<h1>יושר לבב</h1>
ריקי, רפאל עמנואל חי בן אברהם
<big>הקדמה</big>
<b>כתיב</b> בים דרכך ושבילך במים רבים ועקבותיך לא נודעו בפסוק זה נתעוררתי משנתי ביום ראש השנה של שנת חמשת אלפים וארבע מאות ותשעים ושבעה לבריאת העולם פה חלא"פו הוא ארם צובה בשנה הראשונה שבאתי עם בני ביתי לגור בה להיותה מערי סוריא שיש בה מקרושת ארץ ישראל וקרובה אל ה' כדי להקל מעלי בסוף ימי אם יזכני ה' לעלות ולראות את פני האדון ה' לדור במקום אשר בחר בו ירושלים תוב"ב:
<b>והנה</b> כל ימי כנבואה קטנה דאומר רבנן בפ' הרואה כדרכי ילחוש לכל אשר יצא מפיהם הייתי נותן דעתי עליה לידע מה יעשה בה ולפחות הייתי טורח לחדש בה דבר לכבוד ה' אשר הזמינה בפי למען לא תהיה לבטלה וכה עשיתי גם בפסוק זה ולא עלה בידי מאומה שיהיה מתישב על לבי בו:
<b>כיום</b> אחר מהחדש ההוא נתעוררתי ופסוק אחר נפל בפי והוא פסוק דע את אלהי אביך ועבדהו וגו' וגם על פסוק זה נתתי לבי לתור לחדש בו דבר מה והיה עולה במחשבתי כמה פרושים שונים בו אבל היו עלי בלתי ראויים עדיין להוציאם מהפה:
<b>ודברים</b> אלו נשארו רשומים בזכרוני וביום ששי שהיה יום ראשון של ר"ח חשון בהיותי לומד בהרמב"ם הקושיא העצומה של הבחירה ורצון עם ידיעת הבורא איך יתישבו זה עם זה ולא יהיה עול בחק הבורא ומתבונן הייתי במה שהשיב הראב"ד ז"ל עליה שידיעתו היא כמו ידיעת האצטגנינין והיה תשובה זו קשה בעיני מכמה שנים עלה בדעתי אז להתישב בענין זה בישוב הדעת ולחקור עליו לראות אם אמצא בזה דבר שתתישב על לבי ובין דא לדא עלה בזכרוני מה שכל ימי הייתי מסתפק בענין הצמצום אם נכון הוא להאמינו כפשוטו או לא כי על שני הצדדים יש לפקפק אלא שהפקפוק שבצד האחד רבה על הפקפוק שבצד השני וברגע כממריה עלה בדעתי מה שלא יכלתי לישב לעולם ביני לבין עצמי מפני מה אנו קוראים לעולם ומשבחים ומתפללים לשם הויה המיוחד לפרצוף ז"א ולא לשמות הפרצופים הגבוהים ממנו או לפרצוף אחרון שבכלם להיותו קרוב אלינו ודברים אחדים כיוצא באלו עברו על ראשי אז מתורתנו הקדושה אשר לא היו עדיין מיושבים בלבי אף כי ידעתי בני ידעתי כי הדברים האלה רחוקים היו ממני:
<b>ומקבוץ</b> כל העניינים האלו נתהוה מחשבה אחת בלבי והיא שטוב שאר היה לי שאעמוד עליהם בעיון רב ואכתוב מה שאגמור בדעתי על פי תורתנו הקדושה והסברה הישרה שעל ידי הכתיבה והוצאת סברתי מהכח אל הפועל אכיר חסרוני בה ואם אטעה אחזור בי ממנה ונשתוממתי על זה כשעתא חדא כי אמרתי דברים אלו הם דברים העומדים ברומו של עולם ומי יודע אם אעשה רצון קוני בכתיבתם ואף אם אטע אותם בקרקע עולם העליון של תורתנו הקדושה ומעתיקה באמת ואמונה אמרתי אפשר שאטעה בפירושה ואם לא אכתוב אותם מטבעי כטבע כל בן אדם אינו עושה עיון רב עליהם ואינו יורד ודאי לסוף אמיתותם כמו שארד על ידי הכתיבה ואני נשאר בספקותי ואפשר שאין זה רצון קוני מאחר שהעירני בפסוק דע את אלהי אביך ועבדהו:
<b>וכל</b> יום ששי הייתי מרעיד על דבר זה אם אכתוב ומצטער אם לא אכתוב ובהכנסת כלה גמרתי בדעתי שכפי הפסוק אשר אתעורר בו ביום ש"ק שהיה יום שני של ר"ח חשון אם אזכה שיפול בפי ככה אגמור בלבי לעשות ויהי בבקר של יום ש"ק נתעוררתי ונפלו בפי שני פסוקים האחד היא גם בלא דעת נפש לא טוב והאחד טוב לי תודת פיך מאלפי זהב וכסף ואז ששתי כעל כל הון כי מפשוטו של פסוקים אלו נראה כי מן השמים מסכימים על ידי בכתיבת דברים אלו מדהפילו בפי אלו השני פסוקים כשנתעוררתי שכפי דברי רז"ל נבואה קטנה הם ותכף גמרתי בדעתי להתחיל מלאכה זו ולחבר ספר קטן זה אשר כל הפסוקים שהזכרתי שנפלו בפי רצו לרמוז לי מה שכתוב בו כאשר יראה הרואה אותו:
<b>ומפני</b> שבפסוק המפורש בו צווי ידיעת זו בפי' והוא פסוק דע את אלהי אביך ועבדהו כתוב בו כי כל לבבות דורש ה' עלה אל לבי לקרוא לו שם:
<b>יושר</b> <b>לבב</b> והאמת יורה דרכו שעל דברים נסתרים כאלו נאמר ולישרים סודו שאם יהיה לקורים בהם עקבות לב בקל יכולים ליפול בשוחה עמוקה של כפירה גדולה שאין למטה ממנה:
<b>ומפני</b> שהלב נתון בטרפם ותלוי בקנה עלה במחשבה לפני להקדים לספר הזה הפירושים שעלו על לבי לפרש בפסוקים הנזכרים אשר נתעוררתי בלילות האמורים בהם ושהעירוני לחברו וקראתים בשם:
<b>טרפס</b>
<b>הלב</b> ובסוף הספר גמרתי בדעתי לפרש הפסוקים אשר העירוני על הדפסתו שעל ידי זה מיטלטל הספר הזה בקל ממקום למקום כלב המטולטל בקל ע"י הקנה שלו ולכן קראתים בשם
<b>קנה</b> <b>הלב</b> ומלפניהם
<b>אזני</b> <b>הלב</b> <b>ושומן</b> <b>הלב</b> ואחריהם
<b>דם</b> <b>הלב</b>:
<b>ומפני</b> שבלב יש בו שני חללים כשני בתים שבתיבת לבב לפיכך חלקתי הספר הזה לשני בתים וקראתים בשם:
<b>בית</b> <b>ראשון</b> <b>ובית</b> <b>שני</b> וכנגד הארבע פסוקים שבהם נתעוררתי לחברו חלקתי כל בית מהם לארבע חלקים וקראתים בשם:
<b>חדרים</b> כי
<b>חד"ר</b> הוא גם כן נוטריקון חסד דין רחמים כי על ידי דין המרומז בצמצום וחסד התפשטות הקו נעשה מדת רחמים שהיא המדה אשר נתיחדה לז"א הנקרא בשם הויה המנהיג את העולם ברב טוב הגנוז בו ולכן צריך להיות
<b>חר"ד</b> על דברו:
<b>נמצא</b> כי על קוטב הלב סובב הספר הזה כלו כי הוא נתון בטרפס שבראשו ותלוי בקנה שבסופו והוא מתחלק לשני בתים כשני חללים שבו וכנגד מזרקי הדם הגדולים שבו בניתי כלי בית מהם בארבע חדרים כדאמרן וכנגד ורידי הדם הקטנים שבו שממנו על ידם מתפשטים אנה ואנה לכל אברי הגוף ליתן ריוח בין הדבקים להתבונן בין ענין לענין להוציא ממנו שורש פורה ראש ומענה לכמה עניינים שאדם מתקשה בהם פתחתי בכל חדר כמה פתחים ועל ידם חלקתים לפרקים ומספרם יעברו את מעבר יב"ק כמספר המסכתות שבמשנת חסידים להיות הספר הזה נשמה לו ולכן הוספתי בו עוד ג' פרקים יתרים על יב"ק כנגד הג' מפתחות שבספר:
<b>משנת</b>
<b>חסידים</b> ובזה אנו מוצאים אותו כלו עולה בקנה אחד ליחד בו קבה"ו כי שני בתים יש בו כנגד שני השמות הידועים:
<b>יאהדונהי</b> וכנגדם הטרפס והקנה בשני חלקים ובכל בית ארבעה חדרים כנגד ארבע אותיות שיש בכל שם מהם ובין כלם
<b>יב"ק</b> פרקים כמספר שילוב
<b>יאהלוההים</b> הנקרא בזהר שמא שלים ועוד נמצאו בו ג' פרקים יתרים על יב"ק ככללות שני השמות והכולל והם כנגד הג' שמות:
א' י" א. ה' ה" ד. י' ו" נ. ה' ה" י. שגם הם מספרים
<b>יב"ק</b> ובזה כונתי מתוך מעשי נכרת כי ליחד זה וזאת היתה ולא לשום פניה אחרת:
<b>ורשמתי</b> שנה זו אשר זיכני ה' לחבר אותו כלו בחדש חשון בסימן:
<b>כל"ו</b> <b>אמ"ת</b> כי כל אשר כתבתי בו מראשו לסופו לע"ד הוא אמת כי אין בו דבר גדול או קטן שלא יהיה יסודתו בהררי קדש של תורתנו הקדושה הנגלות והנסתרות והמחפש אחריהם כן ימצאם בטוב טעם ודעת כי להיותם דברים העומדים ברומו של עולם לא ניחא לי להאריך בהם לפיכך לא כתבתי כי אם הטעמים או הדרכים שנתחדשו לי להבין הענין שהייתי צריך להבין שלא להרגיל לשוני להאריך בהם לפיכך לא הארכתי בלשוני כי על דברים האלה נאמר והחיות רצוא ושוב לסימן וכדאיתא בס' היצירה (פ"א משנה ח') עשר ספירות בלימה בלום פיך מלדבר ולבך מלהרהר ואם רץ לבך שוב למקום שלכך נאמר רצוא ושוב:
<b>ולא</b> באתי בטעמים אשר הבאתי בספרי זה בכמה דברים או בדרכים אשר דרכתי להראות המצאתם לאפוקי ח"ו מהטעמים או מהדרכים אשר דרכו והטעימו המקובלים אמתיים כי כלם כאחד טובים הם והמדקדק אחריה' ככה ימצאם ומיניהו ומיני יתקלס עילאה עד כי יבא שילה ומלאה הארץ דעד
<b>את</b> <b>יהוה</b><b>.</b> כדכתיב כי כלם ידעו אותי למקטנם ועד גדולם ב"ב אכי"ר.
כ"ד הצעיר <b>עמנואל</b> <b>חי</b> <b>ריקי</b> בלא"א <b>אברהם</b> <b>ריקי</b> תנצב"ה
תמה ההקדמה. <big>הן</big> <big>חלום</big> <big>בלא</big> <big>דברים</big> <big>בטלים</big>
<b>אל</b> תתמה בראותך בספרי זה שאני מזכיר אליהו הנביא פעמים הרבה שהוא למען אזכה בקראי אליו שיאיר נשמתי להבין סתרי תורה אחרי שזכני ה' לראות בחלום בשנה שחברתי ספר מעשה חושב ושאלתי ממנו שיפרש לי לשון אחד של זהר והשיב לי אם אני רוצה לראות העוה"ב והשבתי הן ובעודי הולך עמו כדי לראותו נתעוררתי ובשנה ההיא עצמה זכיתי לראות בנו יונה בן אמיתי שהוא אותו תינוק של הצרפית שהחיהו והוא משיח בן יוסף כדאיתא במדרש וזכורני כי ראיתיו במערה אחת מעוטף בטלית ותפילין:
<b>אמרו</b> רז"ל כל מי שאין בו דעת אסור לרחם עליו וטעמא דמלתא זו התמוהה לכאורה דמה יעשה העני הזה אם ה' לא חנן לו דעת דאסרוהו רז"ל לרחם עליו הוא לע"ד דמכיון שאין בו דעת מן הסתם אין נפשו טהורה וכיוצא בפי' זה מצאתי אח"כ בע"ח בשער מאמרי רשב"י:
<b>וזה</b> יצא לנו ממקרא אחד מארבע מקראות אשר זכרתי בהקדמתי דכתיב גם בלא דעת נפש לא טוב ואץ ברגלים חוטא ופשוטו של מקרא הוא מובן על פי דרכנו זה אבל המדקדק בו על פי דברי רז"ל וכתבי האר"י זלה"ה יביננו יפה יפה על בוריו והוא כי רז"ל פירשו פסוק זה על ענין תשמיש המטה ובגנזי האר"י זלה"ה מצינו דהנשמות הנמשכות מהקליפה אלינו בעוה"ז בלי שיתעכבו טרם בואם בקדושה ושמשם יבואו אלינו הם מוכנים לחטוא בקל ושם כתוב גם כן שנעדרה מהקליפה סוד הדעת שבו כח ההולדה כדכתיב וידע אדם את חוה אשתו כדי שלא תטשטש את העולם בצחנתה ועל פי הדברים האלה יהיה פירוש פסוק זה כך המערב במחשבתו בעת שהוא אץ ברגליו והוא שמשמש מטתו גם בלא דעת שהיא הקליפה שאין לה דעת נפש שממשיך אז לא טוב הוא כי ממנה יוצא ובקל הוא חוטא כדאמרן ואי בעית אימא דחוטא קאי אאץ ברגליו וחטאו הוא כי ממשיך נפש לא טוב והענין אחד וכיוצא בפירוש זה מצאתי אח"כ בע"ח בשער מאמרי רשב"י:
<b>ועל</b> פי דרכנו הקדומה פסוק זה מורה דאין טוב לאדם ולנפש שתהיה בלא דעת ידיעה הצריכה לה להכיר את קונה וידיעה זו צריכה להיות נחקרת מראשה ושרשה לידע אמיתות עניינו ומה הוא מי שממהר לישב בדעתו בלי חקירה ודרישה שורש וראש הבריאה וסיבתה הראשונה וסובר שתהיה כפי מה שהוא רואה ברגלים שלה שהם העוה"ז הגשמי ממש וכדכתיב והארץ הדום רגלי חוטא ודאי כי לא ראי זה כראי זה כלל ועיקר ואף כי זה שורש לזה הפרש גדול יש ביניהם שצריך להיות מתון בעיונו וזהו ואץ ברגלים חוטא ולכן יפה אני עושה להשתדל להכנס בפתח חקירת ידיעה זו במתון על ידי הכתיבה שאין אדם ממהר בה כמו שממהר בדבור פה או במחשבה בלב למען לא יאמר עליו הפסוק הזה אלא אדרבא יאמר עליה פסוק האחר והוא:
טוב לי תורת פיך מאלפי זהב וכסף ויהיה פירושו כך שהקב"ה חפץ בתורה זו אשר אוציא מפי מהכח אל הפועל על ידי הכתיבה שאין מדרש בלא חדושי תורת שבהם הקב"ה בורא שמים חדשים וארץ חדשה כדאיתא בזהר מאלפי זהב וכסף דר"ל יותר מרבוי הלמוד אשר אעשה בלי כתיבה בתורה שבע"פ שהיא כזהב ותורה שבכתב שהיא ככסף לגירסא בעלמא וכדכתיב טוב מראה עינים מהלך נפש ובזה יובן תיבת אלפי כפשוטו לשון אלפים שהוא מספר גדול ושלם ומדלא כתב מספר היותר גדול שבמספרים השלמים שהוא רבבות אלא כתב לשון אלפי שהוא מלשון ואאלפך חכמה למדנו פירוש זה דאמרן ונמצא שאף פסוק זה אתא לסייעני להוציא כחי לפועל בחבור הקטן הזה:
<b>וכאשר</b> גמרתי בדעתי לחברו מיד עלה במחשבה לפני פירוש השני פסוקים הראשונים והוא כי מורים לי עניינים עקריים שבשבילם חברתי ספר הקטן הזה כיצד הפסוק הראשון שבו נתעוררתי ביום ר"ה והוא בים דרכך ושבילך במים רבים ועקבותיך לא נודעו ירמוז על בריאת העולם שבתשרי נברא כמו שאז"ל ויהיה פירושו כך בים דרכך בר"ה שהוא יום הדין כים שהמים שבו מלוחים הם מפני כח הדין השולט בהם כידוע לי"ח דרכך סלולה מכל באי עולם העוברים לפניך כבני מרון ושבילך בסוכות הנעשות כנגד השביל של יחיד שנעשה לאומה יחידה בצאתם ממצרים בענני הכבוד לבל יכנס זר בניהם במים רבים שהם סוד החסדים המתפשטים בעת ההיא במצות הנעשות אז וגם במים רבים ממש בנסוך המים הנעשה בו ועקבותיך לא נודעו בשמיני עצרת שהוא בעקב חג הסוכות לא נודעו לאומות העולם כי לא נתאחזו בקדושת אותו היום שאין מקריבים בו אלא פר אחד כנגד אומה יחידה כמו שנאחזו בשאר ימי החג בשבעים פרים שהיו מקריבים כנגדם ואם עקבותיך לא נודעו להם באותו יום אף כי הם סמוכים אליהם כידוע לי"ח כ"ש שלא נודע להם מה שלמעלה מהעקבות וכדכתיב מגיד דבריו ליעקב חקיו ומשפטיו לישראל לא עשה כן לכל גוי ומשפטים בל ידעום:
<b>ועל</b> פי דרכנו למדנו פירוש פסוק זה הכי בים דרכך רומז לסוד הדין כדאמרן אשר המציאו בסוד הצמצום ובו פנה דרך גדול לברוא בו העולמות והדרך הזה היה דרכו של הא"ס ב"ה טרם הצתמצמו וזהו בי"ם ד"רכך כי ר"ת שלו הוא ר"ת ב"מדת ד"ין ושבילך והוא סוד התפשטות הקו כצורת ואו שבראש תיבת ושבילך והוא דק מאד כשביל דזוטר הוא דשקל כרעא ומנח כרעא ב"מים ר"בים שהם סוד רבוי החסדים כי ר"ת שלו הוא כר"ת ב"מדת ר"חמים אשר על ידו מתפשטים בעולם שנברא בד"בור כר"ת בי"ם ד"רכך ו"שבילך ב"מים ר"בים ועקבותיך שהם עקב האור המצומצם אשר הוא בשפת מקום הצמצום ועקב אור הקו דק שבתוך מקום הצמצום לא נודעו לעולמות שנבראו מהם אף כי סמוכים הם אליהם וכ"ש שלא יודע ולא יושג לעולם האור המתפשט מהעקבות האלה ולפנים כלל ועיקר:
<b>והנבואה</b> הקטנה האחרת של פסוק דע את אלהי אביך ועבדהו פשוט הוא כי רמזה לי שאחקור להכיר את בוראי כדי שאעבדנו בעבודה הראויה לו כי כן צוה דוד בו לשלמה בנו באמור לו ואתה שלמה בני דע את אלהי אביך ועבדהו בלב שלם ובנפש חפצה כי כל לבבות דורש הויה כלומר כי לא די לעבוד את ה' בחצוניותו לבד כפשטות אותה העבודה אלא צריך לכוין בלבו לרוחניות שבה זה הוא לפי פשוטו של מקרא ומדרשו הוא רמז שרמז דוד לשלמה בנו מה תהיה עיקר עבודתו והוא ליחד קבה"ו וזהו אמרו ואתה שלמה שהוא המלך שלום שלו כי כן מספרו עם הכולל בני סוד שם ב"ן שהוא במלכות העשירי' לספירות וזהו בני בן י' דע תיחד בשלום שהוא סוד היסוד כי דע הוא לשון זווג כידוע או יהיה תיבת בני כפשוטו ואמר לו דע את שהיא מלכות שבה נפש דוד אביך עם היסוד שהוא הברית הניתן לך ועבדהו ועבד ה"ו כי על ידי היסוד שהוא סוד הברית תזווג הה' שהיא מלכות בגוף הואו שהוא ז"א וזהו אמרו בלב שלם כנגד ז"א ובנפש חפצה כנגד מלכות שכן כתב ויבא יעקב שלם וסוד הנפש ידוע שהוא במלכות כל שהוא היסוד לבבות שירמוז לנו"ה שהם סוד הנביאים דכתיב בהו ונביא לבב חכמה והם תרי פלגי גופא כתרי חללי דלבא כי שניהם כאחד הם לב אחד דורש הויה שהוא ז"א וייחוד זה ייחדנו בתפילתו שמתפלל בעוד שיש לו שני לבבות שעדיין לא אכל כמאמרם ז"ל זה הוא מדרשו של פסוק זה והרמז שלו הוא מורה למי יתפלל והוא לז"א כי כל שאר הפרצופים כלולים עמו כי אביך הוא סוד נוקביה כדאמרן ואלהי אביך יהיה ז"א המושל עליה כדכתיב והוא ימשול בך ור"ת ד"ע א"ת א"להי א"ביך ו"עבדהו ירמוז לכל הה' פרצופים כי הג' אלפין הם אריך אבא אימא הד' דוד והוא מלכות והואו בעל שש קצוות שהוא ז"א ובכוונה זו ועבדהו וגו' וכדפירשנו ולמה יכוין לכל הפרצופים באלהי אביו שהוא ז"א כי כל לבבות דורש הויה שהוא ז"א כי כלם הם כאברים פנימיים לו כמו שאכתוב במקומו ובשם הוי"ה עצמה כלם רמוזים הם כידוע לי"ח ולכן צריך לכוין בהויה שהוא ז"א בכללו ובפרטו יכוין לשאר הפרצופים המתלבשים בו והמלבישים אותו וסודו הכמוס של מקרא זה שעליו אמר שצריך שידע רמזו לו בתיבת את המרבה נשמת ז"א שהיא הסיבה ראשונה שעל ידי הפרצופים העליונים ממנו מתלבשת בו ומפני זה ועבדהו לזה אף כי נברא הוא כי לנשמתו אתה עובד בזה כי מבלעדה אין כל נמצא משום הכי לא אמר לו דע אלהי אביך אלא דע את אלהי אביך נמצא כי בנבואה קטנה של פסוק זה נרמז לי נשמת החבור הזה מה יהיה:
<b>ובכללם</b> אתה מוצא שאין טוב לאדם להיות נעדר מכל וכל מדרך ידיעה זו כדכתיב גם בלא דעת נפש לא טוב אלא מְצֻוֶה הוא להשתדל בה כדכתיב דע את אלהי אביך וגו' כי הקב"ה חפץ במי שמשתדל עד מקום שידו מגעת לחדש דבר אמת בידיעה זו ע"פ התורה כדכתיב טוב לי תורת פיך וגו' אבל אל יעלה על דעתו להביא אלוה בידו ע"י סברותיו אשר מסביר אפילו ע"פ התורה בידיעה זו כי עמוקה היא מני ים כדכתיב בים דרכך וגו' ולפיכך אף אחר הפשפוש והחפוש בידיעה זו והמציאה אשר ימצא בה בנר נשמתו לא ישיג אפילו הקצה האחרון שבה ולא ידענו כדכתיב בספיה דקרא דא ועקבותיך לא נודעו ולפיכך לא יהי' השתדלותו בה לשום פניה אחרת כי אם לעשות נחת רוח לקונו כי כן צוהו ומאשר יתיישב על לבו ממנה אחרי דרישתו וחקירתו בה ע"פ התורה יהיה לו לפתח עינים להדריכו בדרך הישרה הראויה לאיש החפץ חיים בעבודתו אשר הוא עובד את ה' באמת ויושר לבב:
<big>אזני</big> <big>הלב</big>
<b>הנוטע</b> אוזן ימין הלא ישמיע זכור ושמור בדבור אחד אבל אחד הוא ואין שני לו שיוכל לעשות כן ולכן שמע נא קורא נעים את אשר אני מזהיר אותך והוא כי לא תרווהי צמאנך בספר הזה בפרק אחד כי יפלו ממנו ספקות בלבך ולפיכך אל תעמוד על הפרק ואל תדין עליו עד שהגיע למקום הראוי להשלים הענין ההוא בס' הזה כי שם תמצא שלימות המצטרך לך ואם כה תעשה ה' יהיה בכסלך ושמר רגלך מלכד:
<big>אוזן</big> <big>שמאל</big>
<b>הלא</b> אוזן מילין תבחן בספרי זה כי לא הוצאתי דברי בו לבטלה לא לשון ולא מלה והרואה אותם וידקדקם יבין עמקם ורומם ולא יטה ימין ושמאל מאמיתותם דאין בהם נפתל ועקש ולא עבר זר בתוכם וימצאם מושרשים בקרקע של הקדש דדברי רז"ל וכתבי האר"י זלה"ה במפורשים שבהם ובסתומים בהוציא דבר מדבר ובכללם ימצאם דברים אמיתיים מעצמם ואשר לא כן ידמה ולבבו לא כן יחשוב קורא אני עליו והחיות רצוא ושוב ואוסר אני עליו למוד ספרי זה בקונם שלא יבא לזלזל בדברים שבו מעקישות לבו והוא לא ידע מאין יצאו ואשם ואשר לבבו ישר עם השם יבא ויקרא בו בשם השם:
<big>שומן</big> <big>הלב</big>
<b>שמעו</b> נא דברי מרבני ומאלפני אוהבי האמת והצדק ודעו נא וראו כי לא נתתי אל לבי לתור בנסתרות האלה ולפרסמם לכבודי ולא לכבוד בית אבא כלל ועיקר כי אם לכבוד ה' אשר לעבדו בראני ובפסוקי תורתו בהם העירני ולכן נא בלשון בקשה בבקשה מכם תדחו כבודי לעולם מפני כבודו ובכל עיר ובעיר אשר יגיע הספר הזה לא תתנוהו ולא תמכרוהו לשום א' מבני העיר טרם הגיעו ליד המורה צדק או ליד החכם הראוי לו באותו העיר ועל פיו יצא ועל פיו יבא ביד המבקשים אותו למען לא יראה ולא ימצא ביד מי שיאסור עליו המורה או החכם קריאתו כדי שלא יהיה תקנתו קלקלתו והשומע לי ישכן בטח ויצליח במלאכתו וסחורתו כי יהי' ה' אתו:
<big>דם</big> <big>הלב</big>
<b>אנא</b> בכח הניתן לי מא"ת ה' אני גוזר לבל יעבור אדם על דברי אשר כתבתי באזני הלב זאת ועוד אחרת אני גוזר שלא ירים איש את ידו להדפיס הספר הזה כל ימי חיי בלי רשותי ואשר ימרה את פי ובלי רשותי ידפיסנו:
<b>ד"ם</b> ירדפנו כי יושפט בחש"ן המשפט ואשר יחוש לגזרתנו יקרא אל ה' ויעננו:
<big>קנה</big> <big>הלב</big>
<b>הנני</b> בא אליך עתה להודיעך קשט אמרי אמת והוא כי אחרי גמרי לחבר הספר הזה הייתי חושב בלבי עליו ומסתפק בו אם טוב הוא ליתנו תחת כור הברזל של הדפוס למען ימצא בקל ביד כל איש החפץ חיים או אם טוב מאד שיהיה מיקר הנמצאות למען לא יבא מרוב מציאותו ביד מי שאינו ראוי לראותו ובהיותי מסתפק בדבר זה גמרתי בדעתי לנעוץ סופו בתחלתו וכמו שמציאותו הראשון לא בא לעולם אלא מפני הפסוקים שנפלו בפי כשנתעוררתי כך בדבר זה כה עשיתי ובע"ש של פ' ויצא אמרתי אני אל לבי שאתן דעתי לפסוק אשר יפול בפי ביום ש"ק וכשהשכמתי בבקר של ש"ק ונתעוררתי משנתי נפל בפי פסוק זה והוא בלבי צפנתי אמרתך למען לא אחטא לך ולכאורה היה נראה לי שאין זה אלא לאסור עלי ההדפסה אבל בעמדי על משמרתי ושאחר זמן נפל בפי פסוק אחר הסותר את זה כמו שאכתוב בסוף הקנה הזה עלה במחשבה לפני לדקדק יפה על כל המזמור שבו כתוב הפסוק הזה ואחר העיון בו ראיתי שהפסוק הזה לא היה אלא לגלות מחשבתי הראשונה שבשבילה הייתי נמנע מלהכנס בעיון זה אבל אחר שנכנסתי בו אינו נכון בעיני למנוע בר ידיעה זו:
<b>ובא</b> נא וראה פי' כל המזמור הזה של אות בית של אלפא ביתא דתמנייא אפי שבה נברא העולם הואיל ונפל בפי פסוק ממנו ושהוא כתוב סמוך למזמור אות האלף שבסופו נמצא השם אשר הזמן ה' בפי לקרוא לספר הזה בהשקפה ראשונה והוא יושר לבב:
<b>יושר</b> <b>לבב</b> דכתיב ביה אודך ביושר לבב בלמדי משפטי צדקך. את חקיך אשמור אל תעזבני עד מאד וסמיך ליה מזמור אות ב' והוא במה יזכה נער וגו' וזה הוא פירושו של פסוק ראשון:
<b>במה</b> בשם מ"ה שהוא מלגו דז"א ככתוב בתפילת אליהו הנביא יזכה נער שהוא מטטרון הנקרא נער כידוע את ארחו ארח ו' כי מטטרון הוא לבוש היצירה שבו מקנן ז"א כידוע וארחו הסתום מזכה לידע אותו בשם מה שהוא ביצירה שהוא השם הסתום בארח הפנימי דז"א דשם זה לגו ממנו הוא כדאמרן והמלאך הזה הוא המלמד תורה לנערים כידוע לי"ח שאסור ליטול שכר על זה כי אם שכר שמור וזה הוא לשמור וכמו שארז"ל והוא משום דברי ה' אשר דבר עמנו ולמד לנו תורה בחנם כמשאז"ל מה אני בחנם למדתי אף אתם כשתלמדו לדורות לא תלמדו אלא בחנם וזהו כדבריך וכה יעשה הרב שהוא כנער האמור הדומה למלאך צבאות ללמוד עם הנערים בחנם ולא ליטול מהם כי אם שכר שמור:
<b>פירוש</b> אחר לעניינינו במה יזכה נער פירוש המנוער מהחכמה ובפרט בהיותו עדיין נער שאינו ראוי לה על דרך מאי דאמור רבנן על ענין ידיעת חכמה זו אכתי לא קשאי את ארחו והוא ארחו שהוא ז"א שאינו פתוח כדרך הסלולה מכל אלא סתום כארח הבלתי נגלה לכל לשמור אורח זה כדבריך ולא לטעות בו מחסרון ידיעה:
<b>בכל</b> לבי דרשתיך שתגלה לי אורח זה על אמיתותו אל תשגני כלומר שלא אטעה לומר שאסור להשתדל בידיעה זו ממצותיך אשר צויתה שמראים לכאורה שצריך להזהר שלא לחפש אחריה כגון משנת אין דורשין ומימרת במופלא ממך והפסוקים הסומכים אותם וכיוצא בו ושלכן:
<b>בלבי</b> צפנתי אמרתך למען לא אחטא לך ודקדק באמרו אמרתך ולא דבריך כמו שאמר בתחלתו כי האמירה היא יותר צפונה מהדבור כידוע לי"ח ועל הדברים הצפונים כאמירה קאמר בלבי צפנתי אמרתך בפרט כשרבי קיים שאוכל ללמוד ממנו וכמשאז"ל על פסוק זה למען לא אחטא לך אם אומר דבר שלא שמעתי מפי הקבלה ובפרט בידיעה זו הסתומה שאף רבי אינו יכול להסביר בי פנים בה אם לא קבל אותה איש מפי איש מפיך ומפני שאני רואה שמוכרח אני לידע ידיעה זו כדי שאוכל לעבדך. לכן אני מתפלל אליך שלא תמנעני ממנה כדאמרן אלא אדרבא הודיעני נא את דרכך ואודה לך על זה כי מבלעדך א"א להשיג ידיעה זו באמרי:
<b>ברוך</b> אתה ה' למדני חקיך והם הנסתרות של ידיעה זו שאין להטעימם כי אם על פי הקבלה כחוקים שעליהם אמרו רז"ל חוקה חקקתי גזרה גזרתי אין לך רשות להרהר אחריה ועוד רומז בזה לחוט א"ס ואורו המסתתר באבי"ע במו שאפרש לקמן ואחר הקדמה זו התיר עצמו למדה זו של עיון זה והוא באמרו:
<b>בשפתי</b> ספרתי כל משפטי פיך כנגד העשיה שנבראים שבה גלוים ועומדים הם וטבעם ניכר כמשפטים שהם המצות שהטבע מחייבם כגון איסורי גנבה גזלה ונזיקין וכיוצא בהן כידוע והשוטרים המעשים לאדם לקיים המשפטים האלה בעשייה נמצאו ולהיותו בעשיה מזכיר כלי המעשים שבו מספר מעשיה באמרו בשפתי ספרתי שהם הכלים היותר גלוים שמכל כלי הדבור בעשיה שהיא היותר גלוים מכל שאר העולמות וגם מזכיר כלי המעשה שממנו מספר באמרו כל משפטי פיך והזכיר פיך הכולל כל כלי הדבור משום דלא כמדת הקב"ה מדת ב"ו כי דבורו כולל גם הנעלם אף כי נראה מדבר בגלוי לפיכך נכתבו בפסוק זה שפתים ופה משא"כ בשאר הפסוקים שמדבר בעולמות הנעלמים ויותר רוחנים מהעשיה שאינו מזכיר בהם כי אם הפעולה ולא כלי הפועל:
<b>וכנגד</b> היצירה קאמר בדרך עדותיך ששתי כעל כל הון כי דרך גלויה יותר מאורח כידוע ולכן לא הזכיר אורח כמו שהזכיר אח"כ באצילות ועדותיך הם המצות שאין הטבע מחייבם ואעפ"כ אין טעמם סתום כאורח אלא סלולה כדרך הוא טעם צווים מאת ה' כשבתות ומועדים וכיוצא המעידים על מה שעשה הקב"ה ואדם משיש ומשמח עצמו בהם ומרבה הונו במה שמוציא בשמחתם כידוע ולכן לשון פסוק זה בענין זה מדוקדק וכתב עדותיך בואו נעה כי ביצירה אות זו שמספרה שש כלשון ששתי נעה היא כידוע לי"ח:
<b>וכנגד</b> הבריאה קאמר בפקודיך אשיחה כי הבריאה מעלמא דאתכסייא היא בפקודים שהם החוקים דאתכסי טעמם ואין אנו מקיימים אותם אלא מפני שהם פקודים וצווים אשר צוה ה' ובבריאה מקננת אימא שורש הדין שהוא אש והיא הספירה השמינית מלמטה למעלה והיא שהיא ה' של שם אינה מתפרדת מן אבא שהוא יוד של שם לפיכך כתוב בה לשון זה של אשיחה שהם אותיות אש ח' י"ה ושיחה הוא לשון נסתר יותר מספור וסימניך לשון הקדושה דקאמרינן כנועם שיח סוד שרפי קדש ולא אמרינן כנועם ספור ודומה למה דאמור רבנן שיחת דקלים ולא אמרו סיפור דקלים לפי ששיחת האילנות אינה כשיח בני אדם שהיא בקול גבוה כי אם בחשאי ולכן לא הזכיר פה לשון ספור כבעשיה דקאמר בה בשפתי ספרתי אלא לשון שיח:
<b>וכנגד</b> האצילות שהוא האורח הסתום מכל אבי"ע ואינו דרך סלולה קאמר ואביטה ארחותיך ולא קאמר לשון שיחה דעקימת פיו הויה מעשה אלא לשון הבטה שהוא מעשה יותר נסתר מהשיח ובאצילות מקנן אבא כידוע והוא הספירה התשיעית מלמטה למעלה והוא שהוא יוד של שם אינו מתפרד מאימא שהיא הא של שם אלא יסודו שהוא סוד ואו לעולם מתעטף ונגנז ביסודה לפיכך כתוב בו לשון זה של ואביטה שהם אותיות וא"ב ט' י"ה וכתוב ואב בואו העטוף מן הטעם האמור ומהאי טעמא דהם רעין דלא מתפרשין לעלמין כלל את שניהם בפסוק אחד ולא עוד אלא דלא קאמר בפקודיך אשיחה ובארחותיך אביטה אלא סמיך אביטה סוד אבא לאשיחה סוד אימא:
<b>ועל</b> אור א"ס המקיף לעולמות אלו ומעמידם בתוכו קאמר אח"כ בחוקותיך אשתעשע שהיא פעולה יותר נסתרת מספור הנזכר בעשיה ומשוש הנזכר ביצירה שבה מקנן ת"ת שהוא ז"א וכדכתיב משוש תפארתם וכלי פעולתו הוא נסתר יותר מכלי פעולת ספור הנזכר בעשיה כי הספור בשפתים כדכתיב והמשוש בלב כדכתיב משוש לבי ושעשוע זה הוא נסתר גם כן יותר משיחה הנזכרת בבריאה דאף היא נעשה בכלי הפה כספור דעשיה כי תאומות הם באותיות של שם כידוע לי"ח כי הם שני ההין שבו שכל הה' הוא מספר המוצאות שבפה המדברת שהם חמשה מוצאות שבהם היא מספרת ומשיחה ולכן הזכיר את שניהם בפעולה אחת אלא ששיח הבריאה נסתר יותר מספור העשיה ואפילו הכי השעשוע יותר נסתר מהם וגם מפעולת ההבטה הנזכרת באצילות הוא נסתר כי היא נעשת בכלי המעשה של העין משא"כ השעשוע שלא מצינו בו כלי מעשה בפעולתו לא פה ולא עין ולא לב כי אם נפש כדכתיב ישעשעו נפשי לפיכך פעולה זו מורה הפעולה יותר נסתרת מכל הפעולות והוא סוד הצמצום שדמוהו לאדם המשתעשע שע"י זה מצמצם עצמו כידוע לי"ח:
<b>ומפני</b> הסתר עצום זה לא הזכיר פקודיך דבענין זה רומזים לחוקים כדאמרן אלא חוקתיך שלגבי הפקודים האמורים מורים הסתר יותר עצום מהם בטעמם כהסתר טעם הצמצום שהוא סוד הדין שורש הנקבה כאמור בספרי זה ולפיכך לא קאמר בחוקיך אלא בחוקותיך שהוא הרבוי של חקה שהוא לשון נקבה וכנגד הקו המסתתר בעולמות אלה ומיחדם באורו הזכיר בראשונה חקיך באמרו ברוך אתה ה' למדני חקיך ולא קאמר חקותיך לשון נקבה אלא חוקיך שהוא רבוי של חוק שהוא לשון זכר כי הקו הוא סוד החסד שורש הזכר כידוע ועל ידו מתברך ז"א שהוא הויה וכמ"ש בספרי זה בסדר העבודה ולכן קאמר בו ברוך אתה ה' למדני חקך:
<b>ועל</b> פי סדר העולמות שהזכיר מלמטה למעלה סידר והקדים סוד הקו שנתפשט אחר הצמצום טרם הזכירו הצמצום ולא סמכם זה אצל זה אלא נתן העולמות ביניהם כי כן הם עומדים בין אור הקו המוקף מהם ומיחדם לאור המקיפם ומעמידם בתוכו ואחר כל זה משלים דוד המלך ע"ה דברו באמרו לא אשכח דבריך ואין זה אלא ע"י הכתיבה שהתיר לנו דוד המלך ע"ה בזה:
<b>אבל</b> על ההדפסה עדיין צריכים אנו למודעי ולכן הייתי מסתפק בה עד כי בא מעשה לידי והוא כי בליל רביעי של סדר בא כ"ט טבת משנה זו קודם ערבית הייתי מדבר עם ת"ח אחד מבני העיר הזאת על ענייני הספר הזה וכנראה שרעיוני על משכבי סליקו וכבחצי הלילה נתעוררתי בקראי פסוק אחד אשר נפל לתוך פי בשינתי והוא כתוב בפ' וארא וזה הוא ואולם בעבור זאת העמדתיך בעבור הראותך את כחי ולמען ספר שמי בכל הארץ ולכן כשקמתי קודם היום שמתי על לבי הפסוק שנפל בפי בפ' ויצא המורה הפך מזה ואמרתי אין זה אלא בזמן שיש רב אמיתי לשאול ממנו כרב האר"י ודומה לו שכל רז לא אנס ליה אז עלי ועל כיוצא בי נאמר בלבי צפנתי אמרתך ונאסר לי לדבר בדברים אלו וכמו שתרצו ז"ל על דוד שאמר פסוק זה עליו כל זמן שעירה היאירי רבו היה קיים אבל עתה שבעונותינו שרבו אין כמהו ולא כיוצא בו מחויב אדם להתעסק מעצמו עד מקום שידו מגעת ע"פ התורה בידיעה זו להראות בה השם בכתיבה ולספר שמו בכל הארץ בהדפסה שעל ידה מתפשטת ידיעה זו בכל הארץ בקל ומדברי הזהר בסוד ערבי נחל הכי משמע דכשאין רב לשאול הקב"ה חפץ במי שמרוב חשקו עוסק במסתוריו
<b>אף</b> אם טועה מחסרון ידיעתו כי בקדושים (דף פ"ה ע"א) ז"ל ומאן דלעי באורייתא ולא ידע לאשתדלא בה באורח קשוט ובארח מישור ההוא מלה סלקא וסגי ארחין וכו' עד ולפני עור לא תתן מכשול ובגין כך כתיב ויראת מאלהיך אני ה' ומאן דתאובתיה למלעי באורייתא ולא אשתכח מאן דאוליף ליה והוא ברחימותא דאורייתא לעי בה ומגמגם בה גמגומא דלא ידע כל מלה ומלה סלקא וקב"ה חדי בההוא מלה וקביל לה ונטע לה סחרניה דההוא נחלא ואתעבידו מאילן מילין אילנין רברבין ואקרון ערבי נחל וכו' ע"ש:
<b>וכאשר</b> שמתי פני על השרשים האלה תכף פירשתי הפסוק הראשון של בלבי צפנתי וגו' עם כל אות ב' של אלפא ביתא שהוא כתוב בו כאשר אתה רואה בעיניך ואתפלל אל ה' ואומר שלמען רחמיו כמו שזכני לראות אליהו הנביא בחלום כמו שכתבתי לעיל כן יזכני לראותו בהקיץ וינחני בדרך אמת ותום לבב וכמו שספור מאורעות אלו אשר ספרתי לך בעשית הספר הזה בלי ערמה ומרמה ממנו נאמרו באמת:
<b>תם</b>
<b>בית</b> <b>א</b> <b>חדר</b> <b>א</b> <big>יושר</big> <big>לבב</big>
<b>פרק</b> <b>א</b> <b>ב</b>
<b>ה"נה</b> <b>י"דוע</b> <b>ה</b>"מצא <b>ה</b>"עילה <b>ו</b>"הסיבה <b>ה</b>"ראשונה <b>י"חידה</b> <b>ה"יא</b> <b>י"סדה</b> <b>ה"כל</b> בכחה רבה ובזרועה הנטויה וזו נקראת בפי כל המקובלים אמתיים בשם אין סוף כי באמת אין סוף למציאותו אחדותו יכלתו והשגחתו וסימניך אימ"ה כי באימה ויראה אנו מזכירים אותו אפילו בשם זה של א"ס אף כי שם זה נכון לו מאחר כי כל מה שאנו יכולים לצייר בדעתנו במציאות העולמות אשר המציא ממציאותו אחדותו יכלתו והשגחתו בהם כי רב הוא אינו אלא ראש והתחלה מהם כי לסופם אין חקר:
<b>ב</b> <b>ואם</b> באנו לחקור מהות מציאתו מה הוא ילאה רעיוננו ולא נשיגנו כלל ועיקר וכמאמר אליהו הנביא לית מחשבה תפיסא בך כלל ולא עוד אלא דעונש המבקש ליכנס בפתח חקירה זו רב הוא כי עודף על השכר שמשתכר במצותיו בביאתו לעולם וכדתנן כל המסתכל בארבעה דברים הללו ראוי לו שלא בא לעולם מה למעלה מה למטה מה לפנים ומה לאחור והוא שמסתכל להשיג מהות מציאות הסיבה ראשונה שהוא הא"ס המקיף את העולמות מכל רוחותיהם:
<b>ג</b> <b>ואחדותו</b> אף כי יכול היה להכנס תחת סוג החקירה ע"י פעולתיו אסור לחקור בו כמו שאסור לחקור במהותו וכדתנן וכל שלא חס על כבוד קונו ראוי לו שלא בא לעולם כי תכף שבא לחקור אם הא"ס אחד הוא או יותר מאחד פוגם בכבודו יתעלה וזה פשוט ולא עוד אלא שאף בחקירה זו ילאה רעיונו ולא ישיגנה כלל ע"י החקירה כי איך יחקור וידרוש לידע אם נמצאת סיבה ראשונה אחרת שנצטמצמה במקום אחר ממנה ובראה במקום הצמצום ההוא עולמות אחרים יש מאין ותהיה היא סיבה ראשונה להם נמצא שאם בא לעמוד על בריו של דבר זה של אחדותו על ידי חקירותיו ישאר בספיקו לעולם וממעט בכבוד קונו ולכן אין להרהר אף בחקירה זו כלל ועיקר כי אם לסמוך על מי שרוח ה' דבר בו האר"י זלה"ה שכך כתב הרח"ו תלמידו בע"ה שער ההקדמות ההקדמה ד' ז"ל כמה מיני עולמות נאצלו ונבראו ונוצרו ונעשו אלף אלפים ורובי רבבות וכלם כאחד הם תוך המקום החלל הזה הנזכר ואין דבר חוצה לו עוד שם בהקדמה ה' ואין שום בריאה חוץ מן המקום הזה כלל ועיקר עכ"ל ועוד אומר אני שהחקירה זו קשה מן הראשונה לפי שיותר הוא בסכנת כפירה בהרהור מחשבה זו ממה שהוא בסכנה בהרהור מהותו כי בו ילאה רעיונו ותו לא כי לא ישיגנו לעולם ובאחדותו ילאה רעיונו ויכפור ואין ראוי להטעים בכתב טעמי כפירתו:
<b>ד</b> <b>ומפני</b> זה בלי חקירה צריך שנאמין באמונה שלימה למה שכתוב ורמוז בתורתנו הקדושה והתמימה שבכתב ושבעל פה אשר בכח הסיבה ראשונה נשתלשלה מעילה לעילה עד הגיעה אלינו בני ישראל עם קדוש והוא הודיענו בה כי אחת היא ושכל העולמות אשר נבראו בחלל הצמצום הזה נמצאו ואין עוד מלבדו ולפיכך אין אחדות הא"ס ככל האחדים הנגבל אחדותם בקצוות האיש או המין או הסוג וכיוצא בו אלא אין לאחדות הזה גבול וסוף ואין שם אחד ראוי לו אלא כדי לשלול ממחשבתנו מחשבת היותר מאחד בו וכמאמר אליהו הנביא אנת הוא חד ולא בחשבן וכן שם אין סוף אינו שם מורה עצם הויתו כי אם מושאל לשלילת שעור ומדה ממנה ואין שם יותר מורה מציאות הויתו ביחוד כשם הֹוֶה ולא הִוָּה שפירושו זמן אלא הֹוֶה שפירושו הויה ואף זה השם אינו אלא לשכך את האוזן איך ישמיע לה מציאותו בלי שיפגום בכבודו:
<b>ה</b> <b>ומאחר</b> שעל פי הקבלה ידענו באמת ואמונה כי אין סוף למציאות אחדותו אין להסתפק כלל כי אין סוף גם כן ליכלתו והשגחתו כי איזו יכולת או השגחה נוכל לצייר בדעתנו אשר בכחו נתהוה שלא תמצא בו אף כי יהיה רחוק משכלנו המוגשם איך יוכל להמצא היכולת או ההשגחה ההיא ועוד דאף זה אנו צריכים להודות על פי התורה כאחדותו ולכן אין להרהר אחריהם על פי החקירה כי יארע לנו כמאורע חקירת אחדותו ממש:
<b>ו</b> <b>וכל</b> זה נמצא בו אף טרם הוציא רצונו לפועל בבריאת העולמות כמאמר פרקי ר"א קודם שנברא העולם היה הוא ושמו לבד כי הוא ר"ל אחדות מציאותו ושמו הוא יהיה מלשון ועשיתי לך שם גדול והוא השם טוב שיש לו עתה שכח יכלתו והשגחתו הוא לאין תכלית כאחדות מציאותו ולא תימא שמפני העדר כח זה עד בואו לו נמנע האציל מלהאציל את העולמות העליונים ושלכן לא נברא עולם המעשה הזה עד אותו העת הנזכר בתורה וכמו שנמצא כתוב בכתבי האר"י זלה"ה אלא מפני רצונו לבד נעדר מציאות עולם העליון עד אותו העת שרצה להאציל אותו כי ככחו עתה כחו אז היתה ולפי שלא נברא העולם בעמל ויגיעה ומעשה אלא בדבור כדכתיב בדבר ה' שמים נעשו קאמר שנברא כאילו נברא מעצמו מאחר שלא נראה שום עושה מעשה בבריאתו ובתיבת לבד פשוט הוא שבא להורות שלא היה אחר דומה לו:
<b>ו</b> <b>וכאשר</b> הגיע העת אשר היה ברצונו הקדום להוציא מכחו לפועל בברוא בראשונה יש מאין כדי להטיב מטובו ליש ההוא המחודש ממנו אחר אשר יודיענו כח גבורתו הרב צמצם מכבוד עצמותו ברוב כחו ופנה מקום רֵק וְאַיִן בו כדי לברוא בתוכו יש מחודש מאין שיכיר גבורתו ויחיה מטובו וכדי שיהיה ליש הזה קיום והעמדה מעצם הויתו מבית ומחוץ המשיך אח"כ בטובו הגדול קו דק מעצמות הויתו כמו שפושט אצבעו בתוך רושם הנשאר בחלל הצמצום ההוא מאור עצמות הויתו בפנותו משם ולא המשיך קו זה מעבר לעבר השני של מקום הצמצום אלא כלה בתוכו ככתוב בכתבי האר"י זלה"ה ושם מבואר דהקו הוא מעצמותו דהא בע"ח שער הקדמות הקדמה ד' כתב ז"ל ואז המשיך הא"ס את אורו בבחינת קו אחד ישר וראשיתו מתפשט ומתחיל מן אור א"ס עצמו שנצטמצם עוד שם ודרך הקו הזה היה נמשך ומתפשט אור הא"ס למטה במקום ההוא החלל עוד שם והרי היה יכול להניח אותה הבחינה של הקו ההוא במקומה ויסלק שאר האור כיון שהיה עתיד להחזירו באחרונה עוד שם בהקדמה ה' ואור פנימי דנה"י דא"ק על אור פנימי דא"ס המתלבש בתוכו דרך הקו הישר המתפשט מן הא"ס להאיר ולהחיות כל העולמות עוד שם הנה אז המאציל העליון דרך צד מצדדי המקום העגול הזה המשיך קו אחד דק כעין צנור קטן והיא מבחינת אור א"ס אשר נמשך ומתפשט אל תוך המקום החלל הזה וממלא אותו אורה והיא בחינת הנאצלים שנאצלו שם עכ"ל ועל זה הקו יאמר אליהו הנביא ובגין דאנת מלגו כל מאן דאפריש חד מחבריה (מאלין עשר) כאילו אפריש בך מאחר כי מעצמות הוית סיבה ראשונה הוא כמו שהוכחנו מהע"ח:
<b>ח</b> <b>ועתה</b> הנבראים שנברא בתוך מקום הצמצום במקום שם הֹוֶה שפירושו הויה נסתרת מאד כי כן היה הא"ס טרם שנצטמצם שלא נמצאת בריאה חדשה מבלעדו שידע מציאתו יכולים לקרוא לו בשם הוא שמורה מציאות יותר נגלה משם הֹוֶה כי הוא הנסתר מזה המורה באצבע וז"ל הרח"ו ובשערי קדושה שער א' וז"ש בפרקי ר"א עד שלא נברא העולם ר"ל העוה"ז היה הוא ושמו אחד כי הא"ס הנקרא הוא וכו' וכן בתקוני זהר חדש (דף ס"ה) ע"ד מפרש המקרא של ראו עתה כי אני אני הוא על עילת כל עילות ע"ש ולפי זה התרי פעמים אני אני ירמוז לסובב ולקו ועל שניהם אומר הוא כי אחד הוא ושמו הוא וכדאמרן ומפני זה יכולים להוסיף בהזכיר אותו אחר הצמצום סדר זמנים של עבר הוה ועתיד ולהזכירו בשם הוא היה הוה ויהיה כי הוא היה קודם הצמצום והוא הוה עתה בעת שהצמצום עומד והוא יהיה אם הצמצום יחזור לאיתנו ברצונו וז"ל ע"ח בשער ההקדמות כי הנה השם הגדול בן ד' אותיות הויה מורה על הוראת היות הויתו יתברך נצחית וקיימת לעד היה לעבר והוה ויהיה לעתיד טרם הבריאה ובזמן קיום הבריאה ואחר התהפכות' אל מה שהיה ואם לא נבראו העולמות וכל אשר בהם לא תוכל להראות אמיתת הוראות הויתו יתברך הנצחית בעבר הוה ועתיד עכ"ל ואלו יהיו סדר זמנים שקדמו לבריאת העולם דאמור רבנן והוא מעת שנצטמצם כדאמרן אף כי להראות' בלי בריאה שיראום היה בלתי אפשר להתראות כמו שמדקדק לשונו הע"ח הנ"ל וזה ירמוז גם כן הוא ושמו דקאמר ר"א כי הוא רומז הויתו אחר הצמצום במקום הֹוֶה כדאמרן ושמו יהיה סדר זמנים הנאמרים באמת עתה בו כדי להזכירו בשם כי הֹוֶה שבהם אינו מורה הויה כי אם זמן זה דאף כי אחר הצמצום הוא קודם שנברא העולם בו מיירי:
<b>מ</b> <b>ולא</b> מפני גלוי קצת כחו בצמצום זה יש לנו פתח תקוה להכנס אפילו כחודה של מחט בחקירת מהות הוית אחדותו בין ע"י המקיף שנצטמצם בין ע"י הקו שנתפשט אלא כמוס הוא כבראשונה וכמאמר אליהו הנביא רבון עלמין אנת הוא חד ולא בחשבן וזה הוא קודם הצמצום וכדאמרן בפ' ד' אנת הוא עלאה דכל עילאין סביב מקום הצמצום אחר שנצתמצם סתימה דכל סתימין הוא הקו המסתתם ברושם שבמקום הצמצום המתלבש ביש הנברא מאין ולא חילק באנת הוא בין עילאה דכל עילאין לסתימה דכל סתימין על כי המקיף והקו הויה אחת הם וקאמר אחר כן לית מחשבה תפיסה בך כלל הרי שאף אחר הצמצום אין להרהר במהות עצמות הוית אחדותו כי אין מחשבה תופסתו כלל ועיקר:
<b>י</b> <b>ולא</b> עוד אלא שהמסתכל במהות הוית אחדותו אחר שנצתמצם הוא בסכנת כפירה יותר מהמסתכל במה שהיה קודם הצמצום מפני השינוי שמוצא אחר הצמצום במקיף הבלתי מלובש מהקו שבו המתלבש ע"י הרושם ביש המחודש ואינו נותן דעתו כי שינוי זה אינו בעצמותו יתעלה כי הויה אחת היא המקיף והקו ומפני זה הפסד המסתכל בזה בביאתו לעולם מרובה על השכר שמשתכר בביאה זו וכדתנן וכל שלא חס על כבוד קונו ראוי לו שלא בא לעולם שהוא בחשבו שיהיה הקו הזה גרוע ממקיפו בהיותו מתלבש:
<b>יא</b> <b>ועל</b> המסתכל במהות מקיפו אחר שנצתמצם ונתפשט הקו שעל ידו נרשמו הרוחות ומעלה ומטה כדאיתא בכתבי האר"י זלה"ה תנן ברישא דמתניתין שראוי לו שלא בא לעולם ומשום הכי הזכיר ההסתכלות ההוא במנין ארבעה דברים מפני שהם דבריה' מחולקים אשר הצמצום והקו גרם להם והוא שמסתכל מה למעלה מן הקו ומה למטה מהקו גם כן חוץ למקום הצמצום מה לפנים והוא למזרחו ולדרומו כי מזרח קרוי פנים כידוע ודרום הנקרא ימין בהדיה קאי וכדאמרינן בזבחים דף ס"ב ע"ב כל פינות שאתה פונה לא יהיה אלא דרך ימין למזרח ומה לאחור והוא למערבו ולצפונו כי מערב קרוי אחור כידוע ומדרום הוא בהדי מזרח כדאמרן הוה ליה צפון בהדי מערב וכידוע כל זה לי"ח כמבואר בזהר ח"ג דף קי"ח ע"ב וכל זה שמסתכל ברוחות אלו במה שהוא חוץ למקום הצמצום ומפני שמקום זה לא נחלק כי אם מקו אחד נמצא שלא נתחלק אלא לשני חלקים ולא לארבע לפיכך מזכיר הארבע רוחות לשנים שנים כדאמרן ובהסתכלות זה נמצא שמפריד האחדות שלו בדעתו לחלקים אלו והסתכלות הזה הצמצום גרם לו כי מבלעדי הצמצום אין שייכות להסתכלות הזה ומשום הכי אפילו בחשבו מה היה טרם הצמצום לא היתה עולה על לבו כפירת מחשבה זו נמצא היותו בסכנה כפירה בהסתכלות הוית אחדותו אחר הצמצום יותר מהסתכלותו בה טרם הצמצום:
<b>יב</b> <b>ומשרשי</b> עניינים אלו למדנו כי החס על כבוד קונו צריך להעלות על לבו מחשבת צמצום זה כפשוטו לבל יפגום בכבודו בחשבו שעצמותו נמצא גם בגשמיים השפלים הבלתי נכבדים ואף בנבזים ח"ו מאחר כי בלי צמצום לא היה מקום רֵק מעצמותו וכי תימא דגם החושבו כפשוטו נמי לא חס עליו כי נותן תמונה בו ברעיונו ע"י הצמצום והקו מ"מ למעט בתִפְלה טפי עדיף דלא ראי מחשבת פגם כמחשבה העדר כבוד לכאורה דבאמיתות אינו כן דמאחר שאין סוף להויתו המתפשטת מהצמצום ולהלאה ובכל עת שירצה יכול למלאות עוד מקום הצמצום ולהחזירו לאיתנו מה דמות יערוך לו בלבו כי דמות התמונה היא בו ולא לו כי אין מחשבת תמונה זו מחשבת תמונת פונה המקום כי אם תמונת המקום עצמו וזה יהיה שמו של פונה המקום דהזכיר ר"א באמרו שקודם שנברא העולם היה הוא ושמו לבד כי הוא הוא עצם הויתו ושמו הוא מקום כי בו כלול והוא מגבילו ואין זה אלא לאחר הצמצום טרם ברוא העולם בתוכו כי קודם הצמצום אינו נקרא בשם מקום ולא בשום שם אחר נפרד משם המורה הויתו כי שמו הֹוֶה הוא על שם הויתו כדאמרן נמצא כי אז הוא שמו ושמו הוא ולא שייך למימר ביה הוא ושמו כי אין סוף המורגל בפי כל המקובלים מושאל הוא וכמבואר בפ"ד ואינו מורה לא עצם הויתו כשם הֹוֶה ולא דבר אחר חוץ מהויתו כשם מקום:
<b>יג</b> <b>ומאחר</b> שדברים הנסתרים האלה אין אנו משיגים אותם בכח החקירה טבעית דא"א לעמוד עליהם על ידה אלא מפי התורה בהשגה קדומה המתנוצצת בנצוץ נשמתו על דרך מה שכתב הרח"ו בהקדמת שערי קדושה ז"ל ויש אשר נפשו עצמו בהזדככה במאד מאד תתגלה לאדם ותנהיגהו בכל דרכיו לכן איני חושש כלל ועיקר להשיב לאשר רצו להוכיח בחקירתם שהצמצום אינו כפשוטו כי מה מועיל חקירתנו בדבר שאין אנו יודעים אם שייך לומר בו באמיתות אפילו מהות וכ"ש שלא ידענו מהותו כי לעולם יכול אני לומר שהוא מהות נעלם ממנו שכל החקירות אשר נעשו לא שייכי בו או נאמר שרצונו זהו כבודו אף כי היה נראה לנו על פי החקירה דאין שכלנו סובל לומר כן בו ואני סובר לא מדעתי לבד אלא גם על פי קבלת הרב האר"י זלה"ה שהוא כפשוטו אף כי לא נעדר כח הסיבה ראשונה לברוא העולמות אם היה רוצה בלי שיצמצם לא עצמותו ולא כחו כי אחד הוא ואף כי לא ידעתי לצייר בדעתי איך היה אפשר זה כמו שלא ידעתי איך נצתמצם מאחר שלא היה מקום רֵק ממנו החסרון תלוי בי כי רֵק הוא ממני דרך ידיעה זו לא מאחדותו יתעלה ועליו אני סומך בסברה זו המקובלת לא על חקירתו במהותו אלא כי מתישב יותר על לבי לומר שהוא כפשוטו ושהשגחתו היא הממלאת מקום הצמצום בדקדוק עצם וזהו מה שאמרו בתקונים לית אתר פנוי מיניה בעליונים ותחתונים משנאמר שאינו כפשוטו ונמעט בכבודו יתעלה באמרנו שעצמותו נמצא בינינו אף במקומות הבלתי ראוים לו וכמו שכתבתי בפ' י"ב שאינו העדר כבוד שנאמר שהמלך משגיח מחלונו דבר לכלוך כמו שהוא העדר כבוד שנאמר ח"ו שהמלך עצמו בתוכו וכן כתיב ביה המגביהי לשבת המשפילי לראות ומדברי רז"ל שדקדקו על עצמם לומר הקב"ה מקומו של עולם ואין העולם מקומו הכי מוכח דהכי איתא במדרש על פסוק ויפגע במקום ז"ל למה מכנין שמו של הקב"ה וקורין אותו מקום מפני שהוא מקומו של עולם אמר ר' יוסי בן חלפתא אין אנו יודעין אם הקב"ה מקומו של עולם או אם העולם מקומו מן מה דכתיב הנה מקום אתי הוי הוא מקומו של עולם ואין העולם מקומו אמר ר' יצחק כתיב מעונה אלהי קדם אין אנו יודעים אם הקב"ה מעונו של עולם או אם העולם מעונו מן מה דכתיב אדני מעון אתה הייתי לנו הוי הקב"ה מעונו של עולם ואין העולם מעונו לגבור שהיה רוכב על סוס וכליו משופעים הילך והילך הסוס טפילה לרוכב ולא הרוכב טפל לסוס הה"ד כי תרכיב על סוסיך מרכבותיך ישועה ע"כ וידוע כי שם זה של הקב"ה מלבד היותו בעצם בז"א הוא כלל כל אחת מעשר מדות ומושאל גם כן לסיבה ראשונה כידוע כל זה לי"ח וא"כ אפוא זה הוא פירוש המאמר אין אנו יודעים על ידי החקירה אם הקב"ה שהוא הסיבה ראשונה מקומו של עולם ויהיה הצמצום כפשוטו או אם העולם מקומו ויהיה הצמצום שלא כפשוטו דאז נמצא שהעולם מקומו של הקב"ה מאחר שבאמת לא צמצם עצמותו ממנו אלא נמצא בו דא"א לעמוד על דבר זה על פי החקירה כמו שהוכחתי כי אם על פי התורה משום הכי קאמר אין אנו יודעים וכו' מן מה דכתיב הנה מקום אתי שכן כתוב בתורה אנו למדים כי הוא מקומו של עולם כי נצתמצם ממש לפנות מקום העולם בו ואין העולם מקומו כי לא נתפשט מהצתמצמותו בתוכו אחר שברא היש המחודש בו חוץ מן הקו כדאמרן והנה ידוע כי מעון הוא חלק מהמקום שהוא מקום דירת הדר במקום ולכן הוסיף ר' יצחק במאמרו שלא בלבד אין העולם מקומו של הא"ס אלא אפילו מעון הקב"ה שהוא ז"א שהוא מעון לגבי המקום הגדול אין העולם מקומו ואף זה אין אנו יודעים אותו על פי החקירה מהטעם הנזכר בצמצום כי אם על פי התורה דכתיב אדני מעון אתה וגו' ומקרא מלא הוא מי כה' אלהינו המגביהי לשבת המשפילי לראות בשמים ובארץ ואי בעית אימא דאין זכרון לא"ס במאמר זה כי אם לזו"ן ומהם נלמוד כן בא"ס במכ"ש וריב"ח מדבר בז"א ור' יצחק מוסיף וקאמר דאפילו נוקביה דז"א הנקראת בשם מעון כידוע לי"ח והיא הא אחרונה של שם כלשון שם מעונה מעון ה' אין עצמותה מתפשט בעולם ואף זה א"א לידע אותו מכח החקירה כי אם על פי התורה דכתיב אדני מעון אתה היית לנו ושם זה כתוב באלף דלת שהוא כנוי לנוקביה דז"א והמשיל דבר זה במשל לגבור הרוכב על סוס כי סוד הצמצום הוא סוד הדין הנמצא בגבורה לכך המשילו לגבור הרוכב על סוס שהוא מקום העולם שלא בלבד רגליו משופעים הם הילך והילך כדרך הרוכב שהם עצמותו המגביל מקום העולם סביבה אלא אף כליו והם הפרצופים העליונים הם משופעים הילך והילך ואינם נכנסים בתוך הסוס ואי בעית אימא דגבור רומז להקב"ה אשר הוא כגבור יוצא וכדאמרן ואף הוא רוכב על סוס כאמור וכליו שהם נוקביה הנקראת כלי כידוע משופעים הילך והילך וכ"ש רגליו שאינם עומדים בתוך הסוס כי אם הילך והילך וכ"ש סיבתו הראשונה ומוסיף במשל להראות דהוא מקומו של עולם ואין העולם מקומו מהסוס שהוא טפל לרוכב ואין הרוכב טפל לסוס ואם היינו אומרים שהעולם מקומו היינו עושים אותו כביכול טפל לעולם כי לעולם הקטון נתלה ונשען בגדול משא"כ כשאנו אומרים להפך ומביא ראיה ממאי דכתיב כי תרכב על סוסיך מרכבותיך ישועה מכלל שאם אין אתה רוכב עליהם אין בהם כח להושיע א"כ נמצא כי הסוס טפל לרוכב ואין הרוכב טפל לסוס ומאחר שכן הוא ש"מ שלא נצתמצם מן הצדדין בענין שיהיה העולם מקומו בהיות עצמותו עומד באמצעו אלא נצתמצם באמצעיתו ונעשה הוא מקומו של עולם ממש ולא נתפשט מעצמותו בתחתונים כלל וכן מבואר בירושלמי פ' הרואה מן הארץ ועד לרקיע וכו' ראה כמה גבוה מעולמו וכו' ע"ש ע"כ:
<b>יד</b> <b>ומפני</b> זה על אשר אמר הרב חביבי גדול ועצום בתורה ובמעשים בספרו אשר כתב לשבר מלתעות עול והאריך גם כן למעניתו בספרו שומר אמונים שהצמצום אינו כפשוטו מחוייב אני להשיב לו לא על הראיה שהביא בשם שער השמים כי על עשר חקירות יסד דבר זה שאיני משגיח עליהם מהטעם שכתבתי בפ' י"ג אלא על אשר רצה להוכיחו ממה שכתבו תלמידי האר"י זלה"ה שלא בפניו בהגהות כתבי הקדש שלו אני אומר שאין לי ספק כלל ועיקר כי הם מסברא כתבו כן אבל לא קבלוהו ממנו ולא מהרח"ו תלמידו המובהק דאדרבא מלשונות דרושיו וחקירותיו והודעת דרך עשייתו איך נעשה בדקדוק נראה בבירור שכפשוטו הוא כי ז"ל בע"ח בשער ההקדמות הקדמה ד' והנה אחר היות ענין הצמצום הזה אשר נשאר אותו החלל והאויר הפנוי ורקני באמצע אור הא"ס ממש כנ"ל ע"כ עוד שם ז"ל ואז צמצם עצמו באמצע האור שלו בנקודת מרכזו וצמצם עצמו ונתרחק אורו אל הסביבות ונשאר באמצע מקום פנוי חלל ואויר ע"כ יותר מבואר מזה א"א להודיע לנו שיהיה כפשוטו וכ"ש במה שכתב שם בהקדמה ה' ז"ל תוכל להבין עתה ענין וסבה וטעם למה הוצרך הא"ס לצמצם את עצמו באמצע האור שלו כנז"ל שסלק האור הרב ההוא מן המקום ההוא לגמרי ואח"כ החזירו במדה ובמשקל דרך הקו ההוא והרי היה יכול להניח אותה הבחינה של הקו ההוא במקומה ויסלק שאר האור כיון שהיה עתיד להחזירו באחרונה ע"כ בע"ח אשר לא ראהו הרב חביבי הנ"ל על כי בארץ איטליא לא נמצא וגם אני לא זכיתי לראותו כי אם אחר שחברתי הספר הזה פה ירושלים תוב"ב וששתי כעל כל הון כי ראיתי אשר זיכני ה' להשיג מה שכתוב בו כנראה מכל הלשונות אשר העתקתי ממנו שהצמצום הוא כפשוטו ולא מפני זה אנו מדמים אותו בצורה ח"ו וכמו שאסר הרב האר"י זלה"ה והזכירו הרב חביבי הנ"ל בספרו שכתב בשמו שאין בנו יכולת לעסוק קודם אצילות עשר ספירות ולא לדמות שום צורה ודמיון ע"כ כי במקום הרֵק אנו נותנים דמיון צורת עגולי' לא בו יתעלה המקיפו ומתפשט בו וכמ"ש בפ' י"ב משא"כ בפרצופים שנאצלו ממנו שבפרצופים עצמם אנו נותנים דמיון צורה ודמיון פעולה כדמיון צורתנו ופעולתנו ואף זה הוא דרך משל ודמיון וכמ"ש הרב האר"י והזכירו הרב חביבי בספרו הנ"ל כי אין דמיון צורתם ודמיון פעולתם כדמיון צורתנו ודמיון פעולתנו ממש אלא שינוי במעט הבלתי מתדמה כלל יש בינינו וכמו שאראה בע"ה לקמן במקום אשר יותר לי להמשיל משל מכלל העולה דאף כי הצמצום הוא כפשוטו אין תמונה בו מקרי מאחר כי אין תמונה המדומות בו מגבולו תמונת המקום מגבילו מבחוץ ועוד שברצונו ברגע כממריה יכול להתפשט בו כבראשונה ולבטל תמונה זו המדומת בו מבפנים ולכן הרי זו כדבר הראוי לבילה דאין בילה מעכבת בו כמשאז"ל משא"כ בפרצופים שנבראו שהתמונה הנמשלת בהם מגבילם אף מבחוץ ואין תלוי ברצונם לשנות תמונתם כי אם ברצון מי שבראם:
<b>ועוד</b> תא חזי לשון ר"מ פ' בא דף מ"ב אל מי תדמיוני ואשוה דהא קדם דברא דיוקנא בעלמא וצייר צורה הוה הוא יחידאי בלא צורה ודמיון ומאן דאשתמודע ליה קדם בריאה דאיהו לבר מדיוקנאי אסור למעבד ליה צורה ודיוקנא בעלמא לא באות ה' ולא באות יוד ואפילו בשמא קדישא ולא בשום אות ונקודה בעלמא והאי איהו כי לא ראיתם כל תמונה בכל דבר דאית ביה תמונה ודמיון לא ראיתם אבל בתר דעבד האי דיוקנאי דמרכבה דאדם עילאה נחית תמן ואתקרי בההוא דיוקנא הויה בגין דישתמודעין ליה במדות דיליה וכו' דהמדקדק בלשונו זה יראה איך האמת אתנו דהצמצום הוא כפשוטו ואף כי לכאורה אנו נותנים בסברא זו תמונה בו אין לנו רשות להדמותו דאין זה דמותו מאחר דטרם שנצתמצם ונתפשט הקו לא ידענו תמונה בו וכ"ש לו ומה שהיה הוא שיהיה בכל עת שירצה כי זה הוא אמרו אל מי תדמיוני ואשוה דהא קדם דברא דיוקנא בעלמא והוא בריאת מקום הצמצום וצייר צורה והוא הוראת צדדי המקום ומעלה ומטה ע"י התפשטות הקו בו שמציירו כך בארבע רוחות ומעלה ומטה הווה הוא יחידאי בלא צורה סוד הקו ודמיון סוד הצמצום ומאן דאשתמודע ליה קדם בריאה דאיהו לבר מדיוקנא פירוש שלא היה נגבל וכלה טרם שנתצמצם בשיעור מקום הצמצום ההוא הנקרא דיוקנא כדאמרן ושיצא כלו ממנו בהתצמצמו אלא היה מתפשט לעולם אף מחוץ לשיעור מקום הצמצום ההוא אסור למעבד ליה צורה כנגד מקום הקו ודיוקנא בעלמא כנגד מקום הצמצום כי אין דיוקן וצורה זו דיוקן וצורת עצמותו כי אם דיוקן וצורת המקום שנתרוקן ממנו כשרצה להצתמצם ולחזור ולהתפשט בו וזהו אמרו לא באות ה' כנגד מקום הצמצום שהוא סוד הדין דנפיק מה' כידוע ולא באות י' כנגד מקום התפשטות הקו שהוא סוד החסד דנפיק מי' כידוע ולכן הזכיר שני אותיות אלו כלומר שאין להדמותו לא במדה זו לבדה ולא במדה זו לבדה ואפילו בשמא קדישא שהוא שם הויה סוד הרחמים הכלול משתי המדות כאחד כידוע שכן נעשה מקום הצמצום אחר התפשטות הקו כידוע אסיר למעבד לסיבה ראשונה ולחשבו באחד מצורות אותיות אלו ולא בשום אות אחר מפני הקו ונקודה מפני הצמצום והאי איהו כי לא ראיתם כל תמונה מכל דבר הרומז לא"ס דאית ביה תמונה והוא תמונת מקום הצמצום ודמיון והוא תמונת מקום הקו לא ראיתם בעין השכל כי אם המקום רֵק שמצמצום ראיתם וכמו כן דמות מקום הבלתי רֵק שבו ראיתם בעין השכל אבל תמונת ודמיון הדבר עצמו המגביל מקום הצמצום וממלא קצת מרקותו לא ראיתם כלל ועיקר ולכן א"א להעלות על הדעת שום צורה ודמיון בסיבה ראשונה מפני פשטות פעולת הצמצום מאחר שקודם הצמצום לא היה כן ואף אחר הצמצום אין לנו השגה קצת כי אם במקום הרק שבצמצום לא בסיבה ראשונה עצמה אבל בתר דעבד האי דיוקנא והוא מקום הצמצום דמרכבה דאדם עילאה כי זה המקום הוא אשר יכיל האדם קדמון דנמצא שמקום הצמצום הוא מרכבה דידיה נחית תמן בהתפשטות הקו ואתקרי בההוא דיוקנא הויה בגין דישתמודעון ליה במדות דיליה הרמוזים כלם בהויה ונקרא אז בשם זה אבל הוא עצמו אינו בצורת אותיות אלו וכיוצא בהם ולכן אין פשטות הצמצום מצייר צורה ודמיון לסיבה ראשונה כלל מאחר כי ברצונו יכול למלאותו בעצמותו כבראשונה ושלא ישאר בו אפילו צורה ודמיון מקום כמה דהוה קדם דברא דיוקנא בעלמא וצייר צורה דהוה הוא יחידאי בלא צורה ודמיון בו ולכן כל הפעולות שנשללו מסיבה ראשונה שהצמצום כפשוטו סותרם אין כח בהם לבטל מחשבה זו הנכונה דלא נשללו מהס"ר אלא מההכרח שאינו מוכרח להם אבל ברצונו כמו שהיה הצמצום אפשר להם להיות כלם בסיבה ראשונה כי מי יאמר לו מה תעשה ואדרבא אומר אני כי מי שיאמר שאפי' ברצונו א"א שיפעול בעצמותו פעולות אלו פוגם בכחו הכולל כל הכחות א"כ אפוא אין הגרעונות העולות על דעתינו בחשבנו הצמצום כפשוטו גרעון בו יתעלה כמו שאין גרעון בו באמרנו מה שעינינו רואות דהגשמיים אשר לא היו כלל מתחילה עתה הם עמו ממש למאן דס"ל דאין הצמצום כפשוטו או לפחות נמצאים בו אם נפרשנו כפשוטו כמו שהוכחתי מאחר כי ברצונו כך היה והוה ויהיה עד אשר ירצה ותו לא:
<b>טו</b> <b>ואף</b> כי הוכחנו דהצמצום עצמו הוא כפשוטו מ"מ איכא למימר דהשעשוע של פעולת הצמצום אינה כפשוטה כי ברגע כממריה נגלה שם המקום רֵק ומאחר כי אין ספק שנשאר בו הרושם כידוע לי"ח ובודאי שהרושם ההוא אורו גדול יותר מכל אור נברא כדמצינו בעשית כלי העקודים שרושם אור עליון מעולה מהאור עצמו של התחתון וכלשון הרח"ו בע"ח בשער ההקדמות ז"ל ודע כי המקום בעצמו הוא יותר זך וגדול ומעולה מן העולם עצמו עכ"ל לפיכך לגבי דידן הוה ליה כאילו לא נצתמצם ויכולים אנו לומר שהצמצום אינו כפשוטו אבל לגבי הא"ס עצמו כפשוטו הוא וכן התפשטות קו עצמותו בתוך האור הגדול של הרושם לגבי הא"ס עצמו הוא כפשוטו אבל לגבי הנבראים אפילו לא"ק שבעודו מתפשט הקו היה נברא אפשר שלא היה נודע לו מציאות הפשטותו מעצמו כי אם אחר שהודיעו לו מי שבראו הואיל ואפילו רושם אור עצמות הא"ס הבלתי נברא שבו היה מתכסה הקו גדול היה מעצמות הא"ק הנברא ולפיכך לדידיה הוה ליה כאילו היה כל המקום ההוא מלא מעצמות הא"ס ושלא יהיה שם לא צמצום ולא קו:
<b>טז</b> <b>ומאחר</b> שרושם זה לא נעשה פסקי פסקי כדאמרן על כי דמיון פעולת הצמצום של הא"ס אינו כדמיון צמצום גשמי שנעתק אותו דבר ממקומו מעט מעט אלא שברגע אחד נסתלק עצמות הא"ס בבת אחת מכל מקום הצמצום וכדמצינו בא"ק דבהשאלה נקרא א"ס דבעשית כלי העקודים כן עשה כי סילק האור בבת אחת ואח"כ הורידו מעט מעט במטי ולא מטי לכן הרושם הנשאר במקום הצמצום נשאר אור פשוט דומה לאור העצמות שנסתלק ממנו ולכן אין לתמוה שיאמרו עליו בתקונים לית אתר פנוי מיניה כאילו מדברים בעצמות הא"ס עצמו ומה"ט פלא הוא בעיני שיהיה אפילו אור רושם זה מצוי בגשמיים הבלתי ראוים להמצא בהם ואפילו הכי ניחא לי למימר כן ברושם ולא לאומרו בעצמותו יתעלה בחשבנו שאין הצמצום כפשוטו ואינו רחוק מרעיוני שיהיה אור רושם זה אור שגנז הקב"ה לצדיקים לעתיד לבא דאמור רבנן ושיהיה כוונת התקונים הנ"ל למה שפירשתי בפ' י"ג ולשון ר"מ דפ' פינחס דף רנ"ז הכי מוכיח דקאמר התם ז"ל ומה רבון עלמין לית ליה שם ידיע ולא אתר ידיע אלא בכל אתר שולטנותיה אוף הכי לית ליה לנשמתא שם ידיע ולא אתר ידיע בכל גופא אלא בכל אתר שולטנותא ולית אבר פנוי מינה ע"כ פוק חזי דבנשמה קאמר ולית אבר פנוי מיניה ולא כן אמר ברבון עלמין לית אתר פנוי מיניה אלא בכל אתר שולטנותיה ותו לא הא קמן דהצמצום כפשוטו הוא והשולטנות הוא הוא המתפשט בכל מקום הצמצום לא עצמותו וכיוצא בו יהיה כוונת כל המאמרים המראים לכאורה שאין הצמצום כפשוטו אשר הביאם הרב חביבי בספרו שומר אמונים וכי תימא מאי חזית דסמכת אהא סמוך אהא הדקדוק שבהם מוכיח דאין בהם שום הכרע לומר דלא הוי כפשוטו שהרי לשון הזהר דפ' בהר דף קמ"ב כך הוא אנת הוא נשמה לנשמות ולית לך נשמה עלך ולא אלהא עלך אנת לבר מכלא ולכל סטרא וכו' דנשמה לנשמות מורה על הקו והסובב כאחד כי אחד הוא ולית לך נשמה עלך רומז על פרטות הקו ולא אלהא עלך על הסובב ועליו קאמר אנת לבר מכלא ולכל סטרא רומז על הקו שעל ידי התפשטותו נרשמו הרוחות שמצדדיו ומעלה ומטה כמבואר בכתבי האר"י זלה"ה ולשון זהר חדש פרשת יתרו דף נ"ה ע"ג דהוא כלשון התקונים כך הוא לית אתר דלא איהו תמן לעילא עד אין סוף ולתתא עד אין תכלית ולכל סטרא לית אלהא בר מיניה וכו' ומלשון זה מבואר דכל זה מדבר מגבול מקום הצמצום ולפנים כלומר לחוץ שעל הקו ושתחת הקו ושמצדדי הקו והוא הסובב דלית אתר פנוי מיניה משם ולהלאה ומפני הקו קאמר אח"כ לית אלהא בר מיניה כי הקו הוא הסובב עצמו ולא תימא ח"ו דשתי רשויות הם או דכמו דאין כח באצבע לפעול מה שפועל העין דרך משל כך אין כח בקו לפעול מה שפועל הסובב או איפכא דאינו כן אלא כח הסובב והקו אחד הוא וענין זה מבואר יותר בר"מ פ' פינחס דף רכ"ה ע"א דהכי קאמר התם איהו סובב כל עלמין ולית סובב לון מכל סטראי עילא ותתא ולארבע סטרין לבר מיניה ולית מאן דנפק מרשותיה לבר איהו ממלא כל עלמין ולית אלהא אחרא ממלא לון בר מיניה דפירוש איהו הסובב ממלא כל עלמין בפנימיות בקו שלו ולא תימא דהממלא הוא אלהא אחרא כי לית אלהא אחרא ממלא לון בר מיניה ואח"כ קאמר איהו מחיה לון ולית אלהא אחרא למיהב ליה חיין כלומר דלא תימא אמת הוא שאין הקו אלהא אחרא אבל הוא עלול מהסובב וגרוע ממנו אלא איהו הקו מחיה לון ואין הסובב אלוה אחר הנותן לו לקו חיים דאין הסובב שממנו נתפשט הקו אלוה אחר כי אם הוא בעצמו הוא הסובב והוא הקו הרי מבואר דאין מקומות אלו ראיה שלא יהיה הצמצום כפשוטו ומהם תדון לכיוצא בהם ותגמור בדעתך לומר שהוא כפשוטו ודאי:
<b>יז</b> <b>ולצמצום</b> הזה רמזו רבנן באמרם שבתחילה רצה לברוא את העולם במדת הדין וכדאיתא בכתבי האר"י דאילו לא נתצמצם שהצמצום עצמו הוא סוד דין להיותו מניעת אור כידוע ליודעי בינה שורש מדה זו מאין יצא ואיך נמצא אם לא נברא מחדש אלא ודאי כך היא המדה כי על ידי הצמצום החלל ההוא הנשאר ריקן מעצם אורו הפשוט טרם יתפשט הקו בתוכו היה כלו דין לגבי עצמותו המקיף שנתרוקן ממנו ובראותו יתעלה ברצונו הקדום שהעולמות אשר יבראו בתוכו ולא יוכלו לעמוד המשיך קו מעצמותו המקיף שהוא חסד פשוט בתוך רושם החלל ההוא ואותו חלק רושם שהיה דין כדאמרן בעבור בו הקו שהוא חסד גמור נתמתק ונהפך לרחמים ונשתתף עם שארית הרושם שבחלל ההוא שהוא דין כי ברחמים צריך שימצאו בו ב' הבחינות דחסד ודין כמבואר בע"ח שער ההקדמות אבל בקו עצמו לא שייך למימר ביה שיתוף כי הוא מעצמותו יתעלה המקיף המקום ההוא שהוא סיבה ראשונה ומשום הכי לא קאמרו ושתפו במדת החסד אף כי הקו חסד פשוט הוא אלא אמרו ושתפו במדת רחמים כי שמו מוכיח עליו דמעורב משתי המדות כדאמרן הוא וכידוע לי"ח:
<b>יח</b> <b>וכדי</b> שישתרש תערובת זה ולא יהיה העולם נברא מתחילה כלו בדין לא נשאר קו עצמותו בתוך חלל הצמצום בעת שנצתמצם האור סביבו שהוא סוד דין שלא ע"י התפשטות שהוא סוד חסד שאם היה כן לא ימצא שום חלק מרושם הצמצום שיהיה נמתק ויעתק מדין לרחמים כדי שישתתף בחלק אחר שכלו דין מאחר שבמקום עמידת הקו לא יהיה בו שום רושם הואיל ולא פנה משם לעולם אם אמת היה הדבר הזה שהקו נשאר במקומו כשנצתמצם מה שאין כן כשמתפשט בו אחר שנצתמצם כדאמרן ואם היה העולם נברא בלי צמצום כלל שבו נעשה שורש הדין אלא יהיה כלו חסד כי כן היה רצונו הטוב בברוא את העולם להטיב היה נסתר מברואיו כח המעניש שיש ביכלתו ויטעו במחשבתם שמא לא ימצא בו אותו הכח ולא ברא הבורא את העולם למעט בכבודו דהא כתיב כל הנקרא בשמי ולכבודי בראתיו ולכן כל פעל ה' למענהו פעל דפירושו הוא למען ה' שהוא סוד דין וואו שהוא סוד הרחמים ומשום הכי לא קאמר למענו אלא למענהו וגם רשע ליום רעה שידעו הכל כי כחו אף להרע אך כי כוונת בריאת העולם היתה להטיב והרעה הזר מהדין יוצאת אשר בכח הצמצום נשתרש כידוע לי"ח ולכן פנה מקום לעולמות בדרך האמור ע"י הצמצום והתפשטות הקו ולא בענין אחר:
<b>יט</b> <b>ואל</b> תבהל ברוחך זה להכעיס את בוראך כדי שיראה גבורתו בך ויענישך במעשה הרשעים והם הקטגורים אשר קנית במעשיך הרעים ועשית אותם ממש בראותך גם כן כי הדינים שמסיגיהם נתהוה שורש מענישים אלו נשתרשו בצמצום טרם ישתרשו בו החסד והרחמים בהתפשטות הקו בו אשר מעשה הצדיקים והוא הטוב הגנוז להם בשבר מהם יצא כי להוציא אותך ממחשבה זו בלתי נכונה כתב בתורתו וירא אלהים את האור והוא מעשה הצדיקים כי טוב הוא ובו חפץ להראות גדולתו יותר ממה שחפץ במעשה הרשעים האמור והוא העונש כדאמרן להראות גבורתו כמאמרם ז"ל על פסוק זה וזה יהיה כוונתם באמר שהיה בונה עולמות ומחריבן בכוונה מכוונת כדי להיות מחרבן מקל ורצועה להעניש הרשעים וכמבואר בע"ח שער מאמרי רשב"י ולא הִוָּה עונשים אלו שלא על ידי חרבן מהטעם שאכתוב לקמן במקומו במשל נאה ועל אלו העונשים אשר היה מכין היה אומר דין לא הניין לי לומר שאין לו נחת רוח מהם אף כי בכוונה בנה אותם להחריבם כי הוצרך לזה שלא למעט בכבודו וכדאמרן ועל אשר לא הרחיב כי תקנם מתחילה לכך כדי שישארו מלאים כל טוב ליתן בהם שכר טוב לצדיקים אמר דין הנין לי כי בזה יש לי נחת רוח משום דעיקר בריאת העולם להטיב בראו והרע נטפל אליו מהטעם האמור:
<b>כ</b> <b>וידע</b> תדע כי כל אלו הדברים אשר נאמרו ואשר נאמר עוד במשך ספר זה וכן כל הנמצא כתוב בתורתנו הקדושה דמראה לכאורה שהעתק הבורא מרצון לרצון אינו כך אלא כלם היו ברצונו הקדום לעולם כך כמו שנתהוו ונעשו זו אחר זו וזו משונה מזו וזו מהופכת מזו טרם התצמצמו וגם אחרי כן אלא שבלשון מושאל לשכך את האוזן נזכרו בתורתנו הקדושה ומכל הנמשכים אחריה כאלו נהפכו הענינים מענין לענין מפני רצון חדש אף כי אינו כן ודאין וכן כל אשר תמצא כתוב באמת ואמונה מדברים הבלתי ראוים להאמר בסיבה הראשונה ומהענין נראה שמדברים עליה דע כי לשון הענין ההוא או השם שבו המראה לכאורה לסיבה ראשונה מושאל לאחד מן הנבראים העליונים ששמם בשם רבם אשר בראם מרוב קורבתם לסיבתם ואל תטעה בענין שאינו ראוי אלא למחודשו ונברא לפרשו במי שאינו מחודש ונברא שהוא הסיבה ראשונה וכן אל תטעה לפרש מה שאינו ראוי אלא לה במחודש ונברא ולסבור שיהיה כוונת הענין בעצם כי טעות גדול בזה אתה טועה ושמור כלל גדול זה בידך כי בו תצא מכמה נבוכות המבלבלים דעתו של אדם ומוציאם אותו מן העולם ואדרבא תכנס בפרד"ס רמונים עם פרי מגדים כפרים עם נרדים:
<b>בית</b> <b>ראשון</b> <b>חדר</b> <b>שני</b> <b>פרק</b> <b>א</b>
<b>ואחר</b> אשר פנה מקום לברוא בו העולמות ע"י צמצום והתפשטות האמור הראה מיכלתו שמץ מנהו בברוא בתוך המקום מאין יש מחודש שבו מילא אח"כ כל המקום הזה כמעט בעולמות שברא בתוכו והוא מעמידם ושומרם בטובו הגדול המתפשט ביש ההוא מאורו הרב המקיפו ומסתתר בו כנשמה בגוף כמאמר אליהו הנביא אנת הוא עילת העילות כנגד הסובב וסיבת הסיבות כנגד הקו דאשקי לאילנא בהאי נביעו ההוא נביעו איהו כנשמתא לגופא כנגד הקו דאיהו חיים לגופאי כנגד המקיף ובך לית דמיון כנגד המקיף וכש"ל בחדר א' פי"ב כי הדמיון הוא במקום לא בפונה המקום ולית דיוקנא כנגד הקו כי מהמקיף הוא דאין לו סוף אלא שמצד אחד של המקום הוא נכנס וממלא קצתו בכל מה דלגו כנגד הקו ולבר כנגד המקיף ועליו קאמר אנת הוא דקשר לון כקשר המקיף הדבר הנקשר וקושרו מבחוץ ועל הקו שהוא מבפנים קאמר ומיחד לון כחוט הנכנס בנקבי מרגליות הרבה שעל ידו מתיחדים ונעשים חרוז אחד ועליו קאמר ובגין דאנת מלגו כל מאן דאפריש חד מחבריה כאילו אפריש בך כי לא על חנם כפל הענין בסיבה ראשונה במלות שונות מאחר כי אחת היא אלא מפני היש המחודש שבמקום הזה שמקבל השפע ממנה בשני פנים קצתו מתפשט בו מהסובב מחוצה ולפנים וקצתו מתפשט בו מהקו מתוכו ולחוץ וזה יהיה שורש השני מיני אורות הנמצאים בכל אחד מהפרצופים פנימי ומקיף לפיכך הזכיר הסיבה ראשונה המשפעת בשמות ומקומות ודמיונות משונות ושמר סדר הבריאה בדבורו כי פתח לעולם במאי דסליק דוק ותשכח לאשמועינן אגב ארחיה סדרה ברמז וכדאיתא בכתבי האר"י זלה"ה בקצור נמרץ ורמזתיו בלשונו בחדר א' בפרק המורה זה והוא פרק ז' ע"ש כי אין ראוי לפרש סוד זה למען לא יכפור בעיקר הידוע כי הא"ס הוא כלו אור פשוט הבלתי מבין הסוד הזה על בריו דכוונתו הוא לומר דאורו הקרוב אל הצמצום והוא אותו האור שנתצמצם להיותו קרוב אל מקום הנברא יכולים אנו לומר מפני זה שהוא בחינת כבוד מלכותו לגבי שאריתו הרחוק ממנו אף כי אחד הוא ממש בלי שום שינוי כלל ועיקר ושמור דבר זה מאד מאד שלא תכפור בעיקר:
<b>כ</b> <b>נמצא</b> כי היש הזה שבו נברא העולם מן הצדדים נברא והוא מהשפע שנשפע לו בעגול מהסיבה ראשונה הסובבתו ונתן בו כח הדין כי ע"י צמצום נעשה בעגול זה מקומו של עולם וכדאמרן ומאמצעיתו נברא והוא מן השפע הנשפע לו ביושר מאור הסיבה ראשונה הנובע מן הקו שנכנס בתוך העוגל ע"י התפשטות ונתן בו בחינת החסד וכדאמרן המתכסה באמצעיתו כידוע לי"ח ולפי זה נתקיימו כל דברי רז"ל האמורים ביומא דף נ"ד ע"ב דלכאורה נראה דקא מפלגי ועוד דתרויהו איתינהו ממש בענין אחד כי מהקו דק שבאמצע נתפשטו מתחילה עיגולי א"ק שמצדדי מקום ההוא ואח"כ היושר שבאמצעיתו כידוע נמצא שהעולם מאמצעיתו נברא מן הצדדין ולא עוד אלא שהצדדין עצמן מאמצעיתו נקראו דאילו לא אמר מי שאמר והיה העולם לעולמו די היה מתרחב והולך עוד מצדדין ולהלאה שכשהתחיל להתפשט מהקו שבאמצע מקום הצמצום העגול העליון של הא"ק שהוא הקרוב אל הסובב יותר מכלם אי לא נמנע ממנו כח התפשטותו היה מתרחב והולך עד נגעו אל הסובב ומפני מניעת כח זה נתהוה רחוק מעט מהסובב כמבואר בכתבי האר"י זלה"ה ועל פיו יש לפרש גם כן מאמצעיתו ממרכז אורו הפשוט דמשם נצתמצם כמבואר בכתביו ומן הצדדים של זה האמצע נברא העולם כי באמצעיתו חזר ונתפשט הקו הידוע ולא היה שם בריאה:
<b>ג</b> <b>וביש</b> המחודש הזה שבו נברא העולם יש לנו רשות להתבונן כדי לחקור מה הוא אם יעלה בידינו להשיגו משא"כ בסיבתו המקפת אותו ומתעלמת בו כי על הסובב נאמר במופלא ממך אל תדרוש היכן הוא להיותו חוץ ממקומו של עולם ועל הקו נאמר ובמכוסה ממך שהוא הקו המתפשט בחללו של מקום העולם ומתכסה ביש המחודש בו כנשמה בתוך הגוף דלא שייך למימר ביה לשון דרישה היכן הוא כי האדם יודע שנשמתו בגופו היא אל תחקור לידע מה הוא כי סיבה ראשונה אינה נכנסת תחת סוג חקירה זו של מה הוא ועליו קאמר אח"כ במה שהורשת התבונן והזכיר בו תיבת מה ואף במה זה המחודש בנסתרות שבו אין לך עסק דרך משא ומתן של שאלות ותשובות שכליות שזה קרוי עסק דא"א לעולם להשיג מסתריו הרוחנים על ברים בכח השכל המוגשם כי אם להתבונן במה זה דבר מתוך דבר מדברי תורתנו הקדושה ומעתיקיה מפי הקבלה או מפי אליהו הנביא אשר יצאו מפי הבורא אשר ברא היש המחודש הזה ולכן לו לבדו עלו מסתריו על ברים וזהו אמרם אחרי שאמרו במה שהורשת התבונן אין לך עסק בנסתרות דש"מ דעליו קאי דאי לאו הכי הוו להו להקדים אין לך עסק בנסתרות לסמכו למופלא ולמכוסה האמור שהם הם הנסתרות ולאחר במה שהורשת התבונן שמדבר על הנגלות אלא ודאי מדהקדימוהו לאין לך עסק בנסתרות ודקדקו לשונם לומר במה שהורשת ולא אמרו במה שנצטוית וכן לא אמרו תעסוק אלא התבונן ש"מ דלא בנגלות שבמה זה מדברים כי לנו ולבנינו נתנו ונצטוינו לעסוק בהם אלא על הנסתרות שבו שהם לה' אלהינו ולכן צריך ליקח רשות אפילו להתבונן בהם לבד איירו וקאמרו שלהתבונן הורשנו אבל לא לעסוק בהם דרך משא ומתן וכדאמרן וכדתנן אין דורשין במעשה בראשית בשנים ולא במרכבה ביחיד אלא אם כן היה חכם ומבין מדעתו:
<b>ד</b> <b>ואמת</b> הוא כי פירושים אחרים סובלת מימרא זו במתק לשונה ואלו הם האחד כי בכללה רומזת באיזו מארבע פירושי פרד"ס אנו רשאים להבין דבר מתוך דבר ולהרחיב הענין בהם והוא הפשט ועליו קאמר במה שהורשת התבונן ולשון רשות על ההתבוננות קאי כי על למודו לעשות ככל הכתוב בו מצווים אנו עליו ועל הדרש והוא האגדה קאמר במופלא ממך אל תדרוש מעצמך כי מופלא הוא ממך פירוש אמיתותה וכמאמרם ז"ל רצונך להכיר את מי שאמר והיה העולם למוד אגדה דרך לימוד וגירסא בעלמא לשם מצוה אבל לא תדרוש להוציא ממנה דינין או מדות ע"ד מה שאמר ר' ישמעאל בי"ג מדות התורה נדרשת דאין למדין ממנה דהכי איתא בש"ס אמר שמואל אין למדין לא מן ההלכות ולא מן האגדות ולא מן התוספתות אלא מן הגמרא וטעמא דמלתא דהאגדות הוא כי המדרש והאגדה יוצאים מפשוטם ואין משמעותם אלא לבוש הסוד וכמו שאאריך בזה בבית שני במקומו ועל הרמז קאמר ובמכוסה ממך אל תחקור שאם תחקור על הראיה שנרמזה ברמז ולא בפירוש תפקפק על אותו ענין שהובאת ראיה זו ברמז עליו ולא תהיה זהיר לקיימו וכגון הארבע בתים שבתפילין שהם רמוזים בתיבת טוטפות וכגון סתם נזירות שהוא שלשים יום שנרמז בתיבת יהי"ה דפסוק קדוש יהיה גדל פרע שער ראשו וכיוצא בדינים אלו שנרמזו לבד ולא נכתבו בתורה בפירוש ולחקור הוא דאסור אבל לדרוש ממנו איזו דרשה לדין אחר אף כי ברמז נכתב הואיל ואינו יוצא מידי פשוטו אף להדרש ניתן ועל הסוד קאמר אין לך עסק בנסתרות על הדרך שפירשנו למעלה ודקדק באמרו אין לך לאסור לו להוציא בהם מראשו הקדמה מחודשת מכח עסק משא ומתן של שאלות ותשובות שעושה בהם אבל לחדש דבר מה על פי הקדמות מקובלת מפי ה' יש בהם עסק ומה"ט סמך הנסתרות אצל במה שהורשת התבונן שהוא הפשט כדאמרן שהרשות נתונה לו להתבונן בטעמי המצות על פי פשוטן לומר דאע"ג דבפשט יש לך עסק שאדם דן ק"ו מעצמו ומוציא ממנו דין חדש בנסתרות אין לך עסק בזה דאפשר דמה שנראה לו קל בגשמיות יהיה חמור ברוחניות או איפכא וכן כל כיוצא בזה:
<b>ה</b> <b>ופירוש</b> האחר הוא במופלא ממך והוא הא"ס אל תדרוש מי הוא קודם הצמצום ובמכוסה ממך והוא אחר הצמצום אל תחקור מה הוא במה שהורשת והוא בפרצופים אחר שנתקנו בשם מ"ה החדש התבונן דרך תקונם כדי שתדע לעבוד מה שנסתר בהם והיא הסיבה ראשונה אבל אין לך עסק בה להדמותה בדעתך לפרצופים שנבראו דלא ראי זה כראי זה כי היא כנשמה בגוף וזהו אמרו אין לך עסק בנסתרות וקאמר נסתרות לשון רבים כנגד שני הבחינות של אור שמקבלים הפרצופים האלה מהנסתר בהם ומהם מבית ומחוץ ומזה למדנו גם כן שלא הותר להתבונן בדקדוק כי אם בכבוד מלכים שמתו והוא אחר שנתקנו בשם מ"ה החדש שזה היה כבודם אבל בחרבן שנעשה טרם שנתקנו להוציא על ידו כוחות הדין הנקרא בשם אלהים שלכבודו נעשה כדי להודיע שכח המעניש לא נעדר ממנו וכמו שכתבתי בחדר א' פ' י"ח אסור להתבונן בו בדקדוק כי בחרבן והיא מקום הסריות וכו' הנזכר במדרש נבנה עולם התקון ואסרוהו רז"ל להזכירו כדאיתא במדרש על פסוק תאלמנה שפתי שקר וגו' מלך בשר ודם בונה פלטין במקום הביבין במקום האשפה במקום הסריות כל מי שהוא בא לומר פלטין זה בנויה במקום הביבין במקום האשפה במקום הסריות אינו פוגם כך כל מי שבא לומר העוה"ז נברא בתוך תהו ובהו אינו פוגם בתמיה רב הונא בשם בר קפרא אמר אילולי שהדבר כתוב א"א לאומרו בראשית ברא אלהים מן הן והארץ היתה תהו ובהו וחשך ע"כ ושלשה דברים סרוחים הזכיר במשל כנגד שלשה דברים הנזכרים במקרא ויהיו כנגד הג' עולמות בי"ע שהקליפות שהם הדברים סרוחים ונתהוו מחרבן העולמות סביבם מהלכים והפלטין שנבנה עליהם הוא עולם האצילות ויהיה זה מה שאמר הכתוב כבוד אלהים הסתר דבר וכבוד מלכים חקור דבר כי החרבן שנעשה לכבוד אלהים וכדאמרן משום כבודו גם כן הסתר דבר ולא יגלה בדקדוקיו בו מקומות הסרוחים שנתהוו ממנו בענין שממעט בכבוד הפלטין שנבנה על מקום החרבן ההוא ואין בהם כבוד למלכים שמתו בחרבן ההוא וכבוד מלכים שהוא זכרון תקונם שזהו כבוד חקור דבר איך נתקנו בשם מ"ה החדש שעם הכלל כי כן שם מ"ה אשר תקנם היה שם מה הכולל שבא"ק מספר כמספר ר"ת ו"כבוד מ"לכים ובו נעשו י"ב פרצופים כמספר ר"ת ח"קור ד"בר כי הח' הם השמונה פרצופים שמהכתר ולמטה שבחצוניותם אינו נכלל עמהם והד' הם הארבעה פרצופים שבכתר שהם עתיק ואריך עם נקבותיהם כידוע וכשחקר בכבוד מלכים וידע שנתקנו בשם מ"ה אשר עליו נאמר במה שהורשת התבונן לא יהיה לו עסק בנסתרות שבמ"ה זה שהוא הא"ס המסתתר בו אלא יתבונן לבד שדבר מתוך דבר הוא הנותן כח במ"ה זה לעשות חיל ותו לא:
<b>ו</b> <b>ומאחר</b> שזכינו לדין שהורשנו להתבונן ביש זה המחודש ולחקור מה הוא בתנאים האמורים נדבר בו והוא כי מדברי תורתנו הקדושה המדברת כלה במתק לשונה ביש המחודש אף כי לכאורה נראה שמזכרת הסיבה ראשונה בפרטיה להיותה נשמה ליש ההוא למדנו דאין ספק שכל מה שנתחדש דבר מה הוא ומכיון ששייך לומר בו מה הוא מיד נופל תחת סוג החקירה של כמות איכות צבע ודמות וכמאמר הרח"ו בע"ח שער ההקדמות ז"ל נקראו הנאצלים בשם עשר מדות ובשם עשר ספירות ולהורות כי יש מקום בהם מדה קצובה ומספר קצוב משא"כ בא"ס עצמו ע"כ ועוד שם ז"ל הרי מפורש היטב כל מה שכתבתי לעיל באופן שלא יתבהל לב האדם הרואה מדות וספירות וציורים למעלה כי כל בחינות אלו הם בכלים או באורות עצמם בהיותם מתלבשים תוך כלים וכו' ויש רשות ביד האדם לכנות בהם מספר וקצבה ע"כ וא"כ אפוא נאמר כי אין כמות יש זה עודף על מקום הצימצום שבו נברא אלא אדרבא קטון הוא ממנו כידוע וא"א להיות חסר מנקודה שכליית הבלתי מתחלקת הואיל ודבר מה הוא ואיכותו הואיל ואין עינינו רואות איכות יותר חשוב הנוטה לרוחניות מאיכות הזכוכי נאמר כי יהיה זכוכיי בענין שאין בזכיכיותו למעלה ממנו בנבראים ובהשתלשלו אח"כ מעילה לעילה קצתו מתעכר והעכירות הזה דרך ירידתו רבה והולך עד שמגיע לעכרירות שאין עכרירות למטה ממנו וצבעו מרוב זכיכיותו מסתמא צריך שידמה לתכלית הלובן שאין לובן למעלה ממנו בנבראים שאין שם צבע שיערבב הזכיכיות ובהשתלשלו אח"כ מעילה לעילה קצתו מתהפך מעט מעט וקולט הצבע עד שמגיע לקולט צבע השחרות בתכלית השחרות שאין למטה ממנו ומקרא מלא הוא ויראו את אלהי ישראל ותחת רגליו כמעשה לבנת הספיר וכעצם השמים לטהר והספיר לבן הוא והשמים זכוכיים הם ודמות צורתו א"א לו להשדיף (להעדיף) על צורת עגול כדוריי שהיא צורה המחזקת בתוכה חוזק רב יותר מכל הצורות שבעולם כידוע לבעלי חכמת ההנדסה:
<b>ז</b> <b>ואל</b> יעלה בדעתך שהואיל וצורתנו ומראיתנו וכן צורת ומראית כל הנבראים כלם נשתלשלו מעילה לעילה מהיש המחודש הרוחני שנוכל לצייר בעין שכלנו בהסתכל בצורתנו ומראות שבינינו הגשמיים דמות צורות ומראות הרוחנים במה שנעריך לבד ההפרש שיוכל להיות בין דמות צורת ומראות אלו העלולים מעילה לעילה אחר כמה עילות לעילות שעליהם שמהם נשתלשלו שאם ככה אתה חושב אתה טועה מדרך השכל דא"א לעולם להשיג בכח ערך שכלנו מֵרְאִיַּת הגשמיים לבד דמות צורת ומראית הרוחנים שמהם נשתלשלו אם לא שמן השמים יודיעום לנו כי רחוקים ממנו רב ובלתי ידוע לנו מדתו:
<b>ח</b> <b>והבט</b> עיניך וראה בחוש העין איך ענין הערכה זו מנו נעדרה ודאי ולא נוכל לעמוד עליה בהמצאה גשמיית אשר המציאו יושבי תבל בחכמתם אשר חלק להם הקב"ה כדי שעל ידה נשכיל כח נפלאותיו אשר עשה בשמים ובארץ והמצאה זו איני מגידה מפי השמועה כי עיני ראוה כמה פעמים ובמעוט שכלי אני יודע דרך מציאותם אף כי אין בי אמון יד לעשותה על בוריה ועל ידה נשכיל גם כן איך נדמה דמות צורת פרצוף היושר שבתוך העגולים לדמות פרצוף העגולים אף כי זה מעוגל וזה מיושר והמצאה זו היא כי אם נעשה צורה אחת מעוגלת רקנית באמצעיתה ומעורכת בערך חכמת ההנדסה שתהיה דמות גשם הצורה ההיא המצויירת בסמנים של צבעים שונים דומים לצבע הראוי לכל פרטי הגשם מתפשט באורך וברוחב דרך עגול ונניח במרכזה במקום הראוי מראה של זכוכית בולט בעגול כנגדה נראנה בזה המראה ביושר על אמתותה קטנה או גדולה כטבע גשם המראה והמסתכל בצורה שסביבה בעגולה יתמה מאד כי אינה רואה בה לא ראש ולא תוך ולא סוף מדמיון הצורה שרואה במראה ואף דמות גווניה לא יהיה לנגד עניו בדמות הגוונים הנראים ביושר בדמות הצורה שבמראה דאף המראית והגוון עצמו בהתקבץ נצוציו מהתפשטות העוגל להתקבצות היושר הנראה במראה מתהפך לדמות גוון אחר ותמיה זו באה לו מחסרון ידיעה כי לא ידע שאילו לא היו בצורה המעוגלת כל פרטי הצורה אשר הוא רואה בדקדוק עצום לא היתה נראת צורה זו אשר הוא רואה במראה דאין הפרש ביניהם אלא שכל אברי הצורה המתעגלת בכללם ופרטי פרטם אינם מתפשטים ביושר כצורה הנראת במראה אלא מתפשטים לאורך ולרוחב בעגול עשוי בחכמה ומלאכה כי לפעמים יצטרכו להיות פרטי היושר העליונים תחתונים בעוגל או איפכא וכן הפרטים השמאלים ביושר יהיו צריכים להיות ימינים בעוגל או איפכא כי בכח התקבצות ניצוצי העוגל הסובב וְרֵק באמצעיתו בעוגל היושר המלא הנראה במראה העגול כל נקודה ונקודה מתיישרת ביושר במקום הראוי לה בדקדוק:
<b>ט</b> <b>וכפי</b> רחוק מקום הצורה הסובבת ממקום המראה שבמרכזה כן הוא התפשטו' כללי הצורה ההיא ופרטיה בדמותה ומראיתה וכפי רוב התפשטותה בעוגל כן הוא רוב העלם דמיון צורתה בשכלנו אל דמות הנראה במראה ביושר ואילו ידענו בבירור מדת רחוק מקום העליונים הסובב ממקומנו התחתון העומד ביושר בכח חכמת ההנדסה יכולים היינו לצייר בדעתנו לפחות דמות צורות העליונות על בורים אף כי השמים ושמי השמים שאנו רואים לא יכלכלום אבל מאחר שנעלם ממנו מדת רחוק מקום זה נעלם ממנו גם כן דמות צורות הפרצופים העליונים שנבראו מהיש המחודש ומראיתם ואין כח בשכלנו לדמותם ולציירם כלל ועיקר אף כי נודע לנו דמשתלשלות דמות צורתם ומראיתם העגוליי לנו נשתלשל דמות צורתנו ומראיתנו ולכן צריכים אנו להפשיט רעיוננו מכל לבוש דמיון צורה שילבישנו וידמנו שדמות צורת העליונות ומראיתם הרוחנית מדמות צורת הגשמי ומראיתו דאף כי שניהם הרוחנים והגשמיים מיש המחודש נבראו ונשתלשו זה מזה מעילה לעילה מ"מ משקר בדמיונו ודאי כדאמרן כי לא נמצא באויר עולם הזה אפילו מעצמות הפרצוף האחרון שבפרצופים העליונים כמו שהוכחתי למעלה בחדר א' פ' י"ג ולכן אין כח בדמיוננו להדמות לא הם ולא פעולתם לנו ולפעולתנו אלא דרך משל:
<b>י</b> <b>והנה</b> אף כי יש מחודש מאין הוא ואינו כבן הנולד מאב ואם שכוחם ואונם בו מ"מ מאחר כי סיבתו נעשת נשמה לו נמצא בו דברים דומים לפעולתה אשר פעלה כדי לברוא אותו ואפילו הכי א"א לו להשיג ערכה לעולם כמו שא"א להשיג מדת הקף העגול על אמיתותו מידיעת מדת קטרו כידוע לבעלי חכמת ההנדסה והתשבורת וגם מהאי טעמא נוכל לומר שנתצמצם בעגול ולא בצורה אחרת להורות דאפילו העומד סמוך לקו המתפשט שהוא עצמותו ממש והוא כקוטר בעגול א"א להשיגו כ"ש הרחוקים ממנו וא"כ אפוא א"א ליתן דמיון במחודש מסיבתו הנעלמת ממנו כי אם מהמקום שבו נתחדש ומהשם הראוי לסבתו אחר שפנה מקום זה:
<b>יא</b> <b>והיש</b> המחודש הזה מאין מן הסיבה ראשונה ידוע הוא היותו כ"ב אותיות התורה ומפני כפל חמש אותיות מהם נעשו מספר ז"ך אותיות שבהם ברא כל העולמות כידוע לי"ח וכמבואר בע"ח בשער ההקדמות דרוש ב' של תקון המלכים ז"ל ואל תטעה בדברינו אלה שאמרנו שהעתיק יומין לוקח מהויה דמ"ה או מהויה דס"ג וכן בשאר הפרצופין אין כוונתו כי אלו הפרצופים הם בחינה בפני עצמה זולת המ"ה והס"ג כי כבר נתבאר כי כל עצמותם ומציאותם של כל אלו הפרציפים אינו נעשה זולתי מב' בחינות מ"ה וס"ג הנזכרים ולא עוד ע"כ וצריכים אנו עתה לבאר איך כח סיבת הראשונה נסתרה בהם כדי שלא נטעה לומר הואיל וכל הברואי' בהם נבראו ומתקיימים ובכחם מפרים ורבים אותם כי יהיו הם בדמותם וצורתם הסיבה ראשונה דאינו כן דאין הסיבה ראשונה שום דמיון וצורה שנוכל לדמותם אלא אף הם נבראו מחדש אלא שכח הסיבה ראשונה המסתתרת בהם הוא אשר נתן ונותן להם כח לעשות חיל וכח זה ניכר לנו הברואים על ידיהם במניינם ומספרם:
<b>יב</b> <b>כיצד</b> הלא ידענו כי להרחיק הסיבה ראשונה מכל שם משותף לשום נברא באמיתות קראוה המקובלים אמיתיים בשם אין סוף שהוא שבח ולא שם עצמי כי השבח הזה אינו מאמיתות אפילו במחודש המעולה שבכל הנבראים כלם שהוא הא"ק אף כי לפעמים בהשאלה קראנהו כן לערך הנבראים הגרועים מאד ממנו כי בעל כרחו להיותו מחודש יש לו סוף בשפת מקום הצמצום אשר בתוכו נברא ולא עוד אלא שאינו מגיע אפילו לשפתו כידוע משא"כ הסיבה ראשונה כי היא לגו ולבר כמאמר אליהו הנביא אבל שמה העצמי כדי להודיע בו כי נמצאת היא הֹוֶה הוא כדאמרן בחדר א' פי"ב אלא מפני ששם זה של הֹוֶה משותף הוא באמיתות לכל נברא בהיותו אף כי הֹוֶה נפסד הוא משא"כ הסיבה ראשונה כי הֹוֶה קיים לעולם ועד הוא לא קראוהו בשם זה אבל האמת יורה דרכו כי מבלי שם זה לפחות אין אנו יכולים להזכיר מציאות הויתו ולא על חנם בשם זה עם האלף נוספת להורות כי אחד הוא חתם עולמו והוא שם אהוה כידוע לי"ח:
<b>יג</b> <b>ועל</b> פי זה נאמר שהראה כחו באותיות התורה במה שבראם בשלשה מיני מספרים שהם אחדים עשיריות ומאות ולא ברא אותיות אחרות משונות לשני מיני מספרים אחרים שיש להם שם מיוחד כשלשה הראשונים והם אלפים ורבבות מפני כי אין בשם הראוי להוראת היותו כי אם שלשה אותיות ולפי שמוצא הוו מושכת עמה בעל כרחון וו אחרת כלשון ר"מ פ' פנחס דף רמ"ה ע"א ז"ל אלא לא ניכול למדכר וו בלא חבריה ע"כ ועשה נעשה מספר שם זה כ"ב ולכן כ"ב המה אותיות התורה ולפי שבמראית העין אנו רואים בשם זה הה כפולה כפל בהם ה' אותיות ועשאם כ"ז כי כן כשיאריך אדם רוחו במבטה הוו כדי להוציא מפיו הוו האחרת שבעל כרחה נמצאת במבטה ההיא תתמלא הוהו בהה ולא באות אחרת משום דינא דבר מצרא כי מצא מין את מינו ונעור במבטא הההין שבשם זה ונעשה בזה מספרו כ"ז ולפי שהה זאת המתוספת היא אחר ה' ראשונה וזהו ראשונה שבשם זה שמספרם י"א לפיכך אחר י"א אותיות של הא"ב מתחילים הה' אותיות להכפיל כי הכף שהיא האות הי"א היא האות ראשונה מאותיות מנצפ"ך הנכפלות ולפי שאפשר למלאות כל אחד משלש אותיות הֹוֶה האמור כשרוצה אדם להוציאם מפיו במבטא ארוכה בכל אחד משלשה אותיות אהי' כידוע לפיכך הכתיר אותיות התורה בשלשה כתרים שהם טעמים נקודות ותגין שבמקום אותיות אלו הוא מקומן כידוע והוו הנתוספת בוו אינה נחשבת במנין דאין דנין אפשר משאי אפשר כי כך רצה לקרוא שמה הבורא אשר בראה:
בשני ווין וכמבואר בע"ח ובשער מאמרי רשב"י דנמצא דמבלעדם א"א לקרותה בשמה כמו שא"א לקרוא בלי אותיות שבמקום הוו הם עומדות כידוע משא"כ ההי דבלי מלוי כלל אפשר לקרותה ה' לפיכך ראוי להחשיב טעם מילואיה:
<b>יד</b> <b>נמצאו</b> היות אותיות התורה כלה כלולות בא"ב אחת המתחלת באלף שמספרה אחד כי אחד בראה ומתחלקת לג' חלקים כי בפעולה השלשית נבראת מהאחד כי בראשונה נעשה הצמצום ובשניה התפשטות הקו ובשלישית בריאה זו של אותיות התורה וכל חלק מג' חלקים אלו יש בו תשעה אותיות שהוא המספר הנצחי כידוע לבעלי המספר להורות נצחיותה העודף על נצחיות כל הנבראים כלם כי היא שרשם וכן הוא מספר השלש שורש המרובע של התשעה והאחד עודף עליהם שמלבד נצחיותו בכל המספרים מבלעדו אין התחלה לשום מספר כמו שמבלעדי האחד הפשוט לא נמצאת בריאה מחודשת כלל ובשמם אין בידי להוסיף על האמור רבנן ואיני יודע להעריך טעמם בערך מי שבראם על הדרך האמור כלל ובצורתם גם כן לא ידעתי דבר כלל ועיקר על כי לא נודע שום דמות וצורה בסיבה ראשונה שבראם להעריכה לה ולכן הדבר רֵק הוא ממני עד ישקיף וירא ה' משמים:
<b>טו</b> <b>והשלשה</b> מיני מספרים שהם אחדים עשיריות ומאות יפה יפה מגלים שרשה וכח סיבתה המסתתרת בה כי האחדים מורים לאחדותו יתעלה משולל אף מסדר זמנים טרם הצתמצמו והעשיריות מורים נצחיותו אשר נתגלה בסדר זמנים אחר שנצתמצם שהם עשר אותיות הי"ה הו"ה יהי"ה כדאמרן בחדר א' פ"ח וכמו שנתחדשו סדר זמנים ועתים לרעה על ידי הדין שנתהוה כחו בצמצום כן נתחדשו סדר זמנים ועתים לטובה ע"י חסד ההתפשטות הקו נמצא היות העשר של הקו כעשר של הסובב ובהכותם זה בזה עולים למספר מאה כמספר הֹוֶה הו"א הי"ה הֹוֶה ויהי"ה שבזה נכלל השם שיש לו קודם הצמצום שהוא הֹוֶה עם השם שיש לו אחר הצמצום שהו' הוא היה הוה ויהיה במספר אחד להורות כי אחד הוא אותו ההֹוֶה שקודם הצמצום עם אותו שאחריו כי הוא הוא שנצתמצם ווהו העטף שהוספנו בכאן ביהיה כדרך לשון התורה בכל מקום אינה נוספת למלאות המספר כי הוא המספר של כללות החמשה תיבות והכולל שעם כללות זה עולים שמות אלו למספר מאה ולקמן במקומו אכתוב מה הוא כחו של הכללות במספר השמות הרי מבואר טעם נכון למספר המאות שבאותיות התורה בחמשה תיבות אמורים וכנגדם הם מוצאים מהפה בחמשה מוצאות שהם אחה"ע גיכ"ק דטלנ"ת זשסר"ץ בומ"ף כידוע לבעלי הדקדוק מקום מוצא כל אחד מהם מהפה ויש באותיות אלו זכרים ונקבות כידוע לי"ח כדמות מקום הצמצום שבו נבראו כי הצמצום סוד הדין התיש כח המקום ההוא כנקבה בצאת סיבתו ממנו וחלק מקום הצמצום שנתמלא אח"כ בחסד התפשטות הקו נתגדל בו ונתרבה ונראה בליטתו בתוך מקום הצמצום ההוא כזכר ומה"ט צירף באותיות אלו אשר ברא מחדש שתי תורות שבכתב כנגד מקום הזכר שהוא בתוך הצמצום ושבעל פה כנגד דמות פה הנקבה המראה מקום הצמצום מפני סיבתו הסובבתו סביב עליו ואף שם אי"ן סו"ף רמוז במניינם כי על דרך מספר הנקודות אשר הובאו בתקונין כ"ז מספרו:
<b>טז</b> <b>ומאחר</b> שהוכחנו היות כח הסיבה ראשונה באותיות התורה שהם היו יש המחודש הראשון שנתחדש בכל הנבראים אשר נבראו על ידיהם כשנמצא כחם בהם אין אנו צריכים לחקור עוד על שורש מציאותם וקיומם לידע מי הוא כי ידוע הוא היותו הא"ס ב"ה אשר הסתיר כחו באותיות התורה שבהם נבראו הנבראים כלם ומרוב העלמו לא גלה שם עצמותו בשום ענין מענייני התורה ולא בשום שם מהשמות הקדושים אלא אפילו השם היותר קדוש שבשמות נברא הוא אלא שסיבתו הראשונה מנוצצת אורה בו יותר משאר השמות לפיכך עולה על כלם כי היא נקראת על שמו כל זמן שהיא מאירה בו ולכן בהעדר כח סיבתו ממנו אף השם ההוא נעדר וכדאיתא בר"מ פ' פנחס דף רכ"ה ע"א בפירוש וכמאמר אליהו הנביא ואנת לית לך שם ידוע דאנת הוא ממלא כל שמהן כנגד הקו המסתתר בהן ואנת הוא שלימו דכולהו כנגד הסובב המקיפם ומשלימם ועל שניהם כאחד כי אחד המה קאמר וכד אנת תסלק מיניהו אשתאר כלהון שמהן כגופא בלא נשמתא מה שאין כן בשכחו מסתתר בהם שהם חיים מחיים:
<b>בית</b> <b>ראשון</b> <b>חדר</b> <b>ג'</b> <b>פרק</b> <b>א</b> <b>ב</b>
<b>והנה</b> בכח אותיות אלו להסתיר כחו הרב שיוכלו הנבראים להנאות ממנו רצה לחלק ברואיו לארבע עולמות וטרם שבראם ברא מקום מוכן לגנוז בו נשמתם נמצא שהמקום הזה הוא שרשם ויהיה כנגד שם הֹוֶה שפירושו הויה שהוא השם שהיה לו לא"ס שהוא שורש הכל טרם שנצתמצם והמקום הזה בראו דומה למקום אשר פנה בהצתמצם שהוא מוקף בעיגול ובתוכו קו מיושר שאינו מבריחו מן הקצה אל הקצה שאף מקום זה הנברא בראו בעגולים ויושר שביושר ההוא גנז הנשמה הכללית של העולמות שהיא הקו ויושר זה נכנס בתוך עגוליו מלמעלה ואינו נוגע בהם למטה ולפי שהשריש בו שרשי כל הנבראים בכלל ובפרט שורש אברי המובחר שנבראים וכל חושיו שהוא האדם לפיכך נקרא בשם אדם קדמון ומזכירים אותו בכללו ובפרטיו כאילו מזכירים פרצוף אדם אלא שמוסיפים בו תיבות קדמון לפי שהוא הפרצוף הראשון שנברא ומשערות ראשו יוצאים עולמות הרבה שאין כח בידנו לפרט בריאתם מרוב העלמם כמ"ש הרב האר"י זלה"ה:
<b>ב</b> <b>ואחר</b> כך יצאו בכח חושיו הארבע עולמות האמורים אשר נגלה לנו דרך בריאתם ויהיה מספרם ארבע כנגד הארבעה דברים הנאמרים באחד באמת בא"ס אחרי שנתצמצם שהם הוא היה הֹוֶה ויהיה והֹוֶה זה שם זמן הוא ולא שום הויה כשם אשר קרינו לו טרם התצמצמו כדי להזכירו כי אחר הצמצום שגלה מכחו נוכל להזכיר שם הויתו בשם יותר נגלה משם הֹוֶה והוא שם הוא וכדאמרן בחדר א' פ' ח' ושם חותם עולמו מוכיח עליו כי הוא שם אהו"ה והם אותיות ההו"א דהוא בלי ה"א הידיעה כולל כל נסתר אבל ההוא בהא הידיעה אינו רומז אלא לנסתר ידוע שאין אחר דומה לו שנוכל לטעות בו והוא הא"ס ב"ה שאחרי שנגלה מכחו בברוא א"ת ה"שמים ו"את ה"ארץ שבראשם רמוז שם זה נוכל להזכירו בצירופו שהוא שם ההוא וכמו שכתוב לא איש אל וגו' ההוא אמר ולא יעשה ומרוב העלמו לא כתב בתורתו שם חותם זה בפירוש כי אם בראשי תיבות וכשאנו מזכירים הוא אצל סדר זמנים של היה הוה ויהיה אין אנו צריכים להוסיף ההא הידיעה כי ידוע הוא מי הוא זה שכל סדר זמנים אלו נאמרים בו כאחד באמת לעולם שאין אחר דומה לו והוא הא"ס ברוך הוא:
<b>ג</b> <b>ועולמות</b> אלו לא יצאו בתחילה מזה האדם בענין שיהיה להם קיום והעמדה אלא יצאו כבנין בלי יסוד רחב מלמעלה וצר מלמטה כדי שיחרבו ויצא מחרבן זה מקל ורצועה לרדות לעוברי רצונו כי מבלעדי החרבן לא נמצא ביש המחודש סיגים שיכלו להעשות בהם כי מאין יצאו הסיגים מאחר שבכח הסיבה ראשונה שאנו מדמים אותה לאור פשוט נברא מאין היש המחודש הזה וכלשון הע"ח בשער ההקדמות דרוש ב' דמלכים ז"ל ואם מתחילה נאצלו בבחינת פרצופים מתוקנין הנה היה טוב לבדו בלי רע כלום עכ"ל והט אזנך ושמע משל נאה ומתקבל על דבר זה והוא משל למי שחצב אבנים מן ההר ושרפם באש ועשה מהם סיד חדש בלי סיגים כלל והוציא מים יפים מהמעין בלי לכלוך כלל ועיקר וערבם בזה הסיד ועשה מתערובת זה טיט ובנה בו בנין נאה של אבנים טובות וחזקות וכל הטיט הזה ראוי היה להשתמש בו בבנין ומפני שבנה הבנין הזה ברשות הרבים שיד הכל ממשמשים בו ובנאו בעומד על רגל אחד כי בנאו רחב מלמעלה וצר מלמטה ולא בנאו כלו באבנים משולבים אחת על גבי שתים כדרך הבנאים הבקיאים אלא הניחם אבן על גבי אבן ומפני שלא היו האבנים האלה מיושרת ברבוע כי אם עגולות שאינם מתישבים זה על זה מאחר שאינם יכולים ליגע זה בזה אלא בנקודה אחת כדרך שני עגולים הנוגעים זה בזה והוא לא חש גם כן לישרם בקו המדה שבידו לפיכך מכובד משא שסמכו אליו בני רה"ר נפל הבנין הזה כי לא היה בו כח לסובלו ונתפרדו האבנים זה מזה והטיט נעשה מטינא בר טינא:
<b>ד</b> <b>ואם</b> יגבל הטיט הזה עוד פעם אחרת כך כמו שהוא הבנין אשר יבנה ממנה לא יהיה לו קיום והעמדה כי יתפרד חלקיו בקל ולכן מאי תקנתיה הוא שישחקנו עוד הדק היטב ויבררנו בנפה וכברה להוציא ממנו החלוקי אבנים שנשברו ונתערבו בו בנפול הבנין שבהם ישתמש אח"כ להניחם בבנין החדש בחורים ובסדקים שישארו בין אבן לאבן לישרם ומהדקה מן הדקה שבבר טינא זה יקח ויגבלנו עוד במים ויהיה ראוי לבנות בו פלטין נאה בצורת דקות ואת שאינו כל כך דק ראוי לבנות בו בנין יותר גם מהבניינים הסובבים הפלטין הזה מבחוץ לצורך תשמישו והיותר עב שבבר טינא זה שכבר נעשה בו מלאכה אין לו תקנה והוא הוא הסיגים ודרך ארץ הוא שכל זמן שבר טינא זה לא נברר שיהיו בעליו שומרים אותו כלו מפני החלוקי אבנים והדק שבו הראוים לבנין ואחר שמבררן זורק העב שבו לאשפה ומאבדו מן העולם מאחר שלא יצלח עוד למלאכה ואפילו לזבל את הקרקע כדי שיוציא פרי אינו ראוי כי להיותו סיד נעדר מכח ההולדה נמצא שהעב הזה הוא הסיגים ומפני תערובתו עם הדק גרם לדק שישאר בטל וכן לחלוקי אבנים שבו ושלא ישתמשו בהם והואיל ומפני הדק והחלוקי אבנים שמעוכבים בעב אין מאבדים העב מן העולם אם זה העב לא היה דבר שאין בו דעת לא היה חפץ שיוציאו מעולם הדק והחלוקי אבנים ממנו כדי שאף הוא יהיה קיים ונשמר מבעליו שלא ידרסו עליו ויעברוהו מן העולם ומי גרם לעב הזה שלא יהיה ראוי למלאכה ויעשה סיגים התשמיש שנשתמש בו ונחרב כי טרם שנשתמשו בו היה כל הטיט ראוי ולא היה בו סיגים כלל כדאמרן וכל עוד שלא נאבד העב מן העולם אף הוא ברשות בעליו עומד כי לא נתהוה מעצמו כי אם מתערובת המים והסיד הנשרף באש שהיו להם בעלים והם ערבים זה בזה ובנו הבנין בהם אלא שבנאוהו ברה"ר:
<b>ה</b> <b>הנך</b> רואה בעיניך מהמשל הזה האמיתי שאם לא היה הבורא בונה עולמות ומחריבין לא היה מציאות לסיגים שהם הרע אם לא היה הבורא בורא אותם מתחילה לכך ואם היו נבראים בדבר ה' כמו שנברא הטוב היה להיות להם קיום והעמדה כטוב דלא היה הבורא מטיל קנאה במעשה בראשית ולא היה זה רצון הבורא כי בריאתו את העולם היה להטיב ולא להרע אם היה אפשר מבלעדו שלא יהיה העדר כבוד הבורא בהעדרו כמ"ש בחדר א' פ' י"ח אבל כיון שיצאו הסיגים מעצמם בנפול הבנין ע"י חרבן ולא ע"י בריאה חדשה כטוב וכן מצינו שלא יחד הקב"ה שמו על הרע כמו שיחדו על הטוב כמשאז"ל לכן המה יאבדו ברוב הימים והטוב יעמוד להיותו מעשה ידיו של הבורא כי לא יצטרכו עוד העונשים כדי שלא יטעו הנבראים לומר דאין כחו אלא להטיב כי כבר כל הנשמות שבגוף אשר יצאו טרם יבולע הרע הכירו וידעו ממה שעבר בהם העולם הזה דכחו אף להרע ומ"מ בעוד שסיגים האלה קיימים תלוים במאמרו הם ומשגיחים בהשגחתו כי סוף סוף הויתם מתערובת הטוב שנתהוה ממנו היתה וכמו שהמשלנו במשל ומי יודע אם לא תהיה בליעתם הפרדת הרכבתם לבד והחזרתם לא יתנם ולא שיכלו מכל וכל כי כן משמע ממש בזהר מדרש הנעלם דחיי שרה דף קצ"ח ע"ב דקאמר התם אמר ר' יצחק אין יצה"ר בטל מן העולם אע"פ שכלו לא נמצא קצת נמצא וכו' ע"ש שלא יכלו מכל וכל אלא יהיה זה כמי שלוקח הסיגים אשר המשלנו במשל ושוחקם בכח גדול עד שידקו לעפר דק ומחזירים בעפר סיד חדש שלא נשתמש בו עדיין ואף אלה הקליפות יחזרו כבראשונה אבל לא יהיו לאין:
<b>ו</b> <b>וכדי</b> להודיע להם ממשלתו זאת והשגחתו בהם אף כי רחוקים ממנו הם יותר מכל הנבראים לא רצה שיצאו ע"י חרבן עולמות הנבראות מהחושים שכחם חלש שאינו מתפשט מרחוק אלא מחרבן העולמות שנבראו מהחוש היותר חזק אשר על כן הוא מתפשט מרחוק יותר מכל החמשה חושים המושפעים מן האותיות המתחלקות לחמשה מוצאות הפה שלשה בהם של ארבע ארבע אותיות כנגד השלשה חושים החלשים ושנים של חמש חמש כנגד השנים היותר חזקים מהחזק שבחלשים כיצד חוש הטעם הוא החוש החלש יותר מכל החושים כי אין החיך שבו חוש הטעם טועם הדבר הנטעם בנגיעה שטחיית לבד בדבר ההוא שרוצה לטעום עד שילעסנו ויטעום חיכו מה שלפנים ממנו ויהיה זה כנגד גיכ"ק כי מוצאו מהחיך הטועם האוכל ואין לו כח המחזיק כלל כי אינו רבוץ תחת הפה אלא עליה וחוש המישוש עודף עליו דאין חלשתו רבה כל כך שיצטרך למשש הדבר שמבקש לידע טבעה על ידי דוחק ולעיסה בענין שיצא כחה הפנימית לחוץ כדי לידע ע"י מישושו בה הקשה היא הרכה החלקה היא או כסאסאה דשבולתא וכיוצא בו אלא בנגיעה שטחיית בעלמא מבחין במשושו דברים אלו ויהיה זה כנגד אחה"ע שהוא מוצא הגרון שמהחיך ולפנים אינו טועם טעם כי אם מושש מה שעוב' בו ויש לו כח המחזיק אבל כחו זה חלש מאד עד שבמשמו' היד למעלה ממנו מעט בלי שיגע בדבר המחזיק בו הוא מקיאו ופולטו בעל כרחו וחוש הריח עודף עליו דפועל פעולתו ומריח אף כי הדבר שממנו יוצא הריח רחוק מעט מהאף שהוא המריח ויהיה זה כנגד בומ"ף שהוא מוצא השפתים שהם דלתות הפה הפתוחה מבפנים כפתח קטן מאד לאף המריח והם הם העומדות תחת האף המריח זה ולהם כח המחזיק יותר מהגרון עד שא"א להוציא מה שמחזיקים ביניהם כי אם בנגיעת הדבר אבל אמת הוא שכחו חלש מפני שמשיכה קלה אשר ימשוך הדבר ההוא יוציא אותה מביניהם כי אין כחם רב להחזיקה:
<b>ז</b> <b>וחוש</b> השמע הוא מהשנים החזקים על כי הוא עודף בהרגשתו אף על חוש החזק שבחלשים שהוא חוש הריח כי שומע מרחוק דבר שאין בה ממש ובלתי נתפש ברוחני והוא הקול הנשמע אף כי יוצא הקול ההוא ממקום שאם היה שם ריח לא היה חוש הריח מרגיש בו ומפני חשיבותו עודף על אחרים עד כי אמרו ז"ל חרשו נותן לו דמי כלו ויהיה זה כנגד דטלנ"ת שהוא מוצא הלשון היושבת בתוך הפה רבוצה ומחזקת עליה דבר מה וכחה גדול להחזיק הדבר שעליה כשהופכת חודה למעלה יותר מכח השפתים שא"א להוציא הדבר ההיא ממנה כל כך בקל כמו שאפשר להוציאה בקל מבין השפתים והלשון היא המשמעת קול הצריך להשמיע לאוזן בחתוך אותיותיה משא"כ שאר האיברים שבפה האמורים וחוש הראות עודף על כלם כי רואה דבר מה מרחוק מקום הבלתי נשמע משם קול המדבר וכל שכן שלא נרגש משם הריח והמשוש והטעם של הדבר הנמצא שם ולפי שעודף הרגשתו על חוש השמע הוא עודף על עודף הרגשת חוש השמע על שאר החושים לפיכך לא מצינו שיאמרו רז"ל שיהיה אדם חשוב כמת בהעדר אחד מחושיו ואפילו בהעדר חוש השמע כי אם בהעדר חוש הראות שאמרו רז"ל סומא חשוב כמת לפי שנעדר מהחוש החזק שבכל חושיו ויהיה זה כנגד זסשר"ץ שהוא מוצא השינים שכחם חזק יותר משאר האיברים שבפה האמורים שכמעט אי אפשר להוציא מבין השינים דבר המתחזק בהם כי אם בכח גדול ויש מהם התלוים בגידי העינים כידוע לבעלי חכמת הנתוח התורה השוה אותם בפירוש בהוצאת עבד לחירות שלא הזכירה הפלת איברים אחרים כי אם שן ועין:
<b>ה</b> <b>ולפי</b> שהחלשות הוא פרי החסדים שאין דרך בני אדם להרחיקם מעליהם עד שיצטרך חוזק כדי שיקבלום דאדרבא כלם רודפים אחריהם ואין להם צורך להתחזק בהיותם חסדים גדולים אלא כנגד המבקשים למונעם ותפשט במקום הראוי להם וכלשון הזהר דנשא דף ק"מ א' וכל אינון דאינהו דינא הא תקיפין אינון ובין כך ובין כך בעיין למהוי תקיפין מתרין סטרין כד בעי עלמא רחמין רחמי תקיפין ונצחין על דינא וכד בעי דינא דינא תקיף ונצח על רחמי ע"כ עוד שם תאנא כל הכ' שערי דדיקנה כלהו תקיפין מ"ט כל אינון דרחמי בעין למהוי תקיפין לאכפייא לדינא ע"כ דהם כמים היורדים במורד בטבעם דבהיותם מרובים בכח ההכאה במקום שבו יורדים צריכים להתחזק לעלות למעלה נגד טבעם ואין חוזק זה רב דאין בהם כח לעלות יותר גבוה מהמקום שמהם ירדו משא"כ הדינין שכל אחד מבקש להמלט מהם ולכן הרנם צריך שיתחזק מאד כדי להשליטם על הראוי להם אף כי יהיה מעלתו גדולה מהדיין וכלשון הזהר הראשון שכתבתי לעיל דהם כאש שמטבעו מתחזק לעלות ממטה למעלה ומתגבר ועולה יותר מהמקום שממנו יוצא ושלכן חוזק הרב הוא כח הדין וכמבואר שורש זה במאורות נתן בכנוי אדיר ע"ש וכנראה גם כן מדקדוק לשון הזהר הנ"ל דרחמים הרבה אין להם כח לנצח כי אם דין אחד כי כחם וחזקם מעט אבל דין אחד יש בו כח לנצח רחמים מרובים כי כחם וחזקם רב לפיכך העולמות שנבראו להחרב כדי שע"י חרבנן יתהוו אותה השורשים הצריכים להתחזק נגד הנדונים בדין לא יצאו מהג' חושים החלשים שאינם צריכים חוזק מאחר שאינם חסדים גדולים שיצטרכו להחזיק נגד המונע התפשטותם שאין שיקפיד על זה ולא מחוש האזן שאין חזקתו רב כי אם לעמוד נגד המקפיד על התפשטותו להיותו חסד גדול וכדאמרן אלא יצאו מחוש העין שהוא היותר חזק שבכל החושים שבו כח הדין כדי שיהיו השוטרים האלה חזקים וממנו יראו גם כן שמי שהוה אותם אף כי רחוק מהם הוא יותר מרחוק שאר הנבראים כלם הוא עומד עליהם ורואה מעשיהם ובריאתו מעמידם שאין אותו החוש שמהם יצאו מהחושים החלשים שאין להם כח לפעול פעולתם ברחוק מקום הרבה אלא הוא החוש היותר חזק שבהם שהוא חוש העין שאפילו הגשמי המשפיל לשבת בארץ מגביה לראות בשמים ולכן כי תפקח עיניך ותדקדק במשל שהמשלתי ובטבעי החושים האלה אשר כתבתי ותראה גם כן מה שאכתוב לקמן מעניינים אלו תבין מפני מה התערובת הזה נעשה ע"י חרבן העולמות שנבראו מאורות אשר יצאו מהעינים אח"כ אתבריר במחשבה שהיא החכמה שבה ל"ב נתיבות כמספר הל"ב שינים ותמצא שהוא על דרך מאי דאמור רבנן מיניה ובי אבא ליזיל ביה נרגא ודברים אלו בספר זה תבינם בכללם כי בפרטם תמצאם בכתבי האר"י זלה"ה מבוארים ובספרי משנת חסידים מסודרים:
<b>ט</b> <b>ואחרי</b> שבא מבול זה לעולם והחריבו בנאו הא"ק זה באבנים הראשונים בנין חדש ותקנו בענין שיהיה לו קיום והעמדה בעשותו רחב למטה כלמעלה בהניח האבנים אחת על גבי שתים ומיושרות בקו המדה ובנוי במקום המשתמר שהוא רשות היחיד וחלק הבנין ההוא לארבעה חלקים שהם הארבעה עולמות האמורים כמספר נח ושלשת בניו שמהם נשתת העולם אחר המבול ובהם מסתתר להחיותם בנשמתו האמורה ומפני זה העולם העליון שבהם נקרא אצילות על שם נשמתו שהיא קו א"ס המסתתר ביש המחודש שבו על ידו ואינו מתפשט למטה ממנו כידוע לפיכך לא נקרא עולם זה בשם בריאה חדשה אף כי כל גופו עם לבוש נשמתו שהוא הא"ק מחודש הוא אלא בשם נאצל מלשון ואצלתי מן הרוח אשר עליך כי הקו המסתתר בו מהא"ס ב"ה עצמו מתפשט כדאמרן לפיכך יהיה עולם זה בכללו כעד שם הויתו שהוא שם הוא כי הוא בו ושאר ג' עולמות בי"ע נקראו בשם בריאה חדשה מאחר כי אף נשמתם מהיש מחודש שבאצילות נעשת לפיכך יהיו כעד הסדר זמנים שנתחדשו שההיה הוה ויהיה:
<b>י</b> <b>ומפני</b> שכח הא"ק תקן העולמות האלה לפיכך שמותיהם ופעולותיהם דומות לו להקרא אף הם בכלל ובפרט בשם פרצופי אדם וכן כל פעולותיהם אנו מכנים אותם בפעולת אדם ולפי שעולם זה העליון הוא שורש לכל העולמות שלמטה ממנו לפיכך בו נמצאו כל הרמזים הראוים לכל עולמו ממנו כיצד בקו האמצעי שלו שבו הוא התפשטות הקו יש שם ארבעה פרצופים המתלבשים זה בתוך זה והם א"ק והוא כנגד הוא כי אין שמו בשם זמן לבד אלא בשם אדם ושאר השלשה מורים לסדר זמנים כי הראשון הוא עתיק לשון זקן והוא כנגד היה שאילו לא היה מקדם לא היה זקן והשני אריך לשון אריכות ימים והוא כנגד יהיה שאילו לא יהיה עוד לא יהיה מאריך ימים ועליהם נאמר מה שכתוב אני ראשון ואני אחרון הואיל ופרצוף אחד נכללו כידוע והשלישי הוא זעיר כנגד הֹוֶה כי בשם זה ניכר כי עתה הוא הוה ואין בו רמז לא על העתיד באריך ולא על העבר בעתיק ועליו נאמר סיפא דקרא ומבלעדי אין אלהים כמ"ש לקמן במקומו:
<b>יא</b> <b>ולפי</b> שעולם זה העליון בכללו הוא כנגד הוא מעתיק ולמטה שמתחיל בו רמז לסדר זמנים נמצאו בו עד י"ב פרצופים כמספר הו"א לרמוז כי הוא הנסתר בא"ק המתלבש בהם הוא מחיים וכל פרצוף מתחלק לעשר ספירות כמספר האותיות שבסדר זמנים ובהם י"ג תקונים כי בהצטרף ההוא המתקנים ומחיים מספרם י"ג אותיות ומתחלק עד עולם זה בסדר אחר יותר כללי והוא בחמש פרצופים שהם אריך או"א וזו"ן ויהיו כנגד החמשה תיבות הידועים שהם הֹוֶה הו"א הי"ה הו"ה יה"יה שהזכרתי עניינם בחדר ב' פ' ט"ו ולהיות העולם הזה העליון כלול מכל הפרטים שאמרנו הוא אשר נתן מכחו לעולמות שלמטה ממנו לפיכך אף הם בכללו ובפרט דומים לו נמצא כי שני מיני עולמות נבראו עולמות שלא נודע לנו מה הם וכמה הם כעולמות שיצאו משערות דא"ק והם יהיו כנגד הא"ס המקיף מקום הצמצום מבחוץ ועולמות אבי"ע ששמם נגלה לנו וקצת ממהותם ודרך התפשטותם ויהיו אלו כנגד קו הא"ס אשר נגלה תוך מקום הצמצום שבו נבראו בהתפשטותו ומתכסה בתוך העולמות המכוסים המתכסים בעולמות הנגלים וכן אמר אליהו הנביא אנת הוא דאפיקת עשר תקונים וקרינן לון עשר ספירין לאנהגא בהון עלמין סתימין דלא אתגליין ועלמין דאתגליין ובהון אתכסיאת מבני נשא ועלמין סתימין ירמוז לעולמות שיצאו משערות א"ק דלא אתגליין שהיא מדרגה יותר גלויה מסתימין ירמוז לפרצופי האצילות שהם משונים במעלתם מפרצופי בי"ע ועליהם יאמר ועלמין דאתגליין ולפיכך אותיות יהו"א שהם האותיות של הו"א הי"ה הו"ה יהי"ה שאין בהם אותיות אחרות כי אם ארבעה אלו הם האותיות הנסתרות והנגלות כידוע לבעלי הדקדוק:
<b>יב</b> <b>והואיל</b> והתורה כסה לעולמות שלמעלה מאבי"ע אין אנו יכולים להרחיב בהם הדבור אלא מעתיק ולמטה שהוא ראש האצילות שלגבי הא"ק מעלמין דאתגליין מקרי נחפש אחריהם לידע סדרם ודמיונם והנה חפשנו ומצאנו כי כל הדברים הנאמרים בסיבה ראשונה עד פה נרמזו בעולם ז"ה כי עתיק ואריך שניהם כאחד הם פרצוף עליון שבאצילות ויהיו כנגד הוא כי הוא אחד ושני פעולת עשה כשרצה לגלות כחו והם הצמצום והתפשטות ולפיכך הם בראש קו האמצעי שבו הצנור שהוא זה מסתתר בו ולפי שעתיק המתלבש באריך הוא הוא כנגד הקו המתפשט במקום הצמצום לפיכך יושרו אינו עובר עיגוליו מעבר לעבר כידוע כקו דמקום הצמצום שאינו עובר מעבר לעבר ומשני צדיו שלא כנגד קו האמצעי הם פרצופי או"א ויהיו כנגד ב' זמנים מהג' והם היה יהיה וסימניך יש לנו אב זקן כי הוא יהיה כנגד היה ופסוק שלח תשלח את האם וגו' והארכת ימים כי תהיה כנגד יהיה וכחדא נפקין ובחדא שריין על דרך האמור בפ"י בעתיק ואריך והֹוֶה הראוי להיות באמצעם כך הוא עומד מתחתיהם כנגד קו האמצעי והוא רמוז בפרצוף ז"א ופרצוף נוקביה להיות שאין לה רמז אפילו בסדר זמנים הראוים לסיבה ראשונה וגם שאינה עומדת כנגד קו האמצעי שבו הסיבה ראשונה מסתתרת ולא עוד אלא שאינה עומדת כנגדו למעלה כאו"א אלא בשיפולו שנמצאת נעדרת ממנו בתחתיתה ובפרט ברדתה עוד כי זו היא דרכה לפיכך נגרעה מערך הפרצופים העליונים ונעשת כלי להם לקבל השפע היורד מהקו המסתתר בהם על פי דרכם וכארון נושא את נושאיו השפע הזה מגביה אותה או מעמידה שלא תרד ממקומה ברדתו עליה משא"כ בהמנעו ממנה ולא תהיה מושפעת אלא כדי חיותה לפיכך בעיקר עבודתנו אנו צריכים ליחדה עם בעלה ז"א כדי שתעלה עמו במקום שחוט א"ס מסתתר בו ולא תהיה נעדרת ממנו מפני ירידתה מהמקום שבו עומד ז"א:
<b>יג</b> <b>וכל</b> הפרצופים האלה מראים כח מנהיגם בסדר האורות שלהם שאין שום אחד מהם שיהיה נעדר משני אורות אחד בעגול ואחד ביושר ויהיו כנגד שני הפעולות הראשונות הידועים אחת הצמצום הנעשה בעגול ואחד התפשטות הקו ביושר וכמו שהקדים הצמצום להתפשטות הקו כן הקדים בפרצופים יציאת העגול ליושר וכמאמר אליהו הנביא באמרו ואילן עשר ספירין אינון אזלין כסדרין חד אריך וחד קצר וחד בינוני ואנת הוא דאנהיג לון ולית מאן דמנהיג לך לא לעילא ולא לתתא ולא מכל סטרא כי האריך ירמוז להתארכות הקו סוד החסד הקצר לצמצום שנתקצר ונצתמצם סוד הדין והבנוני מקום הרושם שנתלבש בו הקו שנעשה רחמים וכדאמרן בחדר א' פ' י"ז שהוא מדה ממוצעת בין החסד והדין וזהו אמרו ולית מאן דמנהיג לך לא לעילא במקום יציאת הקו סוד החסד ולא לתתא במקום הדין ולא מכל סטרא שהוא ברושם שהקו מתלבש בו שהוא סוד הרחמים כי הוא הנסתר בספירות אלה מנהיג את כלם והואיל ובספירת איירי סדרא דאבות העולם דנשתרשו בם נקט ואזיל ועוד ידוע הוא כי סוף המעשה במחשבה תחילה היתה כדכתיב אמרתי עולם חסד יבנה לפיכך ממנו התחיל:
<b>יד</b> <b>וכל</b> הפרצופים האלה מאחר כי מן הנבראים הם אין להסתפק כי דבר מה הם אלא שמרוב זכיכיותם מפני קרבתם אל המאציל לא נוכל לכנותם אלא בשם אורות ויש להם מדה אלא שמדתם האמיתות נעלמה ממנו הגשמיים כי רבה היא אף כי להיותם רוחנים יכולים לצמצם מדתם למדה קטנה מאד עד שלא יכולו מקום מורגש ויש להם צלם ודמות הנעשה מרוחניות האותיות של התורה שבהם נבראו ואף זה הצלם ודמות נעלם ממנו מכל וכל איך הוא דאף כי ידענו שאין בכל הנבראים הגשמיים צלם חשוב מצלם דמות אדם מ"מ אין אנו יודעים אם ברוחנים יהיה צלם דמות אחר חשוב מאד מצלם דמות אדם כן מצינו בז"א דאצילות דכינו הזרועות שלו בדמות כנפים כדאיתא בכתבי האר"י זלה"ה מה שהוא גריעות בגשמיים שיהיה לו לאדם כנפים במקום זרועות ואף כי נודה שנהיה אנו בני אדם דמיון צורתם להיותם הם עגיליי' לנו אין כח בידינו מרוב רחוקים הנסתר מדתו ממנו לציירו בדעתינו וכמ"ש בחדר ב' פ"ח וט' אבל אין ספק כי יש להם נפש רוח ונשמה כאדם אלא שנשמתם היא הסיבה ראשונה ממש המסתתרת בתוך פנימיותם תוך כסוי אחד או שתים או שלש או יותר כפי רחוק מקום גוף הפרצוף מהקו המסתתר בו כמאמר אליהו הנביא דאמרן בפ' א' רבון עלמין אנת הוא עילת העילות וסיבת הסיבות דאשקי לאילנא בהאי נביעו ההוא נביעו איהו כנשמתא לגופא דאיהו חיים לגופא משא"כ הנשמות שמהפרצופים האלה שבאצילות ולמטה וכ"ש נשמת האדם דאינה הסיבה ראשונה ממש כי נעשת מזכיכיות גופי הנבראים האלה העליונים בכח הסיבה ראשונה שבהם שהיא הנשמה הנצחית שבהם כי עצם פרצופם נברא בנפש חיונית וכמ"ש בחדר ד' ולכן אפילו הנפש החיונית שלהם אין לה ערך במעלתה אפילו לנשמה הנצחית שבאדם וכ"ש לרוח ונפש שלו:
<b>טו</b> <b>ומאחר</b> שצלם דמות הפרצופים האלה מרוחניות אותיות התורה נעשה לפיכך כל שמות אברי אדם ופעולותיו שנזכרו בהם הם שמותם האמיתיים אשר נצטרפו מרוחניות האותיות השוכנים בשם וכפי המקום שבהם שבו עובר השפע כך הוא פעולתו בתחתונים אבל בנו השמות ההם הם מושאלים כי כפי הכח שאנו מקבלים מהם אנו קורים לאבר מאברינו הגשמיים הפועל פעולתו בכח ההוא בשם המקום העליון שבו עובר השפע שנתן להם הכח ההוא שהשפיע לנו וכמאמר אליהו הנביא לבושין תקינת לון דמניהו פרחין נשמתין לבני נשא וכמה גופין תקינת לון דאתקריאו גופין לגבי לבושין דמכסין עליהון כי באמת אחר התיקון בלשון תקינת דנקט הם עומדים זה בתוך זה כגלדי בצלים ונמצאו אז היותם כגופים בלבושיהם ועוד הספירות הם הגופים ולבושיהם הם מחצב הנשמות המלבישים אותם כמבואר בשערי קדושה להרח"ו חלק ג' שער ב' ע"ש ולכן אז קונים בפרטותיהם שמות אברים שבגוף והיינו דקא מסיק ותני ואתקריאו בתקונא דא לרמוז נמי דקודם התקון לא היו נקראים כן מפני שלא היו עומדים כסדר אברי הגוף כמו שהם עומדים אחר התקון ולכן קאמר ואתקריאו בתקונא דא חסד דרועא ימינא גבורה דרועא שמאלא תפארת גופא נצח והוד תרין שוקין ויסוד סיומא דגופא אות ברית קודש מלכות פה תורה שבעל פה קרינן לה ולרמוז דגוף וברית חשבינן חד כידוע פירוש ביסוד שני עניינים סיומא דגופא ואות ברית קדש ועל כי אין מקום המלכות באצילות מקום הפה העליון האריך בה ואמר מ"ט אנו מכנים אותה בשם אבר הפה משום דתורה שבעל פה קרינן לה וכל אלו הם שמות של אברים חצונים ואח"כ מזכיר שמות כלי המוחין שהם ממלאים אחר כן האיברים החיצונים בפנימיותם כידוע ואומר חכמה מוחא איהו מחשבה מלגו בינה לבא ובה הלב מבין ועל אילין תרין כתיב הנסתרות לה' אלהינו כי אלו הם המוחין הנסתרין בתוך ז"א אחר שנאצלו שאר אבריו החצונים הנזכרים ואח"כ נעשה לו הכתר שבו שורש המוחין שמכתירו מבחוץ כידוע לפיכך קאמר אחריהם כתר עילאה איהו כתר מלכות כי ממלכות של פרצוף העליון המתלבש נעשה כתר פרצוף התחתון המלבישו ואין זה נתקן בז"א אלא אחר שנתקנו כל שאר האיברים לפיכך קאמר מגיד מראשית אחרית כי יהיה מגיד פירושו ממשיך לשון נגיד ונפיק וגם הוא בשם אחד מהאברים נקרא וזהו אמרו ואיהו קרקפתא דתפילין שהם שורש המוחין שבו הנקראים בשם תפילין כידוע נמצא היות עיקר שמות האיברים בפרצופים העליונים כי לא אמר דאתקריאו בגופים אלא דאתקריאו גופין:
<b>טז</b> <b>והנה</b> עינינו רואות דקאמר ואתקריאו גופין ולא דקאמר ואתעבידו גופין ואין זה אלא להרחיקנו מדעת טועה לומר דגופים הם ח"ו ושלכן תהיה צורת אבריהם כצורת אברינו כל אבר לדומה לו כי לא ראי זה כראי זה כלל ועיקר ואף כי צורתנו הגשמיית מצורתם הרוחניות נשתלשלה מ"מ בהשתלשלה מעילה לעילה מתהפכת מאד מאד ממה שהיתה וכמו שהראתי בהמצאה המחכימת פתי בחדר ב' פ' ח' וט' ועוד נוכל לאמת הפרש הגדול הזה שביניהם לבינינו ממה שאנו רואים בעינינו באבן המוציא האש כי בתחילה האש שבה הוא כחלק מחלקי האבן ובהכות הברזל באבן יוצא ונראה לעין כנצוצי אש של גשם קשה בלי שלהבת דומה לגשם האבן ובהתחברו אל הסמרטוט מתהפך לגשם יותר רך וכשנדליק הגפרית ממנו מתהפך לשלהבת שגשמה יותר רכה מגשם הסמרטוט ובנפוח בו עד שיתכבה מתהפך לעשן קל שאין גשמו נתפס אפילו כגשם השלהבת כשהרוח בא ומפזרו נעלם מן העין ברוח ההוא ואינו נראה עוד דכשתגיד האותיות לאחור תראה איך דבר הבלתי נראה דדומה לרוחני מהופך הוא מהגשם דא"א להעלימו מהעין בהיותו גלוי לפנינו מפני גשמו הקשה יותר מהרבה גשמים ובכמה שנוים נשתנה טרם הגיעו מהעילה ראשונה לאחרונה ואם זה אנו רואים בגשמיים בהתחלפם מגשם לגשם כ"ש שיהיה השינוי רב ובלתי מתדמה בשום ענין צורת עלול גשמי לצורת עילתו הרוחנית שכמה וכמה עילות רוחנים הוצרכה לעבור הצורה ההיא הרוחניות טרם הגיעה לצורה גשמית:
<b>יז</b> <b>ועתה</b> צריכים אנו לחקור מי הוא הפרצופי האצילות המוציא השפע הזה ממקומו ומביאו בכלי שבאצילות המוכן לקבלו כדי לשלח אותו למטה ממנה לראוים אליו לפי מה שנראה ממה שכתוב בתורתנו הקדושה שבכתב ושבעל פה ומעתיקיה פה אל פה במקומות הרבה ומפי אליהו הנביא בעל השפע הזה הוא הפרצוף הנקרא בשם המיוחד והוא שם הויה ב"ה נקוד כמשפטו ונזכר בשם הקב"ה ובשם ישראל יכונה והכי איתא בזהר ויקרא דף צ"א ז"ל בגין דכל קשירו דעלאי ותתאי בהאי אתר דאקרי ישראל אשתכח ועוד דאתקשר במה דלעילא ואתקשר במה דלתתא ואתקשר בכ"י וע"ד אקרי כלא אחד ובאתר דא אשתמודע מהימנותא וקטורא שלימא ויחודא עילאה קדישא ע"כ ופרצוף ישראל זה הוא פרצוף ז"א כי הוא כמו גוף החצון לכל הפרצופים העליונים ממנו והם הם כמו אברים פנימים לו שבהם נשמתם והיא נשמתו מסתתרת וכלשון הרח"ו בע"ח שער ההקדמות דרוש ב' דנקודים בתקון א"א ז"ל ואל תתמה מזה איך האורות הפנימים של אריך שהם תוך הכלים שלהם יהיו נעשים לבושים אל הכלים המלבישים את האורות דעתיק כי הנה זה דומה אל האדם התחתון הגופני אשר יש בו אברים פנימים וחצונים וכו' עכ"ל וכזה תדון בז"א עם הפרצופים שלמעלה ממנו ולכן אין ערכו של ז"א גרוע מהם מאחר דכגוף אחד הוא עמהם והסובר דגרוע הוא נענש כצלפחד דהכי אמרינין בזהר שלח לך דף קנ"ז ע"א ז"ל אמר ר' חייא כתיב וימצאו איש מקושש עצים ביום השבת מאן עצים הכא ומאן הוא דא אלא דא צלפחד והויה דייק על אלין אלנין הי מניהו רב על אחרא פירוש על הה' פרצופים היה מדייק דקדוק זה ולא חשש ליקרא דמריה פי' שהוא ז"א דבדייקו בהם ורואה שז"א למטה מהם פוגם בכבודו כי בזה סבור שהוא גרוע מהם ואחלף שבת פי' של יום השבת שהוא ז"א כידוע בשבת פירוש של ליל שבת שהוא סוד נוקביה כידוע כי סבור שז"א גרוע מהפרצופים העליונים כמו נוקביה לפי שהא"ס והוא הקו אינו מתלבש בה בתמידות כי אם בהיותה מיוחדת עם ז"א כמו שאכתוב לקמן במקומו ואינו כן כי בז"א תמיד הוא מלובש בו בלבוש פרצופים העליונים נמצא שבזה פגם בו הה"ד כי בחטאו מת בחטא ו' מת פירוש בחטא אשר חטא בז"א בעל שש קצוות ו' של שם כידוע מת ורזא דכלא ודאי מקושש עצים פירוש כי בזה המחשבה היה מקושש ודאי ומפרידם זה מזה בסברו שאין ז"א כמותם בגין כך הוה דיניה סתום ולא אתפרש דיניה בדינין אחרינין בגין דמלה דא בעי בחשאי וסתים ולא גליא וע"ד לא אתמר באתגלייא וקב"ה עבד יקר ליקריה פי' עשה כבוד לכבודו שהיא נוקביה במה שסתם דין זה ולא גלה שנענש צלפחד על כי דמה אותו לנוקביה בסברו שהוא גרוע מפרצופים העליונים כמוה וענין זה אמרו ר' חייא שמספרו עם הכולל כמספר הויה עם ד' אותיותיה דכה"ג דייק ר"מ בפנחס דף רכ"ג ע"א בשמא דחכימי ושם זה הרמוז בשמו דר' חייא ידוע הוא היותו בז"א לכן החכם הזה אמר כי בו פגם הזה ולפיכך ביום שבת שהוא כנגד ז"א היה מקושש עצים כי לא חש לחללו ואפשר דדייק מלישנא דקרא דלא כתיב מקושש עצים בשבת אלא ביום השבת ור' יוסי שמספרו אלהים סובר שלא פגם כי אם בנוקביה הנקראת אלהים ודויק שם זה מבואר בר"מ הנ"ל כי ז"ל וייקום ר' יוסי עמד דאיהו כורסייא שלימתא למאריה דהכי סליק יוסי לחשבן הכסא אלהים בחשבן ע"כ ואפשר דדייק מדלא כתיב ביום שבת אלא ביום השבת בהא הרומז לנוקביה לרמוז דבה פגם וחלל השבת שכנגדה אמת הוא דבפגמו בה נגע בכבוד ז"א דאשתו כגופו דמי ולכן לא קאמר בליל שבת כי אם ביום השבת ואפשר דבקדרותא דצפרא דיום השבת חללו דאיתא להא ואיתא להא אלו ואלו דברי אלהים חיים ולהיות דר"י ס"ל דפגם בנוקביה קאמר הכי ר' יוסי אמר שאר עצים בהדי שבת הוה מקושש פי' שהיה סבור שהפרצופים שלמטה ממנה הם כמוה שלפעמים חוט א"ס מתלבש בה כדאמרן ואינו כן כי בהם אינו מתלבש לעולם כי הוא אינו מתפשט מאצילות ולמטה כידוע לי"ח וקביל עונשא לפום שעתא ואתכפר חוביה פי' כמו שפגם בה הנקראת שעה אחת כידוע לי"ח וכן שלא חש להא דלפום שעתא הא"ס מתלבש בה משא"כ בפרצופים שלמטה ממנה דאפילו לפום שעתא אינו מתלבש בהם לפיכך לפום שעתא אתענש ואתכפר חוביה ועוד אפשר לפרש דמה שפגם בה היה בסברו להפך דכמו שאין הא"ס מתלבש לעולם בפרצופים שלמטה ממנה כך אינו מתלבש בה להיות רגליה יורדות מות לפיכך חלל השבת שכנגדה וקשש עצים ולהיות שאין זה אלא לפום שעתא ברדתה למטה ששם היא נעדרת מחוט א"ס אבל לא לעולם לפיכך לפום שעתא קביל עונשא ואתכפר חוביה והא דלא קאמר לפי פירוש זה שבת בהדי שאר עצים הוה מקושש אלא קאמר שאר עצים בהדי שבת הוה מקושש הוא משום דרצה לכנות הלשון לכבודה כי כמה לשונות כיוצא בזה מצינו בדברי רז"ל מהופכות לכנות הלשון לכבוד ה' וכן בתורה שבכתב ולהיות כי עיקר הפגם שפגם היה בה ולא בז"א לפיכך קאמר ואתכפר חוביה מה שלא אמר ר' חייא דס"ל דעיקר פגמו היה בז"א שהוא פגם יותר גדול ושמא הוצרך עוד להתיסר מעט אחרי מותו וע"ד אתקשי משה בדינא דבנתא דלא ידע אי אתכפר למהוי לבנתיה חולק ואחסנא אי לאו פירוש מאחר שפגם בבת העליונה כיון דדכר שמיה דצלפחד קב"ה אתידע דהא אתכפר חוביה פירוש כשהזכיר הקב"ה לאיש הזה בשמו באמרו כן בנות צלפחד דוברות ידע דאתכפר חוביה כי שמו מוכיח עליו כי פחד אלהים שבו צ"ל צירופים והוא סוד השכינה שבה פגם לקחה בצל שלה דש"מ דנתפייסה ובזה אתידע דאתכפר חוביה ואף אי פגם בז"א כמאמר ר' חייא אתידע בהא דאתכפר חוביה מדהקב"ה שהוא ז"א הזכיר שמו ופרשה אותו שהזכרת שמו זה להכנס בצל השכינה שהיא נוקביה שאינו מרשה אלא למי שראוי להכנס ואח"כ חוזר על הראשונות באמרו ת"ח תרי אילני אינון חד לעילא פי' ז"א וחד לתתא פי' נוקביה בדא חיין פי' בז"א כי חוט א"ס מתלבש בו בתמידות בדא מותא פי' נוקביה כי רגליה יורדות מות במקום דאין חוט א"ס מתלבש וכמו כן ברדתה ממקומה אינו מתלבש בה מאן דאחלף לון פירוש כמו שעשה צלפחד לדברי ר' חייא גרים ליה מותא בהאי עלמא ולית ליה חולקא בההוא עלמא ואין ספק דאין זה אלא כשלא מת מיתת ב"ד דאי מת מיתת ב"ד כצלפחד אתכפר חוביה כדאמרן וע"ד אמר שלמה דבש מצאת אכול דייך ע"כ הרי מבואר דז"א הוא הפרצוף שהכל תלוי בו:
<b>יח</b> <b>ומקרא</b> מלא הוא דכתיב בברכת יעקב שהוא רמז לישראל האמור הוה גביר לאחיך מדלא כתיב היה או תהיה אלא הוה דקדק בזהר וקאמר דדא רזא עילאה דמהימנותא ואין זה אלא כי הֹוֶה הוא הֹוֶה שם המורה הוית סיבה ראשונה וזה השם בו הוא כדאמרנן בחדר ג' פ' י"א וי"ב ואותיותיו מוכיחין עליו כי הוא סוד הואו העומד בין הי עילאה להה תתאה כסדר אותיות שם זה ולכן נעשה גביר לאחיו שהם הפרצופים האחרים שהם כאחיו ממש כי נשמתם עמו אחת הוא אף כי הם עליונים ממנו להיות נקראים כלם על שמו ושלא יהיה שפעם יורד אלא על ידו וישתחוו לך בני אמך. והם הפרצופים אשר יצאו מאימא עילאה כמהו בידוע שהם למטה ממנו ולכן הם כבנים אליה שכלם יהיה משעבדים לו וכן היא המדה דאלו לא היה חוט א"ס המשפיע מתכסה בכמה כסוים עד הגיע להתכסות אף במכסה הז"א לא היה כלי שתחתיו באצילות יכול לקבלו וכל שכן התחתונים ממנו וה"ט דלא כתיב אחיך וכן בן אמך בלשון יחיד דחד הוה ליה ולואי קבריה כמשאז"ל אלא מדבר בלשון רבים דעל פי פשוטו רמז לו דאף הזרע שלא נזרע אם יזרענו ויהיה לו בנים ממנו הוא יהי' גביר להם ועל פי דרכנו רמז לפרצופים האמורים כי רבים הם ושמו מוכיח עליו כי נקרא בשם המבחר שבשמות והוא שם הויה נקוד כמשפטו שהוא שם המיוחד והוא כל האצילות מראשו לסופו כי שורש המרובע שלו הוא חמשה ועודף אחד כי חמשה ירמוז לחמשה פרצופים שבאצילות כידוע שהשם הזה כוללים והאחד הוא האחד הידוע המסתתר בהם באמצעות א"ק המתלבש בהם ומגלה כחו על ידיהם והוא חוט א"ס אשר הוא היה הוה ויהיה שאין באלו הארבע תיבות כי אם ארבע אותיות משונות כמנין האותיות שבהויה שמספרה כאלו הארבע אותיות משונות ומספרם:
<b>יט</b> <b>והמדקדק</b> בפרצוף זה של ז"א יראה בעיני שכלו אמיתות ענין זה והוא כי בו שם הֹוֶה מסדר הזמנים בין בפרטות הפרצופים כמו שאמרנו למעלה בפ' י' י"א י"ב בין אם נפרטם בה' פרצופים הידועים דנתחיל מאריך ונסיים במלכות כשנתחיל מאריך בהֹוֶה הראשון המורה הויה ונסיים במלכות ביהיה שהוא הזמן האחרון על כי הוא נעריכנו לאבא כי ראוי לו דאינו נסתר כארך ונקודו מוכיח עליו דהוא פתח ונקוד אריך הוא קמץ בין בכללות העולמות דז"א מקנן ביצירה כידוע ובה שם הֹוֶה כשנסדר הוא היה הוה ויהיה ונחלקם לארבעה עולמות וכן בכוונת מיוחד באהיה אשר אהיה אנו מכוונים על פי סידר האר"י בתיבת הֹוֶה בז"א כי באמת מפני זמן ההֹוֶה והוא בריאת העולמות אשר עתה הם בהויתם נסתר ההֹוֶה שהוא שם הראוי להוית סיבה ראשונה אף בפרצוף זה של ז"א דבשביל מה שיהיה טרם הצתמצמו ומה שיהיה אחר שיתפשט מצמצומו אם ירצה לא היה צריך לזה הכסוי של ז"א הנעשה פרצוף שלם בעשר ספירות כמספר העשר אותיות שבשם הויה מלא אלפין שבו ועשר הוא מספר י' שבהם מסתתר הֹוֶה זה ונעשה עם הי' שם הויה ולפיכך כששם זה הוא כסדרו נכון הוא שיורה מדת רחמים כי הֹוֶה שבו שהוא המשפיע מתפשט עד תחת י' ספירות דז"א לפיכך הוא כתוב אחר הי' כי מתפשט ויורד ממנו ולמטה בכלי המוכן לכך משא"כ כשהוא מהופך ונעשה הוה"י דמורה שמצתמצם הֹוֶה זה המשפיע מעל העשר ספירות ואינו עובר בהם לפיכך הוא כתוב לפני היוד ונעשה בו שם הויה מהופך ולכן הוא דין:
<b>כ</b> <b>ומדברי</b> אליהו הנביא הכי מוכח כי כה אמר מלגו איהו שם מ"ה דאיהו אורח אצילות ואיהו שקיו דאילנא בדרעוי ואנפוי כמייא דאשקי לאילנא ואתרבי בההוא שקייא וזה השם שהוא שם הויה מלא באלפין כי האחד שהוא אלף והוא א"ס מסתתר בו והוא האורח שעל ידו משקה הנה הוא בז"א כידוע דלסיבה ראשונה עצמה אין לה שם ידוע כמאמרו דאמר וכל ספירה אית לה שם ידוע דבהון אתקריאו מלאכין וירמוז זה למחצב נשמות המלאכים שמחוץ למחצב נשמות ישראל המלבישים העשר ספירות כמבואר בשערי קדושה להרח"ו חלק ג' שער ב' ואנת לית לך שם ידוע והיינו דפירש בדרעוי ואנפוי דלא שייכי בסיבה ראשונה ואי לא גרסינן וענפוי אלא ואנפוי כמו שהיא הגירסא שלפני צ"ל דהקדים דרועי לאנפי כמו שהקדים גם כן למעלה חסד וגבורה וכו' לחו"ב וכו' כי בסדר הזה נתגדל ז"א כידוע לי"ח וגם מזה יש ראיה לדברינו דהוא עיקר הכל מדלא חש להזכיר סדר הגדלת הפרצופים אחרים כי אם סדר הגדלת ז"א ולא על חנם כל האצילות עם מה שלמעלה ממנו שנברא תוך מקום הצמצום מתחלק בשם זה של הויה שבז"א ולא עוד אלא שכל הד' עולמות בארבע אותיות נכללו כידוע לי"ח וכן אין אנו מיחדים שם אחד משמות הקדושים כי אם שם זה באמרנו שמע ישראל וגו' הויה אחד על כי בו מסתתר שם הראוי לסיבה ראשונה עתה שהוא הֹוֶה המסתתר בי' ספירות דז"א שכך קראו לקיים העולמות אשר ברא וביחוד שם זה אנו מודים שאין סיבה ראשונה אחרת חוץ מזו וגם אנו מודים שהיא עצמה לא צמצמה עצמותה אף במקום אחר ממנו בענין שימצא בתוך הצמצום ההוא עולמות אחרות ופרצוף ז"א אחר הכוללם כמו בצמצום זה אלא אף ז"א הנקרא בשם זה של הויה אחד הוא והוא עיקר אילן הקדוש הזה וכמבואר בזהר ויקרא דף צ"ו א' שהעתקתי בפ' י"ז כי כל הפרצופים העליונים ממנו להסתיר חוט א"ס ולתקן פרצוף זה של ז"א כדי שיוכל הוא לקבל שפעו ממנו ולהשפיעו ממנו ולמטה דרך כליו לראוים אליו נאצלו:
<b>כא</b> <b>נמצא</b> כי שם הקב"ה המורגל בפינו ושבשם הויה אנו קורים אותו הוא פרצוף ז"א שכל גופו הז"ך נאצל מהיש המחודש ועליו אנו רומזים בכל הפעולות שאנו מדברים בשם הויה כאילו נגלה לנו ויהיה כאחד ממנו כביכול אף כי לשונות מושאלות הם לנו וכדאמרן בפ' ט"ו ולא על נשמתו כי היא הא"ס עצמו המסתתר בו שבכחו אומר ועושה הכל ולכן אין חדוש בנשמתו זאת בכל מה שמפליא לעשות ביש המחודש מאחר שהוא חדשו מאין והחודש בגוף ז"א הסובלה הוא דאף כי מחודש הוא כי מיש המחודש נאצל פרצופו וכדאמרן הוא מהולל בכל התשבחות באמיתות שאין בכל המחודשים כמהו ואין זה אלא על כי נשמת כל המחודשים כלם מחודשת היא מהמחודש הזה שבפרצופים העליונים האלה משא"כ פרצוף ז"א שהוא הקב"ה שנשמתו המסתתרת בו ע"י הפרצופים שלפנים ממנו היא הסיבה ראשונה ממש ולה אנו עובדים בעבודתו:
<b>כב</b> <b>ומפרצופים</b> האצילות האלה נתהוו אח"כ שאר עולמות בי"ע שאפילו נשמתם מהיש המחודש מהא"ס לאצילות היא חצובה כידוע ולפי שמשפעו המתפשט דרך פרצופי האצילות הם חיים לפיכך אף הם חשובים כאילו הא"ס עצמו היה מסתתר בהם דאף כי אין החוט נמשך בתוכם מ"מ הסובב סובב את כלם ושפע היוצא מן החוט מיחדם ומבלעדו היו נפרדים זה מזה וכלים ואובדים ואף כי הוא המשפיע בהם אין מי מהם שיוכל להשיגו כלל ועיקר וכמאמר אליהו הנביא ובראת שמייא וארעא ואפיקת מנהון שמשא וסיהרא וכוכביא ומזלי ובארעא אילנין ודשאין וגנתא דעדן ועשבין וחיון ועופין ובעירין ובני נשא לאשתמודע בהון עלמין ויהיה שמייא הסובבים כנגד הסובב וארעא שהיא באמצע השמים כנגד הקו וארבע תולדות השמים יהיו כנגד אבי"ע מלמעלה למטה ותולדות הארץ יהיו כנגדם ג"כ מלמטה למעלה כי כן אורות הדומות לסובב המקיפים כשמים נתפשטו מלמעלה למטה והישרים כקו שהם כנגד הארץ הם להפך ולפי שבי"ע נקראים בשם עולמות הפירוד מפני תערובת הסיגים שבהם ועוד שאין החוט עצמו מיחדם לפיכך כשמזכירים מלמטה למעלה מפרט בכל עולם מהם יותר מתולדה אחת כי אילנין ודשאין יהיו כעד עשיה וגנתא דעדן ועשבין שבו כעד יצירה וחיון ועופין ובעירין כעד בריאה ולפי שמאימא המקננת בה יצאו המקננים בשני עולמות שתחתיה לפיכך מזכיר בה שלשה דברים כנגד כל השלשה עולמות כי היא כחיה היולדת העוף והוא המקנן ביצירה והבהמה והיא המקננת בעשיה ובנ"א גרסינן נונין במקום בעירין ואי דייקינן בשמא גוף כפופה ברחל היא כידוע ולפיכך הזכירם בסדר זה לפי הנוסחא שלפנינו חיין ועופין ובעירין ובני נשא החשובים מכלם הם כנגד אצילות שהוא עולם היחוד והמדקדק בכנויי האר"י זלה"ה יראה שכל הרמזים האלה מיוסדים על אדני פז והיינו דקאמר לאשתמודע בהון עלמין כי בנבראים אלו ניכר שינוי העולמות ואי בעית אימא דאבני נשא לבד קאי שיהיו ניכרים העולמות ע"י בני אדם שנבראו בדעת כדי שיכירו בדעתם מעצמם גדולת בוראם כי שאר הנבראים מדצ"חם אין להם דעה בינה והשכל במה שלמעלה מהם בלי מלאך שינהיגם ואח"כ קאמר ואיך יתנהגון בהון עילאין ותתאין לומר דמבעי להו לבני נשא לידע איך העליונים והתחתונים מתנהגים ע"י בני אדם כלומר במעשיהם הרעים או הטובים וקאמר עוד ואיך אשתמודע עילאי ותתאי לומר שיתנו לב לדעת פרטי העליונים והתחתונים כי במעשיהם הטובים אפשר שישיגו ברוח הקדש אמיתות עמידתם וסדר השפעתם נמצאו דג' ידיעות מבעי להו לבני נשא לידע א' דאין העולם אחד אלא שעולמות משונים זה מזה נבראו ב' סדר עמידתם והשפעתם ג' איך במעשיהם הם מתנהגים אבל על הסיבה ראשונה המחיים מבית ומחוץ אמר ולית דידע בך כלל אפילו היש המחודש הראשון הקרוב מאד אל המחדשו שאין קרוב ממנו אינו יכול להשיג מהות אחדות מציאותיך וכ"ש המחודשים שלמטה ממנו שנבראו יש מיש וכנגד אור החוט המתפשט אמר ובר מינך לית יחודא בעילאי ותתאי כי בהעדר שפעו הישר מן התחתונים או בהצתמצם אורו מן העליונים יתפרדו כלם והיו כלא היו ועליו קאמר ואנת אשתמודע מעילא ותתאי שאתה ושפעך נסתר בהם מאחר שהם רואים את עצמם קשורים ומיוחדים זה בזה ועל הסובב קאמר ואנת אשתמודע אדון על כלא מאחר כי הוא סובב את כלם ואין דבר גדול או קטון חוץ ממנו:
<b>כג</b> <b>מכל</b> הדברים האלה למדנו איך מעלתו הראשונה של הא"ס בהצתמצמו והשניה בהתפשטותו כדי להכין מקום מוכן להיטב ליש המחודש שרצה לחדש מאין רמזים בעליונים ובתחתונים כי כשידמה דבר לדבר יראה שכל הנבראים שוים ברמז זה ואין זה אלא כדי שידעו כלם כי הוא הִוָּה אותם מאין במציאות אחדותו ויכלתו והוא מקיימם ולא יטעו בראות ע"י חקירתם כי פרצוף ז"א המחודש בכח הפרצופים המחודשים שלמעלה ממנו ע"י פרצוף נוקביה המחודש שלמטה ממנו בצדו מנהיגם שיהיה הוא עצמו המחודש יש מאין הסיבה ראשונה אלא ידעו שהסיבה ראשונה אינה מחודשת כי היא היתה לעולמים והוא המסתתר בו בתוך הפרצופים שלפנים ממנו הוא הפועל כנשמה בגוף כי היא פנתה מקום מוכן לברוא בתוכו הפרצוף הזה עם כל הפרצופים הצריכים לו מחדש ע"י צמצום והתפשטות הרמוז בהם בכחה כדאמרן וכאשר תבא אל חדר השלשי שבבית שני ותקרא אותו תבין אחרית דבר מראשיתו ותדע דרך עבודתם ע"י ז"א והעובדה על יד אחר בדברו שהוא הסיבה ראשונה או שהוא כז"א שבו מתלבש הס"ר בתמידות ואפילו בסברו שהוא כנקביה שגם בה הוא מתלבש בהיותה מיוחדת עם ז"א נכריה עבודתו וזה הוא הנקרא עובד ע"ז ממש והעובד לסיבה ראשונה שלא ע"י ז"א בטלה מחשבתו ונקרא מורד בו כי אין זה דרך עבודתה כי אם על ידו:
<b>בית</b> <b>ראשון</b> <b>חדר</b> <b>רביעי</b> <b>פרק</b> <b>א</b>
אחרי אשר הסברנו ענין מציאות הא"ס ואחדותו ויכלתו צריכים אנו להסביר השגחתו אלינו איך היא כי זה הוא עיקר הידיעה ממנו כדי שנדע איך נעבוד מאחר כי לכבודו בראנו ולברר ענין זה מחויבים אנחנו לחקור בראשונה מה הוא מחצב נשמותינו והנה מדברי תורתנו הקדושה למדנו שלא נחצבו ח"ו מהסיבה ראשונה המסתתרת בפרצופים העליונים המחודשים אלא מגוף הפרצופים שהוא מחודש ונברא נחצבו דהא כתיב ונשמות אני עשיתי הרי שאף הם בריאה חדשה מאחר שהוצרכו להעשות דלא היו עשוים מקדם וכדאיתא בר"מ פ' פינחס דף רנ"ז ע"ב והם נעשו ע"י פגישת אורות פרצופים עליונים זה בזה דנחצבו מהם ניצוצי אור והם המה נשמותינו ולכן ע"י מעשנו אנו מעלים או מורידים הפרצופים שמהם נחצבו כברא המזכה אבא או איפכא מפני שכח גופו בגוף, הבן נמצא כדתנן בעדיות וכן כח פרצוף אבינו שבשמים בלשמותינו נמצא כי גופנו לא שייך בו ערך שם אבינו שבשמים בעל הנשמה כי פרצופו אף כי לגבי נשמתו נקרא גוף מ"מ רוחני הוא וז"ך מאד וגופנו הוא גשמי ואין לגשמי ערך עם הרוחני אפילו עם העכור שבו וכ"ש עם הרוחני הז"ך כאבינו שבשמים:
<b>ב</b> <b>והואיל</b> וכל אשר נשפע בכח סיבה הראשונה בפרצופים העליונים להוריד למטה דרך ז"א צריך לעבור והוא הנקרא הקב"ה ובשם הויה כדאמרן בחדר ג' פ' י"ז לפיכך כל הנשמות על שם בניו נקראו אף אם נחצבו מהפרצופים הגבוהים ממנו כי כבר אמרנו שכלם הם כאברים פנימיים לו ועוד שאם לא היו נשמות האלה הגבוהות מתלבשות באור פרצוף ז"א שאינו ז"ך כזכוכיות הפרצופים העליונים ממנו לא היה כח בגוף הגשמי התחתון לסובלם דאף בצאתם ממנו כשנותנם לנוקביה בהזדווג אורו באורה קודם שירדו למטה מוכרחים הם להתכסות בכמה לבושים רוחנים הפוחתים והולכים טרם יוכלו להכנס בגוף גשמי התחתון ולכן אנו נקראים בנים להקב"ה כדכתיב בנים אתם לה' אלהיכם דמשמע בנים ממש דלא כתיב בנים ה' אלהיכם אתם דהוה משמע שאנו חביבים לו כבנים אבל לא בנים ממש כדאיתא במדרש על פסוק ה' אמר אלי בני אתה וכמ"ש בספרי הון עשיר על משנת חביבין ישראל שנקראו בנים למקום וכמו שדקדקתי בספרי חושב מחשבות על המדרש ההוא וכן רבותינו הקדושים כה אמרו במתק לשונם שלשה שותפים יש באדם הקב"ה ואביו ואמו הרי שקראוהו שותף להם כביכול כי באמת כך הוא כי נשמתו מכחו הרוחני נעשת כמו שנעשה גוף העובר מכח גוף האב והאם וכלשון הע"ח בשער ההקדמות בדרוש נפלא בתחילת האצילות כי ז"ל ואל תטעה ח"ו לחשוב כי הלבושים הנזכרים הם טפלים אל הנשמות הלבושים מן אבינו ואמנו יתעלה שמם והנשמות הם נבראים מהם וז"ל הזהר שמות דף י"ב א' ורזא דמלה אליפנא דמשמע דאב ואם אית לנשמתא כמה דאית לגופא בארעא ע"כ ולא על חנם דמו רז"ל הנשמה להקב"ה כי חלק אלוה מלמעלה היא ממש כדכתיב באדם הראשון שכל הנשמות בנשמתו נתלו כידוע ויפח באפו נשמת חיים ואמרו המקובלים על זה כי כל הנופח מעצמותו הוא נופח ולא בכדי נקראת הנשמה בשם נר ה' כדכתיב נר ה' נשמת אדם כי היא אינה מתשת כביכול כח הקב"ה בצאתה ממנו כי היא אצלו כמדליק נר מנר משא"כ גוף הבן שמתיש כח הוריו שהולידוהו כי נתנו מכחם ואונם בו ולמ"ד דבנר אית ביה משום הכחשה כדאיתא בש"ס שנים הם ממש ואפילו הכי אין בזה פגם למעמיק בענין מאחר כי מחצב הנשמה שהוא מגוף ז"א מחודש הוא ודוק:
<b>ג</b> <b>וכקוף</b> לפני אדם אף נשמות הגרים שנחצבו מהפרצופים הרוחנים הסובבים הקדושה כי אברהם אבינו חצבם כמשאז"ל דאפשר לישב בזה ההרגש שהרגיש בני משה חיים יצ"ו דלא תנן גוי שנתגייר אלא גר שנתגייר משום דאפשר דבהיותו גוי נכנס בו נפש הגר שכבר נחצבה מאברהם אבינו והיא היא המעוררת אותו להתגייר מפני קרבתה לקדושה אף כי אינה קדושה כמוה וכה"ג מצינו לרז"ל שדקדקו על לשון הכתוב דכתיב יומת המת ולא כתוב יומת החי ואמרו שהרשע נקרא מת מעיקרא ומצינו ג"כ במדרש רבה פ' נשא שהקריבו הנשיאים שעיר א' לחטאת כנגד הגרים שעתידים להתגייר ושהיו שם ושכלם היו ראויים מכאן מוכח דהמתגייר ראוי להקראו למפרע בשם גר אף בהיותו גוי ונשמות א"ה שנחצבו מהפרצופים הטמאים אשר נצטיירו בקליפות אשר יצאו מסיגי היש המחודש דומים לנשמות של ישראל במה שהם רוחנים כמותם ולכן טבע הרוחני נמצא בהם אבל הם רחוקים מקדושתם כרחוק מקום מחצב נשמת ישראל ממקום מחצבם כי נשמות ישראל נחצבו מהיש המחודש המעולה ומבורר מהפסולת שנתהוה ע"י המלאכה בחרבנו והם נחצבו מתערובת המעולה עם הפסולת ואותם של א"ה נחצבו מהסיגים שבחרבן ההוא:
<b>ד</b> <b>ומאחר</b> כי הנשמות נחצבו מהפרצופים העליונים הרוחנים שנבראו מהיש המחודש אין להסתפק כי דומים להם ברוחניותם והם דבר מה כמותם ויש להם דמות וצורה ומדה כמו הם כ"ש ברדתם למטה ממדרגה למדרגה עד שיתלבשו בגשמיים אמת הוא שלהיותם רוחנים אף הם אינם מכילים מקום מורגש כי מתפשטים ומצתמצמים ומשתנים מצורה לצורה כפי הצורך ומתלבשים זה בזה כאברים פנימיים שבאדם תוך גופו החצוני וכגוף במלבושיו וכלבושים בבית וכבית בחצר לפיכך הם נצחיים כנצחיות היש המחודש שבפרצופים העליונים שמהם נחצבו ויכולים להשיג בהשתדלותם בעת היותם בזה העולם מקום המחצב שלהם והשבילים העליונים שעברו בהם ברדתם משם אם יתנו דעתם עליהם כאדם שיצא מארץ מולדתו לדור במקום אחר שזוכר שבילי הארץ ההיא ודרכיה אף כי הוא זמן רב שיצא משם ולא ראה אותה בעיניו עוד כי אם בעיני שכלו חשב עליה ולא שכחה מלבו:
<b>ה</b> <b>מכל</b> הדברים האלה כל העניינים המבהילים אשר נזכרו בתורתנו הקדושה ובדברי המקובלים אמתיים בהוית ופעולת פרצופים העליונים ובפרט בפרצוף זו"ן דאשתו כגופו דמי כי היא כלי מוכן על ידו לקבל שפעו להשפיעו לתחתונים לכן כל הנוגע בה ומפרידה ממנו במעשיו הרעים כנוגע בבת עינו כביכול דלכאורה נראים כמדברים בסיבה ראשונה ממש דברים אשר לא כן כגון שהקב"ה מניח תפילין ומתפלל וברכה ומתעצב יתישבו על הלב כי נדע שהוא אור המתוסף או מתנוצץ או נגרע או מתחלף באותו המקום העליון שבפרצוף ז"א שבו שורש המצח או הפה או העינים או הלב שמהתעוררות האור ההוא נעשה רושם הפעולה ההיא למעלה והפעולות האלו וכיוצא בהם הם בפרצופו המחודש שהוא חי למשל כחיות כל הבעלי חיים אף כי חיותו עודף עליהם מאד מאד עד שאין לו ערך להם כלל אבל לא בנשמתו הנצחית שבתוכו שהיא הסיבה ראשונה והיא הקו המתפשט עד סוף האצילות ותו לא דמהאי טעמא אומר אני שקרא הרב האר"י זלה"ה שם דדי בהמה לשני פרקי נו"ה תחתונים דעתיק שנתפשטו מתחילה בבריאה דהוא דבר מבהיל לכאורה אף כי הוא זלה"ה נתן טעם פשוט לזה אלא דרצה לאשמועינן דיש להם חיות למשל כחיות הבעלי חיים אף כי בהיותם בבריאה לא היתה נשמתם הנצחית מתפשט בהם כי אם אורה אבל בהתפשט הקו עצמו בהם והוא כשכנללו אח"כ באצילות אין חיותם למשל כחיות בעל חי לבד שאין לו נשמה נצחית אלא כחיות המדבר שמלבד הנפש החיונית יש לו נשמה הנצחית ובה אין שנוי ותמורה כלל ועיקר כי אם בעצם הפרצוף המחודש הוא השינוי של הפעולות האמורות ודומיהם וככה יתישבו על הלב ולא נטעה מדרך השכל בהם וכמו כן לא נהרהר הרהורים רעים ובלתי נכונים בענינים האמורים בנשמות ועונשם ושכרם כי כפי המקום אשר הם יושבים כך הוא הלבוש שמתלבשים בו אם גשמי כגופנו או זך כגוף דומה לו שיש להם בעמדם בג"ע הארץ או יותר זך בעמדם במקום יותר גבוה ובלבושיהם הם עומדים ומקבלים עונשם ושכרם בענין שירגישו בו כפי הלבוש שעליהם שאם הוא מן הלבושים הזכים אפי' כתם קטן מדקדוק מצוה פוגם בו מפני המקום החשוב שעתיד לעמוד בו בלבוש ההוא לפיכך הקב"ה מדקדק עם חסידיו כחוט השערה שלהיותם חסידים מסתמא לבושם זך ונקי מאד ולכן כתם קטן מאד פוגמו משא"כ מי שאינו חסיד דמסתמא אין לבושו כ"כ זך ולכן אינו פוגמו כי אם כתם גדול של עבירה או בטול מצוה ממש לא דקדוק קטן ממנה מאחר שאינו עתיד לעמוד בלבוש ההוא הגס במקום גבוה ולהיות מרואי פני המלך אלא במקום נמוך מחוץ להיכל המלך במקום מושב העבדים לא השרים ולכן כל הגדול מחבירו יצרו גדול ממנו דאין יצר הרע מאנה לאדם אלא לדבר האסור לו כמשאז"ל ומה"ט מצינו קצת מרבותינו זכרונם לברכה שהיו מחמירים על עצמן בקצת דקדוק מצות שהיו מקילין להם לבני ישראל מלבד הטעם הכמוס שהיה להם עוד על זה כמ"ש בכתבי האר"י זלה"ה ומי יודע אם לא יהיה זאת הטעם שאין גוזרין גזרה על הצבור אם אין רוב הצבור יכולים לעמוד בה כי הצדיקים השתולים בכל דור ודור מועטים הם כמשחז"ל נמצא היות הרוב בינונים וגרועים ולכן ההרחקה ההיא בהיות שאין רוב הצבור יכולים לעמוד בה ש"מ דאינה פוגמת במקום הראוי למעלה לרוב ההוא דאם היתה פוגמת היה הקב"ה נותן להם כח לעמוד בה דאין הקב"ה בא בטרוניא עם בריותיו ואפשר שאינה פוגמת אלא במקום עמידת מעוט הצדיקים שבהם והם יחמירו על עצמם אבל כשרוב הצבור יכולים לעמוד בה יכולים לגזור אותה דשמא פוגמת מקומם העליון אף כי הרוב אינו צדיק:
<b>ו</b> <b>ובשׁולח</b> הקב"ה הנשמות האלה בעולם הזה מהטעם הידוע נותן קצבה לחייהם ומשגיח עליהם על הדרך שנבאר במקומו ואם לא באו עדיין בעוה"ז שלהם ביאה ראשונה היא עליהם נאמר אין מזל לישראל כי במעשיהם הטובים הם עולים על המזל מהמזלות והכוכבים שברגע ממשלתם נולדו או נזרעו ואין שהוא המזל העליון הנקרא אין כידוע הוא המשפיע אליו בזכות שפע הראוי לגוף ונפש וממון לזכותו בבני חיי ומזוני אף שלא כדרך הראוי למזל וכוכב השולט בו ועל זה המזל העליון הנקרא אין נאמר עליו יש מזל לישראל וזה הוא בהיותו בשם ישראל מכונה שהוא צדיק ולא בשם יעקב שהוא רמז לאיש החוטא כמ"ש רז"ל דאם הוא כך שאינו נקרא ישראל על שם מעשיו הטובים אלא על שם אומתו כי הוא מהאומה ישראלית אז עליו נאמר יש מזל לישראל על המזל והכוכב הטבעי כי הוא הוא השולט בו בהיותו חוטא ומקרא מסייענו דכתיב כה אמר ה' אל דרך הגוים אל תלמדו ומאותות השמים אל תחתו מכלל שאם לומד דרך הגוים גם הוא יחת כמותם כי ככל הגוים שהם תחת גזרת המזל והכוכב הוא חשוב ועליו נאמר אין מזל לישראל כי המזל העליון אינו משגיח עליו להצילו ממקרי המזל והכוכב התחתון:
ו אבל בביאה שניה ומשניה והלאה שבא לעולם מפני מעשיו הראשונים אז נאמר עליו יש מזל לישראל כפשוטו כי מוציאו מהגוף העליון או מהמקום שנמצא שם ברגע ששולט מזל וכוכב שכחו להשפיע שפע הראוי לו מפני מעשיו הראשונים ועליו נאמר כפשוטו בני חיי ומזוני שהם חלק מחלקי הג' טובות הידועים דבני בבריאות הגוף תלויים וחיי בשמירת הנפש ומזוני ברבוי הממון לאו בזכותא תליא מילתא דאף אם יזכה בביאה זו השניה או יחטא אפשר שיהיה צדיק ורע לו או רשע וטוב לו דלאו בזכותא תליא מלתא אלא במזלא תלייא מלתא והוא ברגע המזל והכוכב שבו נוצר או נולד מפני מעשיו הראשונים שהוא שולט בחיותו בפעם הזאת תלוי מעמדו בעוה"ז עתה וענשו או שכרו הראוי לו מפני מעשיו של עתה שמורים הם לו בצאתו מהעוה"ז לעוה"ב ואף על זה נאמר אין מזל לישראל כי אין שהוא המזל העליון דינין אלו נגמרו עליו בפרט הג' פרטים של בני חיי ומזוני דאין כחם יפה בהיכל הזכות כי נעלם מהם שם הלכה ופסק דין של שלשה דברים אלו דאף כי פוסקים להם לזכות אין אותם הג' דברים בידם שיוכלו ליתנם מיד אלא ממזלא הם צריכים לירד ושמא אלו שזכו אותם שם יש להם איזהו פגם קטן שאינו פוגם שם בהיכל ההוא אבל הוא פוגם במקום המזל שהוא פגם יותר עליון ושם מעכבא השפע ואינם מורידים אותו אף כי זכו אותו בהיכל הזכות וזהו לאו בזכותא תלייא מילתא אלא במזלא תלייא מילתא וכמבואר בזהר ובכתבי האר"י זלה"ה ועל פי הדברים האלה כמה דברים תמוהים שאנו רואים מידי יום ביומו במשפטי ה' מתיישבים על הלב ואין להרהר אחריהם כגון בראותנו קצת מבני ישראל שנולדו או גלו במקום שנעשים שרים לאדוניהם וקצתם במקום שממררים את חייהם בגלות המר וכן קצתם נולדו או גלו במקום שיושבים בטח בעבודת ה' וקצתם במקומות שהם אנוסים לע"ז וקצתם נפלטים מהמקומות הרעים ההם בחייהם וקצתם שם מתים בעל כרחם דאין זה אלא הדין הראוי להם מפני מעשיהם הראשונים שנתחייבו להתגלגל בגוי או במי שמוכרח להיות כגוי בעל כרחו או להעניש ביסורים קשים בגלות המר וזה העונש קצוב על כל אחד ואחד באיזה זמן יכלה אם בחצי ימיו או עד יום מותו ושכר טרחו בעבודת ה' אף כי הוא בדוחק הוא שמור לו לעוה"ב כי משפטי ה' אמת וצדקו יחדיו:
<b>בית</b> <b>שני</b> <b>חדר</b> <b>ראשון</b> <b>פרק</b> <b>א</b>
<b>אין</b> ספק דאף כי צמצם עצמו הא"ס עד חוץ ממקום העולמות ושאינו מתפשט בתוכם כי אם כחוט אחד המגיע עד סוף האצילות כידוע מ"מ אין נקודה במקום הצמצום שתהיה נעדרת מהשגחתו בדקדוק עצום ובהסתר נעלם דרך הפרצופים העליונים ונמצא דבכל מקום שאנו עומדים לפניו אנו עומדים כי אין מקום פנוי מהשגחתו השוה בכל מקום ויכול לפעול בה איזו פעולה שחפץ ורוצה אם דין או רחמים וכיוצא ואף כי בפרצופים העליונים מקומות מקומות יש משונות זו מזו היישות המחודש אשר בהם עשאם גורם השינוי דבכוונה מכוונת בראם כך שקצתם יהיו מוכנים לקבל מדה אחת וקצתם מדה אחרת אבל הוא הנסתר בהם שבכחו הם פועלים יכול לפעול דין במקום המוכן לרחמים כפי רצונו אם ירצה, כי השגחתו ויכלתו שוה בכל מקום באחדות מציאותו שהוא שוה:
<b>ב</b> <b>וכל</b> זה אליהו הנביא גלה לנו דאמר אנת חכים ולא בחכמה ידיעא אנת הוא מבין ולא בבינה ידיעא דחכים ירמוז למה שהוא קודם הצמצום ומבין לאחר הצמצום שנעשה דבר מתוך דבר כדרך הבינה ואז היינו יכולים לקרותו בשם הוא כדאמרן בבית א' ח"א פ"ח משא"כ טרם הצמצום שאף זה השם של הוא אינו נכון לו והיינו דבחכים לא הזכיר הוא ובמבין הזכיר הוא והיינו דקאמר עוד לית לך אתר ידיעא אלא לאשתמודעא תוקפך וחילך לבני נשא דאתר והוא המקום אין לו זכרון כי אם אחר הצמצום שקודם הצמצום לא היה מקום כלל ותוקפך דקאמר הוא כנגד הצימצום וחילך כנגד התפשטות הקו דאחד מורה דין ואחד מורה רחמים והיינו דקאמר אח"כ ולאחזאה לון איך יתנהג עלמא בדינא וברחמים דאינון צדק ומשפט כפום עובדיהון דבני נשא ודין איהו גבורה משפט עמודא דאמצעיתא והוא הוא מדת הרחמים כידוע צדק מלכותא קדישא והיא דינא רפיא כידוע משא"כ דין דגבורה דהוא דינא קשיא לפיכך הזכיר את שניהם והקדים בתחילה דינא ורחמי כמו שקדם הצמצום שהוא סוד הדין להתפשטות הקו סוד הרחמים וכסדר הזה אמר דאית צדק ומשפט והקדים צדק שהוא הדין כדכתיב בדיינים צדק צדק תרדוף וכשהזכיר מקומם הקדים משפט לצדק כי כחותם המתהפך נתקן בתחילה עמודא דאמצעיתא שהוא המשפט טרם שיתקן מלכותא קדישא דהיא הצדק ונמצא לפי זה כי על ידי הצימצום נמצא הדין כדין של גבורה שהוא הקשה שבכל הדינים ועל ידי התפשטות נעשה במקום התפשטות הקו רחמים שהוא המשפט כאמור ומהשתתפו עם שארית מקום הצמצום שהיה הדין קשה נעשה אותו הדין דין רפיא כדין של צדק כאמור וכל זה נעשה בסוד החסד הפשוט של הקו שהוא הסיבה ראשונה ממש לפיכך לא הזכירו עם שמות המחודשים ודוק וקאמר עוד מאזני צדק תרין סמכי קשוט הין צדק אות ברית וחותם דבריו באמרו כלא לאחזאה איך מתנהג עלמא אבל לאו דאית לך צדק ידיע דאיהו דין ולא משפט ידיעא דאיהו רחמי ולא מכל מדות אילין כלל לאפוקי חסד דלא נזכר דהאי אית ביה כי פשוט הוא כי חפץ חסד הוא ובנסעו נעשה המקום שנסע משם דין ובבואו עוד במקום ההוא מתמתק המקום ההוא ונעשה רחמים ואח"כ משתוף מקומות אלו מתמזג הדין אם הוא קשה ונעשה רפה נמצאו שכל המדות האלו בחסדו הפשוט המציאם מכאן למדנו כל אשר אמרנו בהשגחת סיבה ראשונה ויכלתה כי בה מדבר אליהו הנביא וכזה אנו אומרים בז"א הנקרא בפינו בשם הקב"ה ובשם הויה כידוע אף כי צלם דמות תבניתו מחודש הוא משום נשמתו הפנימית שהיא הסיבה הראשונה המסתתרת בו כי בה הוא מהולל בכל התשבחות שלא בשאלה כי אם באמיתות כי הוא אלהות גמור כדאיתא בכתבי האר"י מאחר דהאלוה גמור והוא הא"ס מתלבש בו:
<b>ג</b> <b>ובהשגחתו</b> הפרטית יודע כל אשר נעשה בכל העולמות בגלוי בסתר בדקדוק עצם ואף טרם יחשב לעשות המעשה ההוא הוא יודעו וכ"ש אחר שיהיה נחשב במחשבה וכל זה יודע בידיעה אמיתית כשרוצה כי אינו מוכרח במעשיו לידע מה שהוא אינו רוצה לידע והעדר ידיעה זו ברצונו אינו פוגם בכבודו ובשורש זה יתיישב סתירת הסברא הנמצאת בדברים אשר הודיענו הבורא בתורתו אשר הנחילנו כי הוא יודע עתידות על ברים ושמה שהוא גוזר ובכללו מה שיודע על בוריו מוכרח להיות ושהרשות נתונה לנו לעשות מה שלבנו חפץ אם טוב אם רע ושאין עול בדינו אשר דן אותנו כפי מעשנו שמאלו הדברים נתהווה הסתירה העצומה שהרגישו בה הראשונים ולא ידעו מה השיב בה וקצתם רצו לישבה באמרם שאין ידיעתו כידיעתנו וזה אמת ואין ספק כי הוא וידיעתו אחד הוא מאחר כי אין בו מקום פרטי לכח ידיעתו כמו שיש בנו דנמצא בזה שאין ידיעתו כידיעתנו אבל מחסרון ידיעת מה יתן ומה יוסיף במעשנו שינוי זה הקושיא במקומה עומדת וקצתם רצו לישבה באמרם שאין ידיעתו אמיתות כי אם כידיעת חוזים בכוכבים והמביט בתשובה זו הוא רואה שאינה מתישבת על הלב אפילו להעמיד אותה בפרצופים הנבראים ששמם כשם רבם מרוב קרבתם אליו כ"ש שאנו צריכים להעמידה בנשמתם שאינה מתיישבת מאחר שבה נוגע בכבוד הבורא בסברו שאין ידיעתו אמיתות ולכן אין ידיעתו גזרה ולכאורה העדר תשובה זו יפה היה ממציאותה זאת:
<b>ד</b> <b>אבל</b> בשורש האמור שאין להסתפק בו יתיישב הכל והוא דאין ספק דמי שרוצה למחול על כבוד שהוא שלו כחכם כבודו מחול כי רצונו זה הוא כבודו והוא יתעלה כהחכם הוא בדבר זה אף כי מלך הוא מאחר שאין מלכותו כמלכות בשר ודם התלוי באחרים שהם העם שממליכים אותו עליהם כדכתיב שום תשים עליך מלך דנמצא שבלא עם שימלוך עליהם אינו מלך ולכן אין הרשות בידו למחול על כבודו כי כבודו כבוד העם הוא אלא מלכות שלו היא דהא אמרינן ה' מלך ה' מלך ה' ימלוך דמלבד הרמז שרומז בהקדים מֶלֶך למָלַך שלא כסדר הזמנים שז"א הנקרא הויה אשר הוא עתה מֶלֶך הוא אשר מָלַך וימלוך ואתא לאשמועינן שנשמתו היא הסיבה ראשונה ורומז גם כן שעתה שנבראו הברואים והכירו אותו למֶלֶך ידעו כי הוא מָלַך וימלוך מה שלא היה כן טרם היותו מֶלֶך על נברא שעדיין לא נמצא מי שהיה יודע כי הוא מָלַך וימלך כי אם הוא ורומז גם כן שאף באותו זמן דלא הוו שייכי לומר בה סדר הזמנים של מָלַך וימלוך הוא היה מֶלֶך דאין מלכותו תלוי בחדוש שנתחדש בבוא סדר זמנים מאחר שיכול היה לברוא לו עם כשהיה רוצה והוה ליה כדבר הראוי לבילה שאין בילה מעכבת בו ולכן אף כי מֶלֶך הוא יכול למחול על כבודו כהחכם דכבוד תורתו שלו הוא דגם הוא כבוד מלכותו שלו הוא:
<b>ה</b> <b>והנה</b> עינינו רואות כי הוא יתעלה בכמה דברים מפני רצונו הטוב לא חס לכבודו ובריאת העולמות בחסדו הפשוט תוכיח כי נתרצה למלאות קצת ממקום חסד אורו הפשוט בדברים גשמיים אף נבזים ושפלים ע"י בריאת העולם ועל כי עלה ברצונו הפשוט כך אין אנו אומרים דאין זה כבודו מאחר כי בידו להחזירו לאיתנו ברגע כממריה כשירצה וכמו כן אנו יודעים שהיכולת בידו להכריח את ברואיו להרע או להטיב ולא חס על כבודו ולא רצה להכריחם אלא הרשה אותם שיעשו מה שלבם חפץ והואיל וזה היה ברצונו וברגע כממריה באיזה עת שהוא רוצה יכול ליקח רשות מהם אין אנו אומרים דאין זה כבודו כי רצונו זה בדבר וכיוצא בו הוא כבודו וכן אמרו רז"ל לר' ישמעאל להמנע אמו מלשתות ממי רחיצת רגליו מהאי טעמא כדאיתא בירושלמי פ' הרואה הכא נמי נאמר בענין ידיעתו שאין ספק שכל מה שרוצה לידע הוא יודע בכל עת ובכל שעה ובכל רגע וידיעתו היא אמיתות ולכן גזרה הוא ובעל כרחה היא תתקיים אבל מה שהוא אינו רוצה לראות ולא לידע ביכלתו הוא שלא יראנו ולא ידענו אף כי כלו גלוי לפניו כי לא איש אל שכשיש לפניו דבר מה וקושרים אותו בעפעפי עיניו פתוחות וקשורות שבעל כרחו מוכרח הוא לראות אותן דבר שלפניו אלא לבורא יש יכולת בידו שלא לראות מה שלפניו אף כי עיניו פקוחות על כל דרכי בני אדם ואין זה פגם בכבודו מאחר כי רצונו כך ובאותו רגע שעולה ברצונו לראות ולידע מה שלא רצה לידע עתה אז הוא רואהו וידעו ואין מי שיעכב בידו ואדרבא בכבודו היינו פוגמים אם היינו חושבים שהוא נעדר מזה היכולת ושמוכרח הוא לראות מה שלפניו וכמו כן שהוא מוכרח לידע כל עתידות על בורים אף אם אינו רוצה לראותם ולידע אותם:
<b>ו</b> <b>ועתה</b> כל הדברים שהעיד האל על עצמו בתורתו הקדושה אמיתיים הם ואין בהם נפתל ועקש כי אל אמונה ואין עול במה שמעניש לעוברי רצונו ומשלם שכר טוב להולכים בתמים עמו על כי הרשות נתונה להם מאתו להרע או להיטב במה שהעלים עינו בדבר זה לבד ולא רצה לדעת העתיד לבא על בוריו כי אם כחוזים בכוכבים ע"י מחצב נשמותיהם ודרך הלוכים מהעולם העליון לעולם הזה הידוע לו אם יטו לטובה או לרעה בטבעם ומשלם להם שכרם כפי הטורח שטרחו להפוך טבעם אם רע הוא לעבדו או מענישם על אשר שנו את טעמם להפוך את טבעם לרעה אם טוב הוא למרוד בו וכמו שפרשתי בספרי חושב מחשבות על מאמר רז"ל דאמר הקב"ה לדור שירה אתה אומר על מפלתו של שאול אלמלא אתה שאול והוא דוד אבדתי כמה דוד מפניו ואף החזיון המועט הזה לא נעדר כחו להמנע עצמו ממנו אם רוצה וברגע כממריה כשעולה ברצונו לידע אותו על בוריו כמו שרואה ויודע העתידות של כל שאר עינייני העולם ופרטי האישים שבו בדקדוק עצום אין מי שיעכב על ידו כי מי יאמר לו מה תעשה וכזה תדין לכל הדברים אשר תשמע שאומרים על הקב"ה כיוצא באלו:
<b>ז</b> <b>והיינו</b> דאמור רבנן הכל בידי שמים חוץ מיראת שמים כי הוא נטל רשותו בזה ונתנו לבני אדם כמה שלא רצה לידע בטיפה שבו נוצר אם צדיק או רשע יהיה כמאמרם ז"ל ואלו צדיק ורשע לא קאמר משא"כ שאר מקריו שרצה לידע אותם כלם על בורים כעשיר ועני וכיוצא כמאמרם ז"ל חוץ מצנים ופחים כמשאז"ל הכל בידי שמים חוץ מצנים פחים שהם החולאים הבאים על האדם מצנה או מחום מפני שהוא לא שמר עצמו מהם כי גם זה תחת סוג יראת ה' הוא כי כן צוה לנו שנשמור את עצמנו ממקרים שאנו יכולים להשמר מהם כדכתיב וגם את דמכם לנפשותיכם אדרוש וזה אינו בידי שמים כי העלים עינו אף מידיעה זו בכוונה מכוונת כדאמרן אלא אם כן שהקדים מעשיו הטובים להם בענין שמפרותיו המאכילו הקב"ה בעולם הזה הוא במה שרוצה לידע בדקדוק אף הדברים האלה העתידים לבוא עליו כדי להקדים לו רפואה ולהצילו מהם שלו יוזק לא בהם ולא בכיוצא בהם ממזיקי הנפש שהם העבירות כדכתיב רגלי חסידיו ישמור וכתיב שומר נפשות חסידיו מיד רשעים יצילם:
<b>ח</b> <b>ואף</b> מן הכשפים שכחם רב שמכחישין פמליא של מעלה שהם המלאכים שאין בהם כח להתיר את האסור בהם כמו שיש להם כח להתיר ולהציל את האדם ממקרים רעים אחרים דלכאורה נראה דכח הטומאה עדיפא משלהם כי כן האלהים עשה שיראו מלפניו להעדיף זכותיה כר' חנינא הקב"ה מצילו כדכתיב אין עוד מלבדו ואפילו כשפים וכמשאז"ל דאין כחם עדיפא ברצון הבורא אלא על המלאכים ולכן אלו לא הוציא הקב"ה את ישראל ממצרים לא היה כח בשום מלאך להוציאם מאחר שהם היו אסורים שם ע"י כשפים מלבד הטעם האחר שיש לומר והוא שהמלאכים עצמם היו אסורים תחת מצרים עם ישראל וכמשאז"ל ואין חבוש מתיר עצמו מבית האסורים:
<b>ט</b> <b>ואין</b> לי ספק שאעפ"י שאין בהם כח למלאכים להתיר האסור בכשפים אחר שנאסר מ"מ יש כח בידם לשמרם שלא יאסרו כי כוחא דהיתירא עדיף דסוף סוף הם השומרים משמרת הקדש שלא יכנס בו ערל וטמא אבל במקום שהיה שם שמירה פחותה ונכנסו אין להם כח לגרשם משם אלא מי שברא כחם הרב הוא יגרשם ומזה למדנו שא"א להתיר המכושף בהשבעת מלאכים כי אם בשמות הקדש ואפשר שבאלו השמות התיר ריב"ל הכשוף שעשתה ההיא מטרוניתא ואסרה לארבא א"נ מאחר שהיה נזהר בג' דברים ששומרים את האדם משליטת הכשוף עליו היה לו כח להתירה אף בשמות מלאכים כי הכשוף ההוא לדידיה דהוה נזהר בדברים האמורים כמבואר התם הוה ליה כאדם שסגר לפני חבירו דלת בלי מנעול מבחוץ שכל עת שאינו דוחפו אינו יכול לפתחו אבל בדחיפה בעלמא אף כי הוא מבפנים פותחו מאחר שאינו סגור במנעול מבחוץ משא"כ אם היה כח לכשוף לחול עליו מפני שאינו נזהר בג' הדברים שאז היה כסגור במנעול דאין חבוש יכול להתיר עצמו מבית האסורים אפילו ע"י השבעות המלאכים כדאמרן ואי בעית אימא דלא אסרא הארבא ע"י כשפים אלא ע"י שדים דיש הפרש ביניהם כמשאז"ל בלטיהם מעשה שדים בלהטיהם מעשה כשפים ששמם מוכיח עליהם כפי מה שאמרו רז"ל שמכחישין פמליא של מעלה והוא דמתישין כחן של מלאכים וכדאמרן אבל השדים אין כחו יפה נגד המלאכים דהא גרועים הם מהם כי יש להם שלשה דברים כבני אדם וכמשאז"ל ולכן אין הדעת מכרעת שלא יהיה כח המלאכים עודף על כחם להוציא מידם האסור תחת ידיהם ובפסחים דף ק"י מבואר הוא דקשים מעשה כשפים ממעשה שדים ע"ש וכשתתבונן בחלוקים אלו תתישב דעתך בכמה דברים מענינים אלו הנזכרים בדברי רז"ל דנראים כסותרים זה את זה ותראה איך כל דבריהם אמת וצדק:
<b>י</b> <b>ועל</b> פי הדברים אשר אמרנו כי העלם ידיעה ברצונו אינו העדר כבוד לו כל רצון המשתנה מפני העלים ידיעה שקדמה לו ברצונו אין בו פגם בכבודו כלל כי בדבר זה כביכול הוא רצה להיות כאחד האדם כמו שאמרנו וכל גזרותיו מעיקרא גוזר אותם בתנאי זה שלא ישתנו האישים שגזר עליהם ממה שהיו בעת שגזר והתנאי הזה אף כי אינו מפורש בצחות לשונו הסתום בגזרתו כוללו הן לטוב הן לרע וכמו שאז"ל על פסוק והעלהו שם לעולה דעקידה דבכונה מכוונת לא אמר לו בצויו ושחטהו במקום והעלהו כדי לומר אסיקתיה אחתיה ובזה אינו משנה בדבורו או מקיים גזרתו בדרך אחר כשאין תנאי בדבורו כמשאז"ל בענין גזרה גשמי השנה המועטים יהיו או רבים שאת אשר גזר עליהם אינו משתנה אף אם נשתנו אנשי המדינה שעליהם גזר ואפילו הכי אינו מודדים אלא במדה הראויה להם בעת ירידת הגשמים אף כי לא זאת היתה המדה הראויה להם בעת הגזרה מאחר כי עתה נשתנו ממה שהיו אז ועל דרך זה יש לישב על הלב כל ענין הדומה לזה בענין שלא נחשוב שינוי ברצון הבורא:
<b>יא</b> <b>ומאחר</b> כי בורא עולם ה' ברצונו הטוב ברא הנבראים כלם מיש שחדש הוא מאין ושהוא מחל על כבודו בברוא אותם וגם מוחל על כבודו מידי יום ביומו בהעלים עינו מידיעה זו האמורים כדי להיטיב להם אין לקצתם להתרעם למה נבראו בצורה פחותה ומחומר גרוע מקצתם האחר ולמה יהיו קצתם עבדים ומומתים מקצתם האחר הנעבד כי חכמתו יתעלה ראה וידע כי בריאה זו הגרוע טובה להם יותר מהעדר מציאותם ולכן ברא היש אשר חדש בענין שיצא ממנו אף אלו הבריאות הפחותות ומשום הכי ראוי הוא שימחלו על כבודם המדומה הואיל ומי שבראם מחל גם הוא על כבודו להנאתם וכן אין להתרעם על הבורא בראות רשע וטוב לו או צדיק ורע לו ומשפטים כיוצא באלו הנראים בלתי צודקים וכמ"ש בבית א' חדר ד' פ"ז כי הוא הוא היודע רזי עולם ותעלומות סתרי כל חי ולא אנחנו ולכן אין להרהר על מדותיו כי משפטי ה' אמת וצדקו יחדיו והאריכות בזה הוא ללא צורך כי טעמם ונמוקם בכתבי האר"י מבואר הוא ובדרך משל המתישב על הלב כבר כתבתים בעולם קטן ואשר יקראנו מתחילתו ועד סופו ויתן עיניו בו בכללו ובפרטו בדקדוק ענייניו ויעיין עליו בעיון רב יראה כי ה' נצב עליו:
<b>בית</b> <b>שני</b> <b>חדר</b> <b>שני</b> <b>פרק</b> <b>א</b>
<b>הלא</b> זאת חקרנוה כן היא על פי הדברים האמורים כי הפרצופים העליונים כלם מרוחניות אותיות התורה הם כי בהם נאצלו ובהם הם תלויים ועומדים ועל ידיהם מוסיפים כח ההשפעה בהם ובכחם הם משפיעים אותה לתחתונים אשר גם הם בהם נבראו נוצרו ונעשו ובהשתלשלם מעילה לעילה עד בואם בין הגשמים אף הם ע"י הסמנים הם נגשמים בצורה שאנו מציירים אותם באותם הסמנים ושמם ומוצאם וצורתם האמיתי נגלה אלינו יותר מכל האומות אעפ"י שעד דור הפלגה היו מדברים כלם בלשון הקדש על כי אנו קבלנו התורה שנצטרפה מהם ובעינינו ראינו אותם בצאתם מפי הקב"ה במתן תורה כמשאז"ל על פסוק וכל העם רואים את הקולות רואים את הנשמע והוא כי בשמעם תיבת אנכי היו רואים באויר בתחילה האלף ואחריה הנון ואחריהם הכף ואחר הכף היו"ד ובזה ידענו בבירור שצורה זו הוא צורת האותיות הצריכות להתחבר יחד כדי שתעשה תיבת אנכי וכן כל תיבה תיבה עד שנגלה להם צורת כל האותיות והטעמים והנקודות והתגין הנמשכים עמהם כי כלם נמצאו בדברות שניות טעם הראשונות כזכור ושמור בדבור אחד נאמרו וכן הוכיחו התוס' מהש"ס (בפסחים דף ו' ע"ב בד"ה) אבל בתרי עניני דכל השני דברות דשמות והמשנה תורה נאמרו כלהו בדבור אחד ואפשר דמה"ט קבלנום בטעמים כפולים ואף שמותיהם מאז קבלום באמיתות מפי עליון אשר מסרם למשה וצורה זו אשר ראו שנתגשמה באויר העולם הזה במתן תורה נעשית מהשתלשלות הצורה שיש להם בגבהי מרומים וצריך להבינה על הדרך שכתבנו על דמיון צורתנו לדמיון צורת הפרצופים העליונים בבית ראשון חדר שני פרק ח' וט':
<b>ב</b> <b>ומאותיות</b> אלו הרוחניות צירף הקב"ה כל התורה כלה וכפי השתלשלותה מעולם לעולם כך מתעבה ומתמעט רוחניותה עד כי בהגיע אלינו נגשמה בפשטות המצות והסיפורים והשבחים והתוכחות שבה ודרך משל נאמר כי תיבת בראשית במקומה העליון באצילות הרוחניות שבה היא כפטיש יפוצץ סלע לכמה צירופים של שמות הקדש שממנה יוצאים וכמ"ש חז"ל כל התורה כלה שמותיו של הקב"ה הם וברדתה בבריאה היא מתלבשת בצירוף הכתוב בתורה שהוא בראשית ורומז למקומה העליון אשר הוא בספירת חכמה הנקראת ראשית והדורשה ביצירה ימצא בה פירושיה הנעלם שאין זה פשוטו של מקרא והוא שיפרשנה בראשית עם התורה שנקראת ראשית אבל פשוטו של מקרא של עולם המעשה הזה הוא בתחילה או בראשונה וכיוצא בו א"כ אפוא כשיבוא אדם להבין תיבת זו יפרישנה על כי פשוטה כמשמעה שפירושה בראשונה ולהיותה כתובה בלשון בראשית ולא בלשון התחלה אף כי פירוש פשוטה התחלה הוא יאמר כי נתנה להדרש והוא כי ע"י התורה הנקראת ראשית נעשה ראשית זה ועל כי לא נכתב בפירוש בתורה אלא הסתירה ה' תחת לשון ראשית יאמר כי רומז למקום העליון שבו עבר הכח הניתן לתורה שהיתה כלי אומנתו של הקב"ה כמשאז"ל להתחיל בריאה זו והיא החכמה שבספירות ולפי שאפשר היה לרמוז דברים אלו בלשון אחר כי בכמה שמות נקראים ספירת החכמה והתורה וכן ראשית פעולה ולא רצה הקב"ה לרמזם אלא בתיבה זו של בראשית נאמר דלא היה אפשר מבלעדה מפני הסוד המתעלם בצרופה והשמות היוצאים ממספרה שבהם נובע כח הא"ס ועל ידם נתן כח בספירת החכמה שתוכל בכלי אומנות של התורה לעשות ראשית זה הנזכר בספור זה ועל דרך זה וכיוצא בו מתבארים כל עניני התורה בכלליה ופרטיה ותבותיה ואותיותיה ולפיכך בהגיונה וקיום מצותיה הכתובים בה אנו מוסיפים כח ברוחניותה שתעמיד הבנין הנסתר אשר בו נבנה:
<b>ג</b> <b>והתורה</b> הזאת אשר צירף כדאמרן הורידה מן השמים לארץ כדי שעל ידי קיום מצותיה במעשה ולמודה בדבור וידיעה שמותיה במחשבה וכוונת שרשם המתלבש בהם ומחיים יעמדו יחדיו פרצופי אבי"ע שבכחה נבראו ולא יתפרדו איש מעל אחיו אלא אדרבה אורותיהם יחבקו וינשקו זה את זה ויזדווגו זה עם זה ויורידו בכח יחודם שפע רב ממקורם וישפיעו אותו לתחתונים כדי שיתקיימו בו העולמות וירושת התורה זו לא רצה הקב"ה להורישה כי אם לעמו ישראל על כי נשמותיהם חצובות הם מהפרצופים העליונים מקום מעמד ומושב רוחניות אותיותיה כי ימצא מין את מינו ונעור לעשות פעולתו ולא עשה כן לכל גוי אשר אין נשמותיהם משם אלא למען ידעו כי מלכותו בכל משלה השריש לשונות כל אומה ואומה בתורתו כגון טוטפות ודומה לו וצוה להם שבע מצות ואפשר דהם כנגד שבעה מלכים שמתו שמן הסיגים אשר מהם נפרדו במיתתם נשמותיהם נעשו ועל כי הסיגים האלה בלתי ראוים היו להתברר במחשבה לא ניתן להם צווי הוצאת כח המחשבה שהוא הדבור בדברי התורה אלא אדרבה נאסר להם למודה:
<b>ד</b> <b>ולפיכך</b> נעדר מאוה"ע ידיעת רזי התורה כי מה לכהן בבה"ק שיכירו אותן שם ומה שאנו רואים בעוונותינו שכמה מהם השיגו בחקירת' איזו דבר שבקדושה עווותינו ועוונות אבותינו שרבו גרמו זה אשר גלו נשמותינו וכדי להחיותנו שם כביכול הוצרך הקב"ה להאיר שם אור מועט להאיר לנשמות ההם ובכח האור ההוא רואים כבאספקלריא שאינה מאירה דבר מה הנמצא בקדושה וקולטים הדבר ההיא ופולטים אותה לנשמות החצונים הנחצבים מהם אבל האור הזה אשר שם אין לו קיום והעמדה בהם כי הוא כלה ואבד ברוב הזמן ולכן בצאת הנשמות הקדושות האסורים שם מהם אז כרשעים בחשך ידמו יאמר עליהם ואפשר שמשום זה אין בן דוד בא עד שיכלו כל הנשמות שבגוף הרומזים לנשמות שנטמעו בגוף טמא זה כידוע כי בצאת נשמות אלו אז ימותו ויבלעו ויבא בן דוד הא למה זה דומה לסם אחד אשר ראיתי בעיני שיש לו סגולה לגנוב אור השמש והוא שנותנים אותו בתיבה קטנה ופותחים התיבה לנגד השמש והוא גונב האור וסוגרים שם התיבה ומביאים אותה בחדר חשוך ושם פותחים אותה והסם ההוא מאיר המקום ההוא החשוך אור מועט כנר קטן והאור הזה הולך ומתמעט מעט מעט עד כי כלה ואבד ונשאר הסם והמקום חשוך כבראשונה ה"נ אור זה בקליפות גנוב הוא אתם מאור הנשמות שבהיותם שם מאירים כשמש מאור הקדושה שע"י קליפת נוגה נמשך להם ולכן בצאת הנשמות משם אותו האור מועט כלה ואבד מעט מעט עד כי ישארו בחשך כבראשונה ובזה תוכל להבין כמה גדול כח אור האצילות המאיר בו הקו עצמו המסתתר בתוכו מאור בי"ע שהארתו אשר קולטים הפרצופים ההם היא המאירתם ולא הוא בעצמו ולכן תדע מפני מה נשתנו עולמות אלו מהאצילות בכמה דברים:
<b>ה</b> <b>והנה</b> אמרו חכמים שאם לא חטאו ישראל לא היה ניתן להם אלא חמשה חומשי תורה וס' יהושע שבו חלוק הארץ ולא שתהיה נעדרת מכל הכתוב בה בשביל זה דהא אפילו מגילת אסתר ניתנה למשה בסיני כשז"ל ואין ספק דנאמר לו שאם יחטאו ויגלו ויארע להם כך יהיה כך ויכתבו במקרא כך וכן כל הכתוב בכ"ד ספרים כך ניתן לו וידעו שאם יארע כך יכתבו כך אבל אם לא היה חוטאים לא תהיה כתובה כך אלא שתהא שאריתה מחוברת מדברים רעים שיהיו אותיותיה מצורפות בענין שיצאו מהם תיבות וענינים משונים מאלו שיהיו משתעשעים הקורים בהם ולא היו מצטערים כמו שאנו מצטערים עתה בקראנו אותם הדברים הרעים והתכחות שבה והדברים אחרים הנמשכים עמהם ושהוצרכו להכתב מחמתם מפני חטאינו שכך נאמר לו למשה שאם יחטאו תהיה שארית התורה כתובה אבל לעולם לא יוסיפו ולא יגרעו אותיותיה מאשר נמצאים בה עתה ומי יודע אם לא היתה כך כתובה במרום טרם יחטאו אלא דמפני חטאים נתערבו האותיות ברדתם למטה ונעשו כדרך שהיא כתובה לפנינו כפי מעשינו אבל במקומה במרום אפשר שנשארה כמו שהיתה וכדאיתא בזהר פ' בלק על פסוק ומגבעות אשורנו דהאי מגבעות במתיבתא עילאה מלא ובמתיבתא דרקיע חסר ומתיבתא עילאה היא מתיבתא דקב"ה ומתיבתא דרקיעא היא מתיבתא דמטטרון כמבואר בזהר חדש פ' יתרו ואפשר דמה"ט לפעמים אין אנו משגיחין בבת קול כההיא דתנורו של עכנאי ולפעמים אנו משגיחין עליה כההיא דהלכה כב"ה כי כפי הישיבה הרוחנית שהיה הבת קול יוצא ממנה כך היא השגחתנו עליה כי פסק הלכה שבישיבה אחת מהם בעליונים דווקא הוא ולכן אין אנו משגיחין עליה בתחתונים והפסק הלכה שנעשה ברוחני בישיבה אחרת היה הפסק הראוי לתחתונים ורז"ל היו מבחינים בבת קול ההיא ויודעים מאיזו ישיבה היתה יוצאת לפיכך היו יודעים איזו ראוים להיות כן בתחתונים ואיזו אינה ראייה כי אם בעליונים ואפשר דמהאי טעמא אמרו אם יבא אליהו ויאמר אין חולצין בסנדל אין שומעין לו שכבר נהגו העם בסנדל כי מנהג העם בזה הוא כרבים לגבי יחיד וכתיב אחרי רבים להטות ומאמר אליהו יהיה לו העמדה בישיבה העליונה על הדרך האמור בענין זה של החליצה אף כי בענינים אחרים ישגיחו על פסק דינו מהטעם האמור לעיל כי רז"ל ידעו כי נפסק במרום כן לתחתונים ומי יודע אם לא תהיה כזאת המחלוקת המדומה שהזכירו רז"ל כההוא מעשה דרבא בר נחמני בפ' הפועלים דקא מפלגי הקב"ה ומתיבתא דרקיעא בספק קדם שער לבן לבהרת או לא דהקב"ה אומר טהור וכולהו מתיבתא דרקיעא אומר טמא והוא דעל פי התורה אשר נתן לנו משמע הכי ומשמע הכי ותרוויהו איתינהו דבמתיבתא עילאה דקב"ה אין להם שליטה לחצונים בספק טומאה זו ולכן הוא טהור כי במתיבתא דקב"ה דהיא המתיבתא עילאה לית תמן פרכי וקשיין אלא במתיבתא דרקיעא דהכי מפורש בזהר חדש פ' יתרו ובהאי מתיבתא דרקיעא דלפי משמעות לשון הזהר על מגבעות פסק דינה הוא המתפשט בתחתונים ולא אותו דמתיבתא עילאה דקב"ה כי לפעמים אין כח בתחתונים לקבלו או מטעם אחר פסקו שהוא טמא כי בתחתונים יש לחצונים שליטה אף בספק טומאה זו כי בהאי מתיבתא אית פרכי וקושין סוד קושי הקליפות כדאמרן לעיל והענין הוא שאחרי אמרם הם טמא שמעו מפי הקב"ה שאמר טהור ולא הזכירו בש"ס סברת הקב"ה בראשונה כדין טומאות וטהרות דמתחילין מן הגדול דהא הקב"ה מלך הוא ולא תענה על רב כתיב אלא הקדימוהו בלישנא משום כבודו וכשמעם בני הישיבה כך לא הוו ידעי אי הוה אמר הכי לסתור דבריהם כדי שיחזרו בהם ויפסקו כדבריו שהוא טהור כדי שיתפשט פסק דינם בתחתונים או אי הוי כשאר הדברים הנאמרים באמת במתיבתא דקב"ה בענין אחד ובמתיבתא דרקיעא על פי פשוטן בענין אחר ושלא רצה הקב"ה בסתירה זו כי אם להודיע שבמתיבתא דידיה בסודו הכמוס ספק זה אינו טמא כי אם טהור ושלכן טומאת ספק זה תהיה קלה ולא יחמירו בה מאחר שאין כחה יפה בשני הישיבות בשוה לחומרא ולפיכך אמרו מאן נוכח מן התחתונים אמיתות ענין זה וביררו רבא בר נחמני שהיה קורא על עצמו אני יחיד בנגעים כמבואר התם ומי יודע אם לא היתה שורש נשמתו מהיושבים במתיבתא דקב"ה שהוא יחיד בעולמו ושלכן ביררו אותו לבאר הפסק שנפסק שם ודמהאי טעמא היה קורא על עצמו יחיד ואלו היה מוכיח בחיים חיותו היתה נפסקת ההלכה במתיבתא דרקיעא כהוכחתו ופסק ההלכה ההיא דקאמרא טהור היתה מתפשטת בתחתונים אבל מכיון שלא הוכיחו אלא בשעת יציאת נשמה אף הוא כאותם בני מתיבתא דרקיעא הוה חשוב אז ולא היה הוכחתו הוכחה כי קראו עליו התחתונים המקרה של לא בשמים היא ולא פסקו כמותו וכמ"ש הכ"מ בסוף פ"ב מה' טומאת צרעת ע"ש ולא על חנם שנה ר' יהושע דבורו בסוף פ"ד דנגעים ואמר על ספק זה קיהה במקום אמרו טהור בפירוש כי היה מקהה בשיניו על החולקים עליו להיות סברתו סברת הקב"ה ולא היה יכול להוציאו מפיו בפירוש מאחר כי הוא עצמו במחלוקת תנורו של עכנאי קם על רגליו ואמר לא בשמים היא אין משגיחין בבת קול כי ידע דאותו בת קול היתה יוצאת ממתיבתא דקב"ה המדברת בעליונים ולא בתחתונים כדאמרן לעיל ואם היה מוכיחים על פניהם היו סותרים דבריו בדבריו ולפי שדעתו היתה כהוכחת רבא בר נחמני לא היה חש עתה לכלל זה דהוה ס"ל דבמתיבתא דרקיעא מחוייבים היו לפסוק כן לתחתונים שזו היתה כוונת הקב"ה ומתת אלהים היא להסכים בעולם הזה לסדר הכתוב במרום ע"י הדרושים שאנו דורשים בה שאנו גורעים ומוסיפים ודורשים ולהבחין גם כן במה שמדבר בעליונים דוקא ובמה שמדבר אף בתחתונים ועל שהשיגו בנות צלפחד לסדר הכתוב במרום במה שנשאו ונתנו לפני משה בנחלתם נשתבחו מאת ה' באמור כן בנות צלפחד דוברות דאמרו רז"ל דהסכים דעתם לדעת המקום דאמר לו הקב"ה למשה כך היתה כתובה פרשה זו לפני במרום מכלל דלא כל הפרשיות כתובים במרום כמו שהם כתובים בתורה אלא בסדר ובסגנון אחר כתובים הם שם וברדתם כפי מעשנו כך מצטרפים האותיות ואפשר דמ"ה הוי הקרי כתיב בכלל ולכל אחד יהיה לו טעם פרטי למה הוצרך להגלות ואפשר גם כן דמה"ט אמרו רז"ל דאין מוקדם ומאוחר בתורה פירוש בתורה זו שבידנו כי למעלה היא מסודרת וכן אמרו דברה תורה כלשון בני אדם ופירושו גם כן על דרך זה הוא ומה"ט נמצאו בתורה תיבות שרז"ל אמרו עליהם שהם חסרים כגון ביום כלת ולבני הפלגשם וכיוצא ואנו רואים שבס"ת שלנו מלאים הם ואם נמצאים חסרים פסול ואין זה אלא כי רז"ל לא כוונו במאמרם כי אם לס"ת הכתוב במרום וכמ"ש לעיל על ומגבעות דאי לאו הכי מי הרשה לרז"ל לומר מה שאינו וכדאיתא בר"מ פ' פנחס דף רנ"ד א' ז"ל דאינון לית לון רשו למגרע ולא לאוספא הא כתיב כלות מלא באורייתא מאן יהיב לון רשות למגרע אות מיניה דהיא ואנו וכו' אלא ודאי הוא כדאמרן וכן יהיה מה שמצאו כתוב בתורתו של ר"מ כתנות אור במקום כתנות עור דקאי בתורתו שבמרום כי כל אלו השנויים למקומם העליון רמזו כי בהשתלשלם למטה נשתנו קצת ענינים ותיבות ממנה כפי מעשה בני אדם דשייכי לאותם הענינים וכמו כן במעשה התחתונים מתהפכים הענינים ממטה למעלה מחשך לאור ותהיה זו עוד כוונת אמרם ז"ל בתורתו של ר"מ וכו' כי לבלר היה ובקיום מצות עשה של כתיבת ס"ת למטה נעשה דוגמתו למעלה כידוע ובעוצם כוונתיו בכתיבתו האירו מכבודו ועשו פרי למעלה עד שנתקנו הכתנות עור שבספרו וחזרו לאיתנם הראשון ונהפכו מעור לאור וכל אשר אנו אומרים בתורה שבכתב נוכל לומר גם כן בתורה שבעל פה אשר היא כתובה במרום במקום הנקרא פה כידוע ולכן נשתלשלה לנו על פה ומה"ט אנו מוצאים בה כמה דברים שלא כסדרן כגון חסורי מחסרא וכיוצא בו וכדאיתא בר"מ פ' פנחס בלשון הנ"ל:
<b>ו</b> <b>ואפשר</b> שמפני שינוי לשונות אלו העליונים מן התחתונים רצה הקב"ה שלא יהיה פירוש התורה אחד לבד מוסכם מהכל אלא שיהיה בו מחלוקת וכדאיתא בירושלמי שמשה רבינו ביקש מהקב"ה שיתן לו הלכה פסוקה והקב"ה לא רצה וזה יהיה כדי שלא נטעה לומר בהיותנו כלם מסכימים לפירוש אחד שאין לנו בה אלא מה שעינינו רואות ושלכן מוכרחים אנחנו במעשינו כי התורה קדמה לעולם ובה היו כתובים כבר כל אשר היינו עתידים לחטא וכיוצא אלא נדע שאינו כן שלא היתה סדרה במרום כך אלא סדרה היה משתנה ממקום למקום כפי המקום שנמצאת בה וכן היה משתנה במקום אחד עצמו סדר הכתוב מצדו האחר לסדר הכתוב מצדו השנית ולכן כפי סדר מקום מחצב הנשמה של הנביא או החכם ההוא כך נסדר ונתחדש אותו ענין על ידו למטה שלא היה כן אם היה עזר מאת ה' שיתחדש אותו דבר למטה ע"י נביא או חכם אחר שמחצב נשמתו למעלה אינו מקום מחצב הנביא או החכם האחר נמצא שבהיותם בעולם הזה וכל אחד חוזר תורתו אשר למד בעולם טרם בואו לעולם הזה וכדאיתא בזהר ויקרא דף ס"א ע"ב ז"ל וכל מאן דאולפין בהאי עלמא כולהו ידעו עד לא ייתון לעלמא ותנינא האי באינון זכאי קשוט עכ"ל כל אחד מסדרה ומבארה על פי דרכו אשר ראה במקום מחצב נשמתו נמצא שאלו ואלו דברי אלהים חיים הם ואין שום אחד מהם טועה בדבר שאומר אם זוכה שלא יהיה נשכח ממנו מה שראה למעלה אלא במה שסבור שבעולם הזה הגשמי צריך שתהיה מסודרת ומבוארת על סדר הראוי למחצב נשמתו שאם לא הכינו ה' לכך לא יעשה כן במקומנו הגשמי אלא יהיה נפסק ההלכה כדברי החולק עמו או לא יתחדש אותו דבר בעוה"ז על ידו עד כי יבא אותו האיש הראויה לו כי אין אדם נוגע במוכן לחבירו אף כי ברוב חכמתו וחריפותו נטל חלקו וחלק חבירו בסדר וביאור התורה והבחנת הבנה זו תלאה ה' בכללים אשר כלל בתורתו לפסוק הלכה כגון אחרי רבים להטות וכיוצא בו ודוק כי בזה תבין מאי נפקא להו לב"ש וב"ה במחלוקת הכללי דהללו אומרים דהלכה כמותנו והללו אומרים הלכה כמותנו והוא דאתי לאשמועינן דבפרטות מחלוקותיהם לא היתה כוונתם לעולם הרוחני לבד כי אם לעולם הגשמי זה דכל אחד היה סבור שכך צריך לעשות בעולם המעשה הזה והפך מזה יהיה כוונת אמרם ז"ל בכמה מקומות להלכה ולא למעשה דאי לאו הכי קשה אם הלכה היא למה לא נעשה בה מעשה אלא דכוונתם היתה לומר להלכה עליונה וכדאמרן ומשום הכי פירשו בה ולא למעשה כדי שלא נפרשנה כסתם הלכה האמורה בכל מקום דר"ל למעשה:
<b>ז</b> <b>ולכן</b> השמר אל תפן אל און בראות כמה דברים סותרים זה את זה בתורתנו הקדושה באמור שקצתם שקר הם כי כלם במקומם הם עומדים חיים קיימים נכונים ואמיתיים ואף לשונות הגוים אשר תמצא בה כגון טוטפות שהם שני לשונות כתפי ואפריקי שמהם אנו לומדים הארבעה בתים שבתפילין וכגון הן ה' אלהיך שאנו מפרשים אותו אחד כי כן הוא בלשון יון וכן יגר שהדותא שהוא תרגום וכיוצא בו וכמו שאמרו רז"ל וגם התורה שבע"פ שאנו מוצאים כיוצא בזה אל תהא סבור שאותו לשון נכרי הוא ומפני שלא היה נמצא בלשון הקדש שם לאותו דבר לכך נצרך אותו לשון נכרי כי טעות גדול אתה טועה בזה חדא כי מאחר שהעולם ומלואו נברא בלשון הקדש כמשאז"ל א"א שימצא בו דבר גדול או קטון שלא תהיה לה זכרון בלשון הקדש ועוד דבעינינו אנו רואים בכמה מדברים אלו המתבארים בלשון נכרי שיש להם שם בלשון הקדש ולכן אל תתן דופי בתורתנו הקדושה בסברא זו אלא הפוך בה והפוך בה דכלא בה ולשונות נכרים שבה לשון הקדש הם שנשתמשו בהם הנכרים והם שורש הקדושה שבלשונם דמבלעדם לא היה להם קיום והעמדה וכמ"ש בפ"ג וכמו שהארכתי בספרי הון עשיר במס' אבות בפירוש גמטריות על זה ולכן א"א לשום לשון מהם שלא יתערב בו איזו תיבה של לשון הקדש שאותה התיבה או תיבות הם שורש הקדושה שבלשון ההוא וכפי בחינתם כן היא השרשתם בענין אחד מן התורה ולא בענין אחר ועיין עוד מזה בספרי הון עשיר הנ"ל:
<b>ח</b> <b>וכן</b> תן דעתך כשתקרא בדברי רבותינו גנאי בעלי אגדה אשר רוב סודי תורה נסתרים בה כידוע לי"ח וכן אמרו רז"ל רצונך להכיר את מי שאמר והיה העולם למוד אגדה שלא תבא בזה לידי מינות ולזלזל בה אלא תדקדק יפה יפה בלשון המגנה אותה כמו שדקדקתי אני בו ותראה שמגנה הכתיבה בהם כי מרוב קדושתם לא ניתנה להכתב אף כי משום עת לעשות לה' התירו לכתוב התורה שבע"פ שלא תשכח מפי זרענו דרך עבודת ה' כי ע"י הכתיבה מגשים אותה בגשם האותיות וגם הקורא בה אינו טורח לילך אצל מי שילמדנה לו פה אל פה מאחר שהיא כתובה לפניו ובא לידי טעות בהבנתה לפי שעל פי פשוטה אינה מובנת והסוד אינה נגלה בה ככל דבר סוד המבואר אלא נסתר במליצתה ויופי דבריה המושכים לבו של אדם כמים ולכן הקורא בה הוא בסכנת טעיות גדולות יותר מהקורא בפשוטו של מקרא או בספרים שהסוד נגלה בהם ולכן היו קוראים הראשונים לספרי אגדה ספרי קוסמים כדאיתא בירושלמי שצריך לקסום מה הוא פירוש עניינה כי נסתר הוא ודוק ותמצא כי כן הוא כמו שאמרתי שלספרי אגדה דווקא ולכותבים אותה היו מבזים ומרננים אחריהם לא ליודעים אותה ומגידים אותה בעל פה כי הם אינם טועים בפירושה:
<b>ט</b> <b>והט</b> אזנך ושמע כל הנמצא כתוב בדברי רז"ל בענין זה של קנטור בעלי אגדה ותראה איך במתק לשונם לא כיוונו אלא לאשר אמרתי דאזלינן בתר רובא כי כל התורה שבעל פה משבחת האגדה ובראשונה נזכיר מיש בירושלמי דמעשרות ר' זעירא ור' אבא ור' לוי הוא יתבי והוה רבי זעירא מקנטר ליאין דאגדתא וצווח לון ספרי קסמי אמר ליה ר' אבא בר כהנא למה את מקנטר לון שאל ואינון מגיבין לך אמר ליה מהו דין דכתיב כי חמת אדם תודך וגו' והשיבו לו דרישיה דקרא מדבר בעה"ז וספיה בעוה"ב א"ל או נימור איפכא דרשיה בעוה"ב וספיה בעוה"ז ור' לוי מפרש לו כל הפסוק בענין אחר ואח"כ אמר ר' זעירא היא הפכא והיא מהפכא לא שמעינן מינה כלום ע"כ ודרך כללות נוכל לומר שר' זעירא לא היה חפץ בלמוד של אגדה על כי הוא לא היה צריך לו כי כבר קיים מה שמוטל עליו בגלגול אחר ולפיכך היה סבור בדעתו שלא טוב עושים כל ההוגים בה ולכן היה מקנטרם בדברים אלו ולהוגים בדברי הרב האר"י זלה"ה דבר זה מובן הוא אבל בפרטות מה שכתבתי בפ' ח' מובן הוא דלא היה מתרעם אלא על הכותבים אותה דמאחר שאינה צריכה כשאר התורה שבע"פ לא היתה ראויה להכתב מאחר שהיא מוציאה את המקרא מידי פשוטו ובצאתו מהפשט אפשר לפרש בו דרך רמז פירושים שונים הסותרים זה את זה משא"כ בפשט שאין למקרא אלא פשט אחד ואם יש עוד פירוש אחר הוא דומה לראשון וכן כלם מאחר שצריכים להיות כלם בנוים על יסוד אחד של פשט הפסוק ולכן אף כי בדוחק התירו לכתבה ולא תהיה נסתרת מן האומות כמו שהיתה בהיותה בע"פ וכמשאז"ל על פסוק אכתוב לו רובי תורתי כמו זר נחשבו לא יוכלו להוציא אף הם פירוש על פי דרכם כסל למו מיוסד על הפסוק כי פשוטו של מקרא ינגנו ולא ידמה לפירושים שונים דאנו מפרשים אותו דלהיותם אמת ימצאום כלם מיוסדים על פשוטו של מקרא אבל באגדה אם רואים בכתיבתנו אותה שאנו מפרשים אותו דרך רמז יוצא מידי פשוטו בפירושים שונים אף כי סותרים זה את זה ירצו אף הם כקוף לפני אדם לדמות לו ולהפוך פי' הפסוק ללענה ורוש דרך רמז ויאמרו דאמת הוא אף כי יסתיר פשט הכתוב באמרם שאף אנו מודים בפירושים כיוצא באלו ולכן היה ר' זעירא מקנטר על הכותבים אותה דווקא:
<b>י</b> <b>והכי</b> מוכח ממאי דגרסינן בירושלמי דשבת פ' ט"ז ר' חייא בר אבא חמא חד ספרא דאגדתה אמר אי מה כתיב באות תקטע ידה דכתבתה אמר ליה חד אבוי דההוא גברא כתבא אמר ליה כן אמרית תקטע ידא דכתבתה והוה ליה כן בשגגה שיוצא מלפני השליט ע"כ הרי שעל הכתיבה הקפיד וקלל מי שכתבה וזו יהיה כוונת ריב"ל דגרסינן התם קודם ר' חייא אמר ריב"ל הדא אגדתא הכותבה אין לו חלק (ובמסכת סופרים פי"ג גרסינן אין לו חלק לעוה"ב) הדורשה מתחרך (ובמסכת סופרים הנ"ל גרסינן מתברך) והשומעה אינו מקבל שכר אמר ריב"ל אנא מיומוי לא אסתכלית בספרא דאגדתא אלא חד זמן אסתכלית אשכחית כתוב בה וכו' עד ולאהרן קדוש ה' אפילו כן אנא מתבעית בלליא ע"כ דמשמע מדבריו שכל החרדה הזאת לא נאמר אלא על הכותבה והדורשה והשומעה מפי הכתב ועל הקוראה מתוך הכתב כריב"ל דאבעית בליליא מפני שקרא בה בתוך הספר ביום כנראה מפשטן של דבריהם ולגירסת מס' סופרים דגרסינן מתברך ואף לגירסת הירושלמי דיש לפרש מתחרך מאש המלאכים התאבים לשמוע דבריו כיונתן בן עוזיאל שהיה האש מלהט' סביביו כשהיה עוסק בסתרי תורה אתי שפיר לפרש הדורשה בע"פ מפני שהוא בקי בה ואפילו הכי השומעה ממנו אינו מקבל שכר כי אינו מבינה כדורשה מעצמו והכותב אותה לא בלבד שאינו מקבל שכר אלא אף נענש מהטעם שכתבתי בפ' ח' ובעל כרחנו מוכרחים אנו לפרש דברי ריב"ל לשבח האגדה ולא לגנאי דאי לאו הרי קשיא דריב"ל אריב"ל דגרסינן במדרש תהלים כי לא יבינו אל פעולות ה' חזקיה אמר אלו תקופות ריב"ל אמר אלו אגדות הרי דקרי לאגדות פעולות ה' לעוצם סודם ביופי מליצתם ומאי דאיתא בירושלמי דפסחים פ' תמיד נשחט מוכיח טעם זה דמשום הסתר הסוד בלבוש מליצתה בקל אדם טועה מדרך השכל אותה ולכן אסור לכותבה דגרסינן התם ר' שמלאי אתא לגבי ר' יונתן א"ל אלפן אגדה א"ל מסורת בידי מאבותי שלא ללמד אגדה לא לבבלי ולא לדרומי שהן גסי הרוח ומעוטי תורה ע"כ לפיכך הכותב אותה נענש כי הוא גרמא בנזיקין שילמדו אותה אף הבלתי ראוים לה ואפשר שמפני מעוט תורה שבם יטעו בהבנתה ויצאו מאמיתותה לכפירה ולפי מה שנראה כדי שלא תשתכח פירושי אבי"ע מתורתנו הקדושה התירוה להנשא אף היא על ידי ספר כתוב וחששו שלא תאבד יותר משאר התורה שבע"פ הכתובה דהא משום עת לעשות לה' התירו להצילה מפני הדלקה משא"כ שאר התורה שבע"פ כמבואר במס' סופרים פ' י"ז כי יותר קל הוא שתשכח פי' אחד מפרושי האגדה שאין בהם הלכה למעשה משתשתכח פרטי התורה שבע"פ שהם הלכה למעשה שמידי יום ביום הם נזכרים ונעשים ומראית המעשה אנו מזכירים ההלכה וכמו שאז"ל וממאי דגרסינן בתמורה דף י"ד מוכח כל מאי דאמרן דאיסורה הוא כתיבתה ולמודה מתוך הספר ושבסוף התירו את האסור משום עת לעשות לה' דגרסינן התם ומנחתם ונסכיהם וגו' מקיש נסכים וכו' אמר מאן יהיב גברא וכתבי אגדתא וכו' ואי משכח גברא כתב איגדתא והא א"ר אבא אמר ר' יוחנן כותבי ספרים כשורפי תורה והלומד מהם אין לו קבול שכר דדריש רבא וכו' אמרי מלתי חדתי שאני דהא ר' יוחנן ור"ל מעייני בספרא דאגדתא בשבתא ודרשי הכי עת לעשות לה' הפרו תורתך מוטב תעקר אות אחת מן התורה ואל תשכח תורה מישראל ע"כ:
<b>יא</b> <b>וגם</b> בספרי סודות שבהם מבואר הסוד בגלוי צריך אדם ליזהר מאד בו שלא יטעה בראות בו דברים שנראים כסותרים זה את זה על כי הדבר רק הוא אבל באמת אינם סותרים כי כמה דברים עליונים ששמם שוה נמצאו ואין מקומם שוה וכן כמה פעולות משונות זו מזו נקראים על שם פעולה אחת וכמה דברים נמצאו בפרטי הפרצופים דומים למה שנמצאו בכללי העולמות וכמה מיני כלליות יש בפרצופים בהתלבשם תחתונו של זה בעליונו של זה וכן בפרצוף עצמו כמה מיני כלליות נמצאו בו מימינו בשמאלו ומשמאלו בימינו ואפשר שלזה כוונו רז"ל באמרם על לא תסור וגו' אפילו אומר לך על ימין שהוא שמאל ועל שמאל שהוא ימין תשמע לו וכן נמצאו כמה מיני כלליות בפרצופים מראשו ברגליו ורגליו בראשו כורידי הדם שבאדם הסובבים את כלו ועובר ושב הדם בהם מאבר לחבירו וכן כמה אורות משונות יש בהם ששמם שוה ודרך עמידתם משונה כי זה פנימי וזה חצון או זה ישר וזה עגול וכמה מיני נסיעות יש באורות אלו יש מהם בכח כי מתרבה אורם או מתמעט וזהו עלייתם וירידתם ויש מהם בפועל ויש מהם דתרויהו איתינהו בהו פעם בדרך זה ופעם בדרך זה ואף בעת אשר הוא בפועל רושם הנשאר במקום אשר נסעו משם עושה הפעולה שהיה עושה האור או שמתפשט שם אור אחר וקונה הרושם ההוא שם אור האחר ויש מהם שעליתם ירידה היא להם לגבי המקום ששם עלו שאינם חשובים שם עד שיתרבה האור בהם שם וכמה שמות מושאלים מאחד לחבירו נמצאו בהם:
<b>יב</b> <b>ועל</b> פי הדברים האלה יתיישבו כל מיני סתירות הנמצאות בנסתרות אבל צריך שיהיה המיישבם חכם ומבין מדעתו שלא יצטרך לשאול עליהם וכדתנן ולא במרכבה ביחיד אלא א"כ היה חכם ומבין מדעתו דמפרשינן בש"ס לחכם ומבין מדעתו דפירש רש"י ז"ל ולא במרכבה ביחיד אא"כ היה חכם ומבין מדעתו שלא יצטרך לשאול לרב כשיסתפק לו דלאו אורח ארעא לפרושא בהדיא עכ"ל דאף אם יטעה כשאין לו ממי ללמוד הקב"ה מקבל טעותו באהבה כמו שאז"ל על פסוק ודגלו עלי אהבה וכדאיתא בזהר בסוד ערבי נחל אבל להטעים אותו החילוק או הישוב בלתי מפורש ובלתי מיוסד לאחרים מדעתו לא נכון לעשות כן וה"ט דבימי רשב"י כשלא ידעו להשיב דבר מפי הקבלה היו אומרים לא שמענא ביה מידי ולא אימא ולא היו אומרים ולא ידענה שאפשר שיודעים היו לישב אותו ענין מדעתם אבל מאחר שלא שמעוהו מפי הקבלה לא היו רוצים לומר אותו לאחרים והיינו דכתיב ודגלו בכנוי שפירשוהו רז"ל וטעותו כי הטעות שהוא טועה לעצמו אמר ה' עלי אהבה אבל לא הטעות אשר יטעה את אחרים כי קשה לתקן תיקון גמור המחטיא לאחרים אפילו חטא קל וכמו שדקדקתי בספרי מעשה חושב על פסוק אם יהיו חטאכם כשנים וגו' ומאחר שמדעתו אמר כן ולא מפי הקבלה או ראיות עצומות כמפי הקבלה או שהרשוהו מן השמים לחדש מה שנשמתו משגת באותו ענין הכמוס אפשר שגם הוא טועה אם לא יסמוך אותו ישוב או אותו ענין על סמוכות שיש בהם ממש ולכן מאד מאד צריך אדם ליזהר בחכמה זו של סוד שמספרו יין שעליה נאמר סוף פסוק זה של ודגלו עלי אהבה שהרי תחילתו הוא הביאני אל בית היין שלא יבא למעט בכבוד שמים כדי להרבות בכבודו ולהראות לבני אדם כאילו כל סתרי בראשית נגלו בחכמתו בהשיב תשובה על כל דבר אשר ישאלו לו לפי מעוט שכלו ודעתו אף אם הלכה רופפות היא בידו אלא לא יתבייש לומר לא שמעתי כי מדה זו היא עיקר גדולת חכמתו כדאיתא בירושלמי בההיא אגרתא דיקר שכתבו לחכם אחד שהוצרך לצאת ממקומו ולילך במקום שאין מכירין אותו לחפור אוכל לנפשו:
<b>יג</b> <b>ואל</b> תשיבני על דברי לאמר כי כמה דברים אתה מוצא בדברי האר"י זלה"ה שנתיישבו ממנו מדעתו ובכח חקירתו בחכמה המפוארה הזאת שאני לא כן אדמה ולבבי לא כן יחשוב שיהיו הדברים ההם מיוסדים על חקירתו לבד אלא חקוקים היו בלבו כבר על פי הקבלה או על פי השגת נשמתו הרמה דא"א לעולם לשכל אנושי להשיג בחקירה לבד פרטי הדברים הנסתרים בפרצופים העליונים כמו שפירטם האר"י זלה"ה אלא שאחר קבלת אותם הדברים על פי התורה או על פי קבלתו הפרטית או על פי השגת נשמתו הרמה רצה להטעימם בחקירותיו השכליות ודעתו הרחבה וכמה דברים ימצאו שם שהנם על פי החקירה ואינו יכולים להשיב עליהם אם קבלה נקבל ואם לדין יש תשובה אבלי מאחר שאנו מאמינים באמונה שלימה שקבלתו היתה אמיתות על מה שקבל אנו סומכים אף כי החקירה הנעשת על הקבלה ההיא אינה מתישבת בלבנו דידענו בבירור כי לא יועילו החקירות הגשמיות כי אם להמשיל בדעתנו הדברים הרוחנים הבלתי נראים איך הם עומדים או פועלים לא להוכיחם שיהיו כמו שאנו מדמים אותם דווקא כי לא ראי זה כראי זה כדי שנאמר שצריכים להיות זה כזה ממש וכמו שהוכחתי בבית א' חדר ב' פ' ח' וט' בראית המראה הלטושה ע"ש כי מאלהינו תשא ברכה:
<b>בית</b> <b>שני</b> <b>חדר</b> <b>שלישי</b> <b>פרק</b> <b>א</b>
<b>ומפני</b> שרצה הקב"ה לזכות את ישראל שיתקרבו אליו בעבודתם התמידית גוזר לפעמים איזו גזרה רעה להרע או שלא להטיב ורצה בעת גזרתו שלא תתבטל אותה גזרה אלא על ידי מעשה הטוב המנגד לגזרה ההיא או על ידי תפלה שנתפלל אליו כדי שבעשן העולה מנר נשמתו הנכבה מאורה בדבר ההוא החסרה ממנו שאנו צריכים להתפלל עליה תדליק באור אותיות העליונות המתעוררים ויצאים לקראת המזכירם ומכוונם במצותו ובתפלתו וישפיעו אליו השפע הראוי ליתן לו דרך הפרצופים העליונים אשר שם הם קבועים בדרך שתי נרות שכשנכבת התחתונה מקרבין עשנה העולה לעליונה והיא נדלקת אבל אם אינה מעלה עשן כל שהוא לפחות שהוא התעוררות מעט כמ"ש הרב בכוונת מעלה עשן לא תדלק לעולם אם לא יגיענה ממש לשלהבת העליונה זה נמנע מן הנשמה הכלואה בגוף עד בוא עת פקודתה ואף אם רואה שאין תפלתו עושה פרי למטה אם אין בה מום ידע שאינו מוציא דבריו לבטלה אלא פועל בפרצופים העליונים חלק הפעולה כלו או מקצתו השייך לצנור נשמתו החצובה משם המעלה עשן תפלתו בהם והכי אמרינן בזהר שמיני דף מ"א ומאן דידע ליחדא שמא קדישא אע"ג דברכאן לא משתכחי בעלמא סמיך וסעיד לה לכ"י בגלותא ונמצא שאם אין התפלה עושה כלה עושה מחצה כמו שארז"ל וסוף השכר לבא כשיושלם פעולת העליונים בכל צנורו או גם בכל הצנורות הצריכות לגמר הפעולה ההיא:
<b>ב</b> <b>והנה</b> ידענו כי כח כוונת השמות בתפלה גדול מאד עד כי בהעדר כוונתם צועקים ואינם נענים כמשאז"ל וכמו שאירע בחרבן הבית שמפני העדר ידיעת השמות לא עלה ביד בני ישראל להסתיר בה"מ מעיני האומות למען לא ישלחו בו יד וכמשאז"ל על פסוק חלל ממלכה ושריה ולפי שאם ח"ו לא היה שופך חמתו על העצים ועל האבנים בחרבן הבית היה מכלה שונאיהם של ישראל לפיכך חשבוהו למדת רחמים אז העלם ידיעת השמות שהעלים הקב"ה מישראל בפעם ההיא במה שהחליף שמות הממונים העליונים ויהיה זו כוונת אמרם על פסוק לכו חזו מפעלות ה' אשר שם שמות בארץ אל תקרא שַׁמות אלא שֵׁמות כי השממה הזאת נעשתה על ידי חילוף השמות כדאמרן להציל את ישראל מן הכליה בר מינן לפיכך הזכיר עליה שם הויה שהוא רחמים ובזה לשון הפסוק עם אל תקרי מיושב ואז העלם ידיעת השמות היה טוב להם אבל בכל מקום דלא שייך הטעם ההוא כלל אינו טוב לפי שאינו מתפלל בשם כי השמות הם המה הממשיכים כחות העליונים למטה:
<b>ג</b> <b>והואיל</b> וכח המשל גדול מאד להבין סודי התורה כמשאז"ל על פסוק משלי שלמה אמשל לך משל שבו תראה כח השמות למה הוא דומה ואיך מתפשט והוא כי השמש שולח חציו וכל עת שהם נפרדים זה מזה אין חומם רב ובהתקרבם זה לזה על ידי זכוכית המוכן לכך שם רבה כחם עד שהנוגע על הזכוכית מלמעלה יחמם ידו יותר משאילו היה מניחה באויר אור השמש ובהתלבשם בו כדי לעבור מצדו האחר נתגבר כחם על כי מתיחדים ומתקרבים יותר עד שמצד האחר של הזכוכית נתאחדו כל כך שיש בהם כח להצית אש בסמרטוט או כיוצא בו שיה' נוכח סמוך להם בנקודת אחדותם וע"י הסמרטוט הזה הדלוק יכול להדליק אף דבר קשה שהוא רחוק מהם בהולכת הסמרטוט הנה והנה נמצא לפי זה שמי שאינו רוצה לחמם את עצמו כי אם מעט ישב במקום שהשמש שולח חציו ונצוציו ומי שחפץ בחום מרובה יביא זכוכית כנגדם ויניח ידיו עליו ומי שצריך להוציא אש מהם יניח הזכוכית בענין שיעברו מצדו האחר ואם חפץ שזה האש יודבק בדבר מה כי צריך לו יניח דבר רך שיוכל לקבלו שידלק בו ואם צריך להדליק דבר קשה יביא אצלו הדבר רך הדולק כדי להדליקו ואח"כ משתמש באש ההוא כרצונו להזיק בו או להנאות ממנו:
<b>ד</b> <b>כן</b> הוא ממש פעולת השמות הקדושים שכפי זכרון כוונתם כן הוא דרך הנאתם ורבוי השפעתם כי השמש הוא כח הניתן להם מאת הקב"ה ונצוציו הם אותיות של השם הנפרדות זו מזו והתקרבם כאחד אצל הזכוכיות הוא כללות אותיותיהם שנעשה מהם שם אחד והתלבשות בזכוכית הוא מספרם כי נכללים עוד ומתקרבים יותר זה אצל זה אבל עדיין המספר הוא משני אותיות או יותר ואף אם יהיה מאות אחד הוא כולל אחרים הרבה מקובצים יחד ועברם מצדי אחר של הזכוכית ששם נקבצו כלם בנקודה אחת הוא האחד הנתוסף בשביל הכלל והאש המציתים אז הוא ההשפעה שמשפיע השם ההוא וכחו המתגלה והסמרטוט הנדבק בו האש הזה הוא התיבה שבה רמוז השם הקדוש ההוא והעץ הקשה שע"י הסמרטוט מתדלק הוא האיש הזכרם או מכוונם בתורתו או בתפלתו שבכחם הנדבק בו פועל ועשה כל מה שיש בכח הנשפע מהשם ההוא לעשות ומזה תדון לכל העניינים ותיבות אותיות התורה והתפלה כי כפי צורך ההשפעה הנצרכת על ידם כך הוא דרך הזכרת וכוונתם הרי לך מבואר איך המתפלל בכוונת השמות נענה ומהמשל האמור תבין מה ראו על ככה אנשי כנה"ג לקבץ סודות ושמות מרובים בתיבות מועטות שסדרו בתוך התפלה עד שכמעט א"א לכוין הכוונות המרובות ורבוי השמות ההם במבטא האותיות המעוטות אשר כללם בהם והוא כי בהיות השמות נפרדים בכוונה הרי הם כנצוצות השמש שאין להם כח לשרוף בהיותם נפרדים משא"כ בהתקבץ ע"י הזכוכית ניצוצות רבות בנקודה אחת:
<b>ה</b> <b>וזו</b> היא סדר העבודה הנכונה שכשאמר ברוך אתה הו"יה יכוין לפשוטו שנתברך ז"א הנקרא הויה ואשתו עמו כי כגופו היא הנקראת אדני אשר על ידה מחלק שפעו לתחתונים ולכן אין להפרידה ממנו לעולם ומה היא הברכה שנתברך ז"א ושיתברך הוא שירמוז בדעתו שיושפע בפנימיות שבו והם הפרצופים העליונים המתלבשים בפנימיותו שהם כמו אבריו הפנימיים שפע מהסיבה ראשונה המסתתרת בהם והם בו שעל כן תכף עמו מזכירים אותו בלשון נסתר באמור אשר קדשנו ולא אשר קדשתנו ושהשפע הזה יתפשט בו ובכל אבריו דרך הצנור הנדרש ונקרא בשם ברוך אתה בכח סוד השמות הראוים לצנור ההוא המשפיע ולאבריו המושפעים אשר הם נמצאים בכח מספר התיבות והאותיות של ברוך אתה הויה אשר הוא מוציאו מפיו וממנו ינתן השפע ההוא לנוקביה וממנו תוריד חלק הראוי מהשפע ההוא לנשמת המשבח או מתפלל וכיוצא בו והיא תחיה את גופו בו:
<b>ו</b> <b>נמצאת</b> אומר דהמהלל או מתפלל לז"א הוא מהלל ומתפלל לסיבה ראשונה המסתתרת בו כי מבלעדה אין כל מאומה בידו וז"ל זהר חדש בתקונים חדשים דף ס"ה ע"ג דפוס אמשטרדם ז"ל אר"ש בריך ברי לעתיק יומין בודאי זקיפא והכרעה תניינא צריך לעילת העילות דנחית ליה מעילא לתתא ולסלקא ביה שכינתיה דאיהו זקיף לה בשם הוי"ה דכלא בידיה וברשותה עליה וירידה ונביעו ברשותיה דלא נחית אלא ברשותיה ואם הוא לא נחית נביעו לא נחית ואם הוא לא נחית לית סליקו לשכינתא ונביעו לא נחית לה נמצא דצריך לכוין לסיבה ראשונה דמבלעדה אין כל מאומה בידה וכל שמות שאר הפרצופים שמזכיר המהלל והמתפלל הם שמות אברי ז"א הפנימים והחצונים שכח הסיבה ראשונה המסתתרת באברים הפנימיים האלה נובעת בו ובהם הוא מוצא כחם שבתוכו לפעול ע"י אבריו החצונים לפיכך אין אנו מתפללים בפרטות לפרצופים העליונים ממנו דאין אדם קורא לחבירו בשם אחד מאבריו הפנימיים או החצונים אף אם אינו צריך מזה האדם אלא פעולת האבר הזה אלא לעולם מקדים קריאה לדבור כמו שעשה הקב"ה למשה כמאמרם ז"ל על פסוק ויקרא אל משה וידבר ה' אליו וקורא אותו בשם המיוחד לכלו ואח"כ אומר לו תעשה לי דבר הנעשת באבר זה שלך ומזכיר בדברו שם או שמות הראוים לאותו האבר הנצרך להשיג אותו דבר שמבקש ממנו או משבח אותו בשמות אותו האבר שעל ידו קבל הנאה ממנו יהיה פנימי או חצון ולכן בקראנו לז"א ונדבר עמו הרי אנו קוראים ומדברים אל כל הפרצופים כאחד עם נשמתם המסתתרת בהם אף כי אנו מזכירים בראש תפלתנו או בשבחנו או באמצעים או בסופם שם אחד מהשמות הראוים לפרצופים אחרים עמו אנו מדברים בלשון ההוא בכללות כדכתיב דודי צח ואדום וגו' ראשו וגו' זה דודי וזה רעי דלא כתיב ראשי דודי צח אלא דודי צח וגו' וכן בסופו כתיב זה דודי וזה רעי בפתיחת וחתימת ברכה שעמו אנו מדברים בכללות באמרנו בא"י דאנו אומרים ברוך אתה אדני ומכוונים בהויה כרמוז בראש שבח זה כפול באמור צח כנגד הוי"ה ואדום כנגד אדני ובסופו כמו כן כפול באמור זה דודי כנגד הוי"ה וזה רעי כנגד אדני ובאמצעו מצינו פרטי אבריו הפנימיים והחצונים המכונים לו בכנוי אף כי כל אחד פרצוף בפני עצמו הוא כי עמו אנו מדברים בכללות כדי שישפיע לנו בפרטות מהכח הניתן לו מאותו הפרצוף שאנו מזכירים שמו שהוא כאחד מאבריו כדאמרן כדי שעל ידי הזכרת שמו בפרטות יתעורר לעשות פעולתו בכח הנשמה המסתתרת בו דא"א לז"א מבלעדו לפעול פעולתו וכן הוא א"א להשפיע שפעו שלא ע"י ז"א כי הוא לבוש פנימי לנשמה והז"א לבוש חצון ולכן כח הניתן מהנשמה צריך לעבור דרך לבושים אלו אלא שלפעמים לוקח עמו מבחינת הפרצוף שבו עובר בשהותו בו זמן מה ופעמים עובר דרך העברה לפרצוף שבו מתעכב השפע בעברו ושלקח עמו מבחינתו אנו מכנים השפע ההוא כאילו יצא משם מעיקרא ולכן אנו מזכירים משמותיו יותר משמות שאר הפרצופים ולהטעים לך דבר זה אמשיל לך משל ומבשרי אחזה אלוה והוא משל ליעקב שהוא ח"י בנר"ן שלו המסתתרים במח לב וכבד שבו וכל אחד מאברים אלו מטביעים בו טבע פרטי שבהנטל ממנו אחד מאברים אלו בטל ממנו טבע המוטבע בו מפני אותו האבר ואותו אבר עצמו לא נשאר בו נשמה שיוכל לפעול בה פעולתו בהיותו ניטל מגוף יעקב מכל וכל וכן יעקב זה אינו יכול להטביע טבעו המוטבע בו בכח אברים אלו בבריה אחרת בלי אשה נמצא היות כללות גוף יעקב העושה הכל בכח אבריו אלו בהיותם בו ומוציא כחם שבכחו לפעול בהיות אשתו עמו ולחכם המבין מדעתו הנמשל מהמשל זה הוא מבואר:
<b>ז</b> <b>וזו</b> היא מעלת ז"א הגדולה על שאר הפרצופים אפילו מהעליונים ממנו שאם יסדרו בני אדם תפלתם להם בפרטות מבלי שיתפללו לז"א אף אם יכוונו לנשמה המסתתרת בהם יהיו צועקים ואינם נענים כאחד מאבריו הפנימיים של יעקב שהמשלנו לעיל שבהיותו ניטל ממנו אין בו כח לפעול הפעולה שפועל בהיותו תוך גופו ואדרבא יהיו המתפללים אליהם נענשים כי זה הוא רצון הסיבה ראשונה שיהיה הוא הז"א המוציא והמביא שפעו לתחתונים ואין עוד מלבדו ודבר זה מבואר בזהר פ' נשא דף קכ"ט ע"א לית שמאלא בהאי עתיקאי סתימאה בלא ימינא אתחזי ולא אתחזי סתים ולא סתים והאי בתקונוהי כ"ש ביה ועל האי תאיבו בני ישראל לצרפא בלבהון דכתיב היש ה' בקרבנו אם אין בין ז"א דאקרי ה' ובין א"א דאקרי אין אמאי אתענשו משום דלא עבדו בחביבותא אלא בנסיונא דכתיב ועל נסותם את ה' לאמר היש ה' בקרבנו אם אין ובפרשת בשלח דף ס"ד ע"ב מפרש יותר דבריו דקאמר התם אלא הכי קאמר ר' שמעון בעו למנדע בין עתיקא סתימא דכל סתימין דאקרי אין ובין ז"א ועל דא לא כתיב היש ה' בקרבנו אם לא אלא היש ה' בקרבנו אם אין אמאי אתענשו אלא על דעבידו פרודא ועבידו בנסיונא דכתיב ועל נסותם את ה' אמרו ישראל אי האי נשאל בגוונא חד ואי האי נשאל בגוונא אחרא ע"כ הרי על דעבידו פרודא ביניהם בסברם שיכולים להתפלל לא"א לבד בלי שיתפללו לז"א וייחדו בתפלתם אף לא"א אשר היו צריכים להשפעתו נענשו כי הפרידו ביניהם בדעתם ובזה נסו את ה' שהוא ז"א בסברם שיש כח בא"א לענותם מבלי ז"א ואינו כן אלא מבעי להו ליחדם על הדרך שאמרנו להתפלל לז"א ובתפלתם להזכיר שמות הפרצופים הגבוהים ממנו כי צריכים להם ואם לא יעשו כן ולא ייחדו תפלתם אלא לז"א לא יהיו נענים מיד וכדאמרן וזה הוא צירוף מ"ה תצעק אליי שהם אותיות מאצ"ל העתי"ק כל כך בקל ויהיה זה אמרם ז"ל שישראל צועקים ואינם נענים מפני שאינם יודעים להתפלל בשם וכלומר בשם המדה הראויה לתפלה ההיא בפרטות אבל לא יהיו נענשים כי בהתפללם אל ז"א בעל כרחם הם מכוונים לנשמה המסתתרת בו כי פשוט הוא דמבלעדו אין תפלתו תפלה כלל נמצאו מתפללים אף לא"א כי נשמתו של ז"א בו נסתרת משא"כ בהתפללם לא"א שאף אם מכוונים לנשמתו הם מפרידים בדעתם ז"א שהוא חצון לו והיינו דכתיב ועל נסותם את ה' שהוא ז"א ולא כתיב ועל נסותם את ה' שהוא ז"א ואין שהוא א"א דאף אם לא היו מתפללים אלא לז"א לא היו פוגמים אלא שלא היו נענים כ"כ בקל ודוק ועוד שא נא עניך וראה מאי דאיתא במכילתא על ריב בני ישראל וגו' ר' יהושע אומר אמרו ישראל אם הוא רבון כל העולמים כשם שהוא רבון עלינו נעבדנו ואם לאו לא נעבדנו ובלשון זה אמר ר' יהודא בפסיקתא אלא שבמקום עולמים אמר כל המעשים ר' אליעזר אומר אמרו אם מספיק לנו את צרכנו נעבדנו ואם לאו לא נעבדנו וכזה אמר ר' נחמיא בפסיקתא אלא דשינה לשונו וכה אמר אם מספיק לנו מזונותינו כמלך ששרוי במדינה ואין המדינה חסרה כלום נעבדנו ואם לאו נמרוד בו עוד בפסיקתא ורבנן אמרי אם מסיחין אנו בלבבנו והוא יודע מה אנו מסיחין נעבדנו ואם לאו נמרוד בו ר' ברכיה בשם ר' לוי בלבם היו מסיחין והקב"ה נותן להם שאלתם מה טעם וינסו אל בלבבם לשאול אוכל לנפשם מה כתיב תמן ויאכלו וישבעו מאד ע"כ בפסיקתא וראשית דבר אומר דלא פליגי אלא כי היכי שנעשו ישראל על הים ד' כתות כדאיתא בירושלמי כן היו ד' כתות במדבר וכל אחד מאלו החכמים הציץ מחרכי נשמתו כוונת כיתה אחת מהם כפי בחינת נשמתו ור' יהושע ור' יהודא אמרו דבר אחד והוא דנסתפקו קצת מישראל בז"א אם הסיבה ראשונה אשר בראה כל העולמים ושלכן הוא רבון כל המעשים מסתתרת בו דבזה נמצא דז"א עצמו הוא רבון כל העולמים וכל המעשים או אם היה כאחד משרי מעלה השולט על אומתו לבד ושלכן אינו ראוי לעבדו כמו שאינו ראוי לעבוד לשום אחד משרי מעלה כי אם לרבון הכל שהוא הסיבה ראשונה ומפני ספק זה שנסתפקו בז"א נענשו ולר' אליעזר ור' נחמיה מה שנסתפקו קצתם לא היה הספק האמור אלא אם יהיה פרצוף ז"א מפורד מפרצוף אין שבו המזל שממנו מושפעים המזונות שכל צרכי בני אדם בהם תלוים בזה נסתפקו דבראותם מזונותיהם מצומצמים לפי דעתם סבורים היו שבקראם לז"א עליהם לא היה יכולת בידו לענותם כמלך היושב במדינה שאין כח בידו להביא למדינה כל צרכי מזונותיהם הבלתי נמצאים בתוכם כי אם חוצה לה ושכמו כן אין כחו להמשיך להם המזונות הנתלים בפרצוף האחר שהוא חוץ ממנו לפי דעתם וקצתם אמרו לא נעבדנו שאינו ראוי מאחר שאין לו כח האמור ונשב כאן בטלים מעבודתו וקצתם ויהיו האספסוף אשר בקרבו שהיו זוכרים המזונות המרובים אשר היו מצוים להם במצרים כדכתיב לא בלבד אמרו לא נעבדנו אלא אף נמרוד בו מאחר שהוציאנו מתחת ממשלת הפרצוף שהיה כחו גדול לזון אותנו במה שהוציאנו ממצרים ששם היו מזונותינו באות בשפע רב דש"מ לפי דעתם ששם היה שליטת הפרצוף הגדול ההוא הזן אותנו ולכן נמרוד בו ונחזור למצרים ולרבנן שהם רבים ס"להו דרבים מבני ישראל ידעו כל זה באמיתות שהסיבה ראשונה מסתתרת בז"א ושהשני פרצופים דאין וז"א אינם מפורדים אלא מלובשים בזה בתוך זה דהא בזהר ויקרא בפירוש תנינן ראתה שפחה על הים מה שלא ראה יחזקאל בהיותו על המים של נהר כבר כישראל על הים דמשום הכי הזכיר בזהר הנ"ל וכן בזהר בשלח יחזקאל ולא הנביאים בכללם ולכן פשיטא דרובם הוי ידעי ידיעה זו וחסרון ידיעה שהיה להם היא היתה חסרון ידיעה יותר פנימית דסוף סוף לא ראתה שפחה על הים ראיה פנימית כי אם ראיה חצונית דומה לראית ישעיהו הנזכר נמי במדרש דראה לשכינה בהיותה בחסרונה וכאמרם ז"ל ישעיה ראה אותה בפחזותה ודומה לראית יחזקאל דהיתה ראיה חצונית והוא ראית השכינה בגלות דכתיב ביה ואני בתוך הגולה אלא דהם ראוה על הים כשהסירה את שמלת שביה ואף כי עדיין היתה חסרה היתה אז הולכת ומתמלאת מה שלא היה כן בימי ישעיה ויחזקאל לפיכך קאמר במדרש מה שלא ראה ישעיה ויחזקאל דראיתם דומה כדאיתא בחגיגה דף י"ג ע"ב כל מה שראה יחזקאל ראה ישעיה וראיה זו הפנימית החסרה מרבים מבני ישראל במדבר היתה לרבנן כי סבורים היה שבשאול מזונותיהם מז"א בפיהם ומכוונים בלבם בכוונות הראויות לפרצוף אין שמשם הם מושפעים שלא היה יודע ז"א מה שבלבם ושלכן לא היה עונה אותם אלא היה להם במדבר מזונותיהם מצומצמים כי המקום גורם ועוד דזה היה לפי דעתם אבל באמת לא היה כן כי המן היה מזון מועט מחזיק את המרובה והם לא הבינו זה כי לא ידעו מה הוא וזה אמרם אם מסיחין אנו בלבנו והוא יודע מה אנו מסיחין והוא שאלת המזונות שבלבם היו שואלים כלומר מכוונים למקום הראוי וכמאמר ר' ברכיה מיוסד על פסוק וינסו אל בלבבם לשאול אוכל וגו' נעבדנו ואי לאו נמרוד בו כלומר לא נשאל ממנו מאומה אלא נשאל בפינו צרכנו מאין בגוונא אחרא כמאמר הזהר ואמרו נמרוד בו מהטעם האמור לעיל ולכן נענשו כי נגעו בכבוד ז"א בסברם שיכולים להתפלל לא"א בלא ז"א ואני מוצא כי הד' כתות שנעשו על הים דומים לד' כתות אלו הכת שאמרה נפיל עצמנו בים היא ככת שאמרה אם הוא רבון כל העולמים וכלומר שאם הוא רבון על הכל יצילנו מן הים כמו שהוציאנו והצילנו ממצרים שהיה כובשה והכת שאמרה נלחם עמהם היא ככת שאמרה אם הוא רבון כל המעשים וכלומר שאם הוא רבון כל המעשים כמעשה זה של המלחמה יצילנו מהם והכת שאמרה נחזור למצרים היא ממש ככת שאמרה נמרוד בו כמו שפרשתי והכת שאמרה נצווח כנגדן היא ככת שאמרה אם מסיחין אנו בלבנו וכו' דהכא נמי היו סבורים שהיו צריכים לצווח בקולם ולא די להם בהרהור לבבם להנצל וכל אלו המחשבות שהיה להם במדבר רמוזים הם במקרא דאמרם היש ה' ירמוז למאמר ר"י ור"י דרצו לידע אם בה' יש בו מה שלא נברא מאין אלא היה לעולם יש והוא אם בה' שהוא ז"א יש בו הסיבה ראשונה בקרבנו ירמוז למאי דאמרו רבנן אם יודע מה שבלבנו העומד בקרבנו אם אין ירמוז למאי דאמר ר"א ור"נ דרצו לידע אם כח האין שהוא השפעת המזונות בו ומפני כל אלו המחשבות המגונות נענשו ואין לתמוה איך נתהוו בלבם המחשבות הרעועות האלה בהיותם על הים להיות כי שם הראה ה' כאילו כביכול אין בו כח לעשות הכל כי אם בעתיקא כדאיתא בזהר על פסוק מה תצעק אלי אלי דייקא בעתיקא תלייא ע"ש דלא ידעו שרמז להם שיכוונו למקום הראוי להצלה ההיא בהתפללם אליו כדי שיהיו נענים מיד וכדאמרן וזהו צירוף מ"ה תצ"עק אל"י שהם אותיות מא"צל הע"תיק:
<b>ח</b> <b>נמצא</b> כי השפע לעולם הוא בא מהא"ס אלא שבעברו דרך הפרצופים באותו פרצוף שצריך להתעכב בו ולהתלבש באור הפרצוף ההוא על שמו נקרא השפע ההוא ולכן השמות השייכים לאותו ענין שאנו עסוקים בו הנאמרים באמת לאותו פרצוף אנו מזכירים ולהם אנו משבחים ומהללים יותר משאר השמות שבפרצופים אחרים שאין השפע הזה לוקח כח מהם אלא עובר דרך שם עד יעבור דרך ז"א שעמו אנו מדברים ולנוקביה שהוא הכלי שיש לה בית קבול לקבלו ולחלקו אח"כ לראוים אליו זו היא דרך העבודה של מעשה המצות והתפלות והשבחים והכוונות שאנו עושים ומתפללים ומשבחים ומכוונים אבל צריך אדם לשמור מאד שלא להרהר בשום צורה מהצורות ופעולה מהפעולות גופניות בהוציא מפיו שמות הפרצופים העליונים או בחשבו בהם בכוונותיו בשם בני אדם הקדושים כאבות ואמהות והשבטים ודומיהם שמקום מחצב נשמתם ומעשיהם הטובים גרם זה להם כי אם יהרהר בצורה או פעולה גשמית אינו אלא טועה מאחר שא"א לישב בשכלנו דמיון צורה פעולה רוחנית לגופנית וכמו שהראתי בבית א' חדר ב' פ' ח' וט' אלא עיקר כוונתו בצורה תהיה צורת האותיות שבהם נעשים התיבות שמזכיר או מכוין בהם שם הצורה או הפעולה ההיא כי הם מכוונים כנגד מקום הפרצוף ההוא העליון ופעולתו ותו לא כי מעצמם מתפשטים מגופניותם ופועלים ברוחניותם ע"י התעררותנו להם בפרצוף ההוא הפעולה הרוחנית ההיא שאנו מבקשים ומתקנים אותו פרצוף בענין שיהיה ראוי לקבל השפע שאנו חפצים מאחר כי כל עצמות ומציאות הפרצוף אינו נעשה אלא מהאותיות וכמ"ש בשם הע"ח בלשונו אשר העתקתי בבית א' חדר ב' פ' י"א בפירוש וסימניך מקרא שכתוב האותיות שאלוני על בני ועל פעל ידי תצוני כי כשהאותיות שואלים כביכול הוא מצֻוה מהם לפעול מה ששואלים כי העולם ומלואו בהם נברא והיינו דכתיב בתריה אנכי עשיתי ארץ ואדם עליה בראתי וגו' כי בתיבת אנכי רמוזה התורה כמו שאז"ל בנוטריקון של אנכי ה' אלהיך:
<b>ט</b> <b>נמצא</b> שבעבודתנו אנו מוסיפים כח בז"א ובשאר פרצופים שהם כאבריו הפנימיים והחצונים במה שמתרבה אורם בשפע הנשפע בהם על ידנו בכח עבודתנו המעשית או העיונית ולהפך ב"מ אנו מתישים כחם במה שנעדרים מהשפע ההוא אשר היה נשפע בשבילנו כי כמו שלפום גמלא שיחנא כך לפום שיחנא גמלא וכ"ש בחטאנו שאנו פוגמים בהם כי השפע שנשפע בהם כבר אינו חוזר לאחור כי מן שמייא מיהב יהבי משקל לא שקלי אלא ברדתו נגזל מהחצונים שלא כרצונם וזו היא אחיזתם בהם כי מכח הפרצופים בשפע ההוא נמצא וכפי החטא שאנו חוטאים כך הוא מקום הפגם בפרצופים כי כל מצוה כחה רבה בפרצוף אחד יותר מחבירו ולכן הפגם רבה בו בביטול אותה מצוה או בעבור עליה ולפיכך כפי הפגם כך היא הגזרה שנגזרה על השפע שבה אם יתעכב שם עד שוב העובר מעונו ויתקן את אשר פגם או אם ירד מ"מ ויגזלהו החצונים שאז טרחא יתירה צריך להוציאו מידם אבל בא"ס המסתתר בפרצופים ההם עליו אני אומר מה נועיל כי נפגע בו כלומר מה נועיל בו כי נפגע אינו כי אם עשות רצונו או לא אבל לא מפני זה יש בו תוספת או מגרעת וכדאיתא בר"מ פ' פינחס דף רכ"ה ע"א בפירוש ועל המכוין בפרצוף לבדו בתפלתו שעליו נאמר די כי יש לו מדה וכדאיתא בר"מ הנ"ל בפרשה הנ"ל ולא בא"ס המסתתר בו קורא אני עליו מה שדי כי נעבדנו ומה נועיל כי נפגע בו כפשוטו ולכן הודענו דרך עבודתו כדי שלא נבא ח"ו לפגום בכבודו במחשבה הזאת כמו שנסתפקו קצת מבני ישראל במדבר כמ"ש למעלה בפ"ז וכמו שעשו אנשי דור המבול ודומיהם שחטאו בזה מפני שלא חפצו לידע ידיעה זו כדכתיב לעיל מיניה ויאמרו לאל סור ממנו ודעת דרכך לא חפצנו ובאלו האנשים החוטאים בנפשותם מדבר כמשאז"ל שלא רצו לקבל עול מלכות שמים עליהם ולעבוד את ז"א על כי לא חשו לידע ידיעה זו האמורה כי בו הסיבה הראשונה מסתתרת:
<b>י</b> <b>הכלל</b> העולה כי הסיבה ראשונה הנקראת בפי כל המקובלים אין סוף הוא הוא אשר ברא הכל יש מאין ומקיף היש ההוא כלו מבחוץ ובמבחר שבו והוא הבחיר שבאבות הנקרא ז"א נסתר חדר לפנים מחדר כנשמה בגוף והחייהו ולכך המובחר הזה והוא ז"א הוא השולט על כל הברואים ומנהיגם וזנם ומפרנסם והוא אלהינו ואנחנו עמו כי נשמותינו הם חלקו והוא הוא המהולל בכל התשבחות הנאמרים באמת בתורתו אשר הנחילנו ועל ידה כל הנסתרות האלה גלה לנו דאי לאו הכי מי יעלה שמים וירד להודיענו דברים אלו שאין העין שולט בהם דא"א לראות את ה' עין בעין ולכן את ה' והוא ז"א לבדו נירא ואותו נעבוד כי מלבדו אין עוד ואפי' לנוקביה מאחר כי רגליה יורדות מות במקום שאין חוט א"ס מגיע אין לעבוד כי אם לירא ממנה אבל העבודה לא ניחד אותה לה כי אם לו דווקא כי זה לשון הזהר בפ' וירא דף קי"ב כתיב את ה' אלהיך תירא אותו תעבוד ובו תדבק ובשמו תשבע האי קרא אוקמוה אבל תא חזי לה' אלהיך תירא לא כתיב אל' את מאי את דרגא קדמאה אתר דחלא הקב"ה ובגין כך כתיב תירא דתמן בעי בר נש לדחלא קמיה מאריה בגין דאיהו בדינא ואותו תעבוד דרגא עילאה דקיימא על האי דרגא תתאה ולא מתפרשן לעלמין את ואותו דא בדא חבקין ולא אתפרשן מאי ואותו דא אתר ברית קדישא אות לעלמין דהא פולחנא לא שריא באת ולאו איהו למפלח אלא למדחל אבל פולחנא איהו לעילא ובגין כך ואותו תעבוד ובו תדבק באתר דאיהו דבקותא לאדבקא דאיהו גופא דשרי באמצעיתא ובשמו תשבע אתר שביעאה דדרגין וסימניך ואת דוד מלכם אשר אקים להם עכ"ל הרי מבואר את כל אשר אמרנו וכמדומה לי שזה דווקא היה חטא אדה"ר שטעה במה שעבד למי שלא היה ראוי כי אם לירא דהכא אמרינן בז"ח מדרש הנעלם דבראשית ר' ברוקה אמר הוא נצטווה על השם וחטא בשם נצטווה על השם זה הוא השם המיוחד דכתיב ועץ החיים וגו' (וכלומר שנצטווה לעבד השם המיוחד שהוא בז"א) והוא חטא בשם זהו שם דמשותף דכתיב ועץ הדעת טוב ורע (וכלומר שעבד לשם אלהים שהוא משותף גם למלאכים ולדיינים שהוא שם נוקביה שרגליה יורדות מות בעולם הבריאה נמצאת היותה עץ הדעת טוב באצילות ששם חוט א"ס מתלבש ועל ידי ז"א אף בה ורע בבריאה ששם אין חוט אין סוף מתלבש) אמר ר' אבהו ומה הקריב קרבן לשם זה (פי' לשם של אלהים) אמרה תורה זובח לאלהים יחרם המחליף שמו המיוחד בשבילו על אחת כמה וכמה ע"כ וזה היה טעותו שהחליף העבודה הראויה לשם המיוחד בעבדו לשם המשותף בהיותו נפרד משם המיוחד ואי לאו דמסתפינא הייתי אומר ששם זה של אלהים יש לה בפרטות בהיותה נפרדת מז"א דבהיותה מיוחדת עמו דאז העבודה שאנו עובדים לז"א לה נמי שייכה היא נקראת בשם אדני והראיה שאין אנו מוציאים מפינו שם הויה בלשון אלהים כי אם בלשון אדני דבזה אנו מורים יחודה עמו בשם הויה הנמצא במקרא לפעמים נקוד בניקוד אלהים ושאז אנו מוצאים אותו מפינו בשם אלהים מדה אחרת היא כידוע לי"ח ששמה כך הויה בנקוד אלהים דהנקוד עצמו גורם שנקרא אותו בשם אלהים משא"כ הנקוד של הויה שאינו הנקוד עצמו של אדני דהא היוד של הויה נקודה שבא ואלף של אדני נקודה חטף פתח וא"ה אנו קוראים ההויה בשם אדני לרמוז למאי דאמרן ששם זה יש לה בהיותה מיוחדת עמו שאז חוט א"ס מתלבש גם בה ואפשר שזה ירמוז הפתח הנתוסף בה משם הויה שהוא כחוט בהיותה עולה עמו להתיחד באצילות שחוט א"ס מתפשט עד סופו ובאותו מאמר דמדרש הנעלם עצמו אני מוצא דבר זה יותר מבואר שחטאו היה במה שייחד עבודתו לנוקביה דאמר שם אחרי אמרו כמה וכמה הנ"ל ז"ל וחטא בשם מנלן אמר ברוקה דכתיב ותקח מפריו ותאכל שהוא השם היוצא ממנו דוגמת הפרי היוצא מן העץ ע"כ ואומר עוד שם בסוף אותו מאמר ז"ל תנן התם אמר ר' יהודה ברבי סימן אשגחנא בהאי מילה דאמר ר' ברוקה ושאיל לה ואשכחנא דעיקר קבלה הוא ביד מי והכא את גזר בספרא קדמאי דמתניתא דר' אלעזר בן ערך הנחש כשהשיא לאשה מאי כתיב ותרא האשה כי טוב מאי כי טוב אמר ר' אלעזר בר שלום הסכימה בדעתה כי הוא טוב (כלומר שהסכימה בדעתה היות עץ הדעת טוב ורע האמור שהיא נוקביה דז"א במדריגת טוב שהוא יסוד הנקרא כל כי"לח ונקרא אותו כמבואר בזוהר וירא הנ"ל בפירוש ואותו תעבוד ושלכן ראוי לעובדה) וכי תאוה הוא לענים שמתאוים עליונים ותחתונים לדעת ולהשיג (וכלומר שחשבה שהיא ז"א שלו מתאוים עליונים ותחתונים כמבואר בכמה מקומות מה זה והוא גופא וגוף וברית כחדא חשיבי כמבואר בזהר ולכן סבורה היתה שהעבודה ראוי לה מאחר שצריך לירא ממנה ושהיא ממש כגוף וברית דז"א וזה היה טעותה כי) מיד ותקח מפריו ותאכל אמר ר' שמעון אחלפא שולטנא בפולחנא אמר ר' אלעזר כמה דאת אמר אל תמר בו ואל תמירני בו ע"כ הרי מבואר ממש כדאמרן והוא שבאכילת פרי עץ הדעת טוב ורע שאין מקרא יוצא מידי פשוטה רוחניות אותו פרי הטביע טבע משונה זה באדם וחוה להיותם עבדים למדה שאין ראוי לה העבודה כי אם היראה תמורת אותה המדה שלמעלה ממנה שהיא ז"א וכלומר בהיותה נפרדת ממנו והוא בהיותה בבריאה שנקראת אז בשם אלהים דאם היתה מיוחדת עמו באצילות שנעבדת עמו כדאמרן לא נקרא ממר אותו בה כי מטטרון שראשו בבריאה שעליו נאמר פסוק זה של אל תמר בו להיותו שמו כשם רבו כיל"ח והוא המלביש אותה אז בהיותו שם ולא רבו מעש שהוא ז"א כלי"ח ותמורה זו הטעהו וחטא תמורה זו דהיה חטאו הוא שורש כל החטאים הגדולים שארז"ל שחטא בהם אדה"ר ולכן נחשב כאילו עבר עליהם בפועל אף כי לא היו אלא בכח ומבואר נמי בזוהר למה בעיקר עבודתינו אנו צריכים ליחד קבה"ו והוא כי על ידי יחוד זה אנו מעלים אותה במקום שחוט א"ס מתפשט בה משא"כ בהיותה נפרדת מז"א למטה בבריאה שאין חוט א"ס מתפשט בה וזהו אמרו בזהר ויקרא דף ע"ז ע"ב ז"ל ואי תימא השתא לאו הוא אלא דהא חייבי עלמא גרמי דלא אשתכח חד דהא מטרוניתא אתרחקא מן מלכא ולא משתכחי בזווגא עכ"ל ובסוף דבריו קאמר ובזמנא דתיתוב מטרוניתא לאתר היכלא ומלכא יזדווג עמה בזווגא חד כדין יתחבר כלא כחדא בלא פרודא ועל דא כתיב ביום ההוא יהיה ה' אחד ושמו אחד עכ"ל ואין זה אלא כי בעלותה עמו נעשו זו"ן כחוט א"ס המיחדם אחד משא"כ בהיותה רחוקה ממנו דאיננה חד עמו כי חוט א"ס אינו מתפשט אלא בו ולא בה ולכן אין ליחד עבודתנו כי אם לו דבכל זמן ובכל עדן חוט הא"ס שהוא האלוה האמיתי מתלבש בו והפרצופים העליונים ממנו הם כאברים הפנימיים לו כדאמר לעיל ועליו אני אומר דקאמר קרא לפני לא נוצר אל כי פרצוף ז"א בסוד יצירה הוא כידוע לי"ח וכל הפרצופים שלמעלה ממנו על שמו נקראו כדאמרן וקורא את עצמו כיעקב אל על כי חוט א"ס שהוא האל זורח הוא שם לעולם משא"כ בנוקביה הדבוקה לו מאחריו כידוע לי"ח שאינו זורח בה לעולם על כי היא העולה ויורדת ואפשר שעליה קאמר ואחרי לא יהיה לרמוז גם כן דבהיותה בסוד אחור כי רגליה יורדות מות אז היא אינה בסוד אל משא"כ בבואה לפניו כי עולה אז למעלה במקום שחוט א"ס מתפשט להזדווג ולהתיחד עמו דאז גם היא כמוה ובעבודתו אנו עובדים אותה כי אחד הם בכח חוט א"ס המיחדם וכן בר"מ פ' בהר סיני דף ק"ט פ"ב ז"ל דבר נש בלא איתתא פלגו גופא איהו ושכינתא לא שריא עליה הכי כד קב"ה לאו איהו בקרבנא עם שכינתא בכל ישראל דאינון אנשי מדות דאינון אברים דילה עילת העילות לא שריא תמן כאילו לא הוה קב"ה חד בתר דלאו איהו עם שכינתיה ובח"ל דשכינתא מרחקא מן בעלה איתמר כל הדר בח"ל דומה כמי שאין לו אלוה בגין דלית תמן ורבנן בחוצה לארץ ולזמנא דקב"ה מתקרב עם שכינתיה אתקיים ביה האי קרא ביום ההוא יהיה ה' אחד ושמו אחד עכ"ל והוא כי יהיה ה' אחד ולא פלגא דגופא ושמו אחד עמו כי אז יתפשט עילה העילות בה כמוהו משא"כ בהיותה מרוחקת ממנו כדאמרן שאין עילת העילות שהוא האלוה האמיתי מתפשטת בה ולכן אנו צריכים ליחדה עמו בעבדנו אותו ודרך הויתו ועבודתו בכלל בספר הזה הנה הוא נכלל:
<b>בית</b> <b>שני</b> <b>חדר</b> <b>רביעי</b> <b>פרק</b> <b>א</b>
<b>וסדר</b> העבודה האמורה לא תתבטל ולא תשתנה כל זמן שהפרצופים העליונים קיימים ואף אם תתבטל לעתיד לבא הסיבה של כמה מצות שהיא כדי לברר התערובות אשר נעשו מהטוב עם הרע בחרבן העולמות ועבירות בני אדם ולהעלות הטוב ההוא אל הקדושה לא משום זה תתבטל עשייתם וכדאיתא במדרש על פסוק טבחה טבחה וכמאמר פרקי ר"א דיום הכפורים לא תבטל לעולם אע"ג דלעתיד לבא יהיה היה"ר בטל ולא יחטא אדם שיצטרך יוה"כ לכפר עליו כי פעולתו וכן פעולת שאר המצות תועיל באותו זמן להעלות הטוב ההוא אשר עלה בקדושה למעלה למעלה מקדושה לקדושה יותר גבוה עד שתזדכך בתכלית הזכוך שתוכל להזדכך כתכלית קדיש יתום דשבת דמועיל לאביו אף אם אינו בגהנם להעלותו ממדרגה למדרגה בגן עדן כמ"ש האר"י זלה"ה אבל המצות לא יהיו בטלות לעולם והאי דאמור רבנן במדרש על פסוק טבחה טבחה בילקוט רמז תתקמ"ד דכל המועדים יתבטלו חוץ מימי הפורים וכמ"ש ר"א הקליר דהוא ראב"ש בפיוט דפ' זכור ואם כל המועדים יהיו בטלים ימי הפורים לא נבטלים וזכרם לא יסוף מנוטלים ויוזכרו לעד גאולים לששון ולשמחה גילים ע"כ לאו אמצות דנהיג בהו קאי אלא אשמחתם כדסליק באמרו לששון ולשמחה גילים דשמחתם לגבי שמחת מימות המשיח אפשר שתהיה אז כשרגא בטיהרא משא"כ בהיותם גולים דאז שמחים במועדים וניכר שמחתם כמאמרם ז"ל בפ' חבית מפני מועדים שבבבל שמחים מפני שהם עניים חוץ מימי הפורים דעיקר מצותו הוא השמחה דלא כתיב ביה ושמחת בימי הפורים כדכתיב במועדים ושמחת בחגך דהשמחה היא טפלה לחג לפיכך אפשר שלא תהיה שמחתם מרובה אלא כתיב ביה לעשות אותם ימי משתה ושמחה שהשמחה היא עיקר מצותו לפיכך לא תתבטל אף בימות המשיח כי בימי הפורים תהיה השמחה מרובה מאד עד שתעדיף על שמחת שאר ימים של ימות המשיח יותר מדאי כי לפום גמלא שיחנא כי כן הבטיח האל עליו בתורתו שהמדה העליונה המעוררת השמחה באותו יום תאיר מאד באמרו והימים האלה לא יעבור מתוך היהודים וזכרם לא יסוף מזרעם:
<b>ב</b> <b>וכזה</b> יהיה מאי דאמור רבנן בימות המשיח כמה שנים יהיו דאיכא מאן דאמר מ' שנה וא"ד ע' וא"ד נ' דורות וא"ד טובא כדאיתא בפרק חלק וירצו לומר דשינוי השלוה והשקט והשמחה שיהיה בימות המשיח מהטילטול והטירוד והעצב של הגלות יהיה כ"כ גדול שיהיה נרגש כל אותן השנים למר כדאית ליה ולמר כדאית ליה ומשם ואילך שכבר הורגלנו בו לא יהיה חשוב בעינינו כדבר חדש ולכן לא נקראנו עוד בשם ימות המשיח ואתו לאפוקי מדר' הלל דאמר אין משיח לישראל שכבר אכלוהו בימי חזקיה כדאיתא בש"ס כלומר דס"ל שישראל לא יכירו שנוי ימות המשיח בבואו כי לא תהיה השמחה רבה בו בענין שיכירו שינוי גדול בין ימי הגלות לימות המשיח על דרך מאי דאמר שמואל אין בין העולם הזה לימות המשיח אלא שעבוד מלכיות בלבד שכל השינוי הרב וההבטחה הגדולה והשמחה היתרה וכיוצא שהבטיח הקב"ה לישראל בביאת המשיח כבר אכלוהו בימי חזקיהו שהוא היה משיח וסנחריב גוג ומגוג אלו לא קטרגה מדת הדין אז כמו שארז"ל ובאותו זמן של סנחריב כשנצול חזקיהו ממנו קאמר ר' הלל שאכלוהו ואלו החכמים אתו לאפוקי מיניה דסלה"ו שמה שאכלו אז אינו עולה להם מן החשבון מאחר שסוף סוף לא נתגלה למשיח מפני קטרוג מדת הדין והטוב דהוא הבטיחו האל להשפיעו לימות המשיח דווקא וכדאקשיה ליה ר' יוחנן לר' הלל מן הפסוק שהבטיח הנביא שהיה אחר חזקיהו לישראל רוב שמחה וטובה מרובה דכתיב ביה גילי מאהבת ציון הריעי בת ירושלים הנה מלכך יבא לך צדיק ונושע וגו' ובתיבת לך סתר ר' יוחנן פירוש אחר המתפרש בדברי ר' הלל והוא שאין משיח לישראל אלא לשמו הגדול המחולל בגוים יבא כי הבטחתו לישראל כבר אכלוהו בימי חזקיהו כדאמרן ואחריו לא עשו מצות שיהיו ראוים שיבא משיח להם ביד רמה בשבילם אמר לו שארי ליה מאריה על כי בלשונו הסתום נתן מקום לאפיקורסים לטעות ולכפור בביאת המשיח ועוד שנגע בכבוד ישראל הפך מה שכתוב אחרי חזקיהו בתיבת לך דמשמע לישראל ור' הלל אפשר דמהפסוק ההוא מביא ראיה לדבריו שלא יבא משיח לישראל ביד רמה דהא כתיב בו עני ורוכב על חמור ובפירוש אמרו רז"ל זכו עם ענני שמייא כבר איניש לא זכו עני ורוכב על חמור ותיבת לך גם כן מפרש ליה על פי דרכו שלא יבא ביד רמה למלוך על האומות כי אם להיות מלך על ישראל להוציאם משעבוד מלכיות וכמאמר שמואל הנ"ל אין בין העוה"ז לימות המשיח אלא שעבוד מלכיות ולכן יפה עשה ר' יוחנן שאמר לו שארי ליה מאריה דרך כבוד כי אדם גדול היה ולא היה הוא ב"מ כופר בביאת המשיח במימרא זו דמודה היה בה ככל איש ישראל דלא קאמר אין משיח בא שכבר בא בימי חזקיהו אלא אמר אין משיח לישראל שכבר אכלוהו בימי חזקיהו וכוונתו כדאמרן מלבד פ"א שיש לפרש במימרא דשמואל והוא דימות המשיח קרי לימות שיהיו בין ביאת משיח בן יוסף לגוג ומגוג דאז יבא בן דוד וכמבואר בפסיקתא פ' בלק על פסוק אראנו ולא עתה אבל אחר ביאת משיח בן דוד לא איירי ועל אותו זמן שבין שני המשיחים איכא לפרושי נמי המימרא דר' הלל ופירוש זה יאיר עינינו במימרות אחרות דמצינו בדברי רז"ל דלכאורה מאבדים תקוותנו חס ושלום:
<b>ג</b> <b>כיצד</b> מצינו בזהר הקדוש בפרט שנזכרו כמה קיצין וכיוצא בו בדברי רז"ל ואנו רואים כי עברו ומשיח לא בא ולכן אין ספק שכוונתם בקיצים אשר נתנו שלא דברו בקץ הסתום שאפילו למלאכי השרת לא נגלה אלא הקיצים שלהם הם קיצים מיוחדים שהיו עת רצון אם ישראל יהיו ראוים שיקדים הקב"ה בהם ויחיש ביאת המשיח כמאמרם ז"ל זכו אחישנה ושבאותם הקיצים היה לנו פתח תקוה שיחישנו בזכיותינו יותר משאר השנים ע"ד מאי דאמור רבנן עד הכא לא תסתכי מכאן ואילך תסתכי שיוכל לבוא וכך נוכל לומר על כל אחד מהקיצים הנזכרים שבהם נסתכי כי עת רצון הם לזה אלא שבעוונותינו שרבו כמה קיצים כבר עברו ולא בא ואם לא נשוב בתשובה לא יבא עד כי יגיע הקץ האמיתי הסתום שעליו נאמר בעתה שאז יבא בלי ספק:
<b>ושא</b> נא עיניך וראה הדבר הזה על פי שני עדים והם שני פירושים אשר אני מפרש על פסוק נחמו נחמו עמי יאמר אלהיכם דברו על לב ירושלם וקראו אליה כי מלאה צבאה כי נרצה עונה כי לקחה מיד ה' כפלים בכל חטאתיה ופירושו הראשון כך הוא נ"חמו נ"חמו ע"מי ר"ת ע"נן כמאמרם ז"ל זכו אחישנה וזכו ארי עם ענני שמייא כבר איניש יבא משיח ולפי שאחישנה קודם לבעתה הקדים נחמה זו לאחרת אשר אפרש עתה ורמזה בשני פעמים נחמו כי כזו תהיה נחמה כפולה וזה יבא לך מפני שאתה עמי וצריך אני להוציאך מן הגלות כ"ש שנעשת עמי ממש שחזרת בתשובה ואם לא זכית שיחיש תתנחם כי בודאי בא בעתו כמאמרם ז"ל לא זכו בעתה וכן אמרו לא זכו עני ורוכב על חמור כי יבא משיח כעני ואז לא יהיה נחמה כפולה אלא פשוטה ולפי זה רמוז בר"ת נ"חמו ע"מי י"אמר כי הוא ר"ת ע"ני וכן אני מוצא דס"ת נחמו נחמו עמי הוא וו"י דאם לא יחיש דקדים ה' ביאת המשיח מפני זכות שאז יבא בע"נן הקורא בראש ג' תיבות אלו אלא יאחר עד בוא עתו בסוף הזמן שקצב לו ה' מפני שלא יהיה הדור זכאי אז יהיה אוי וו"י הרמוז בס"ת ג' אלו כדאמרן אבל מכל מקום יתנחמו נחמה גמורה להיותה גאולה שאין אחריה גלות מאחר שלא תקום מעצמה כאשר קמה בצאתה מגלות בבל שלכן היה לה כ"כ צרות בבית שני אלא ה' יקים אותה כמ"ש בזהר על פסוק נפלה ולא תוסיף לקום מגרמא אלא ה' יקימה וזהו יאמר אלהיכם ומ"מ אם לא יבא אלא כעני מחמת חסרון זכיות צרות גדולות יעברו אז על ישראל טרם יבא וכמאמרם ז"ל מעמיד עליהם מלך שקשים גזרותיו כהמן וזהו ר"ת י"אמר א"להיכם א"י לך ארץ אם לא יבא משיח אלא כעני הרמוז בר"ת הקודם לו שהוא ע"ני דאז יהיה מ"ר כס"ת יאמ"ר אלהי"כם מרוב הצרות שיעברו ואח"כ אומר דברו על לב ירושלים כי לב ירושלים הוא בה"מ והיושב על לב ירושלים היא שכינת כבודו אשר היא עמנו בגלות ולא בלבד צריך שיגאל אותנו מפני שאנו עמו ונחלתו כאמור נחמו עמי אלא גם מפני כבוד שכינתו ככתוב למעני למעני אעשה וגו' ועוד מפני חרבן ירושלים עצמו כי הוא כסא ה' ככתוב וצריך לבנותה וזהו וקראו אליה נמצא שצריך שתתנחמו שודאי תגאלו מפני שאתם עמי ומפני כבודי העומד על ירושלים ומפני ירושלים עצמו מפני כבוד שכינתו תגאלו מאחר כי מלאה צבאה מפני ירושלים שהיה ראוי להענש קצת על שלא פלט אתכם מיד שחטאתם וכמו שהעניש האדמה שקבלה דמו של הבל כשנהרג וכבר נרצה עונה מאחר שנחרבה ועמדה כ"כ שנים בחרבנה וזהו כי נרצה עונה וגם אתם שאתם עמי אף כי חטאתם לה' אלהיכם עתה הגיע קצכם להגאל מאחד שכבר קבלתם העונש וזהו כי לקחה מיד ה' כפלים בכל חטאתיה:
<b>והפירוש</b> השני הוא נחמו בין שתהיו דור שכלו זכאי נחמו בין שתהיו דור שכלו חייב דודאי תהיו נגאלים על ידי משיח בן דוד שאף הוא בא משורש אומה זכאה ואומה חייבת והוא מיהודה שהוא מישראל ומרות המואביה ונעמה העמונית וזהו ר"ת עמ"י עמון מואב ישראל או י"עקב או י"הודה וזהו יאמר אלהיכם אשר צוה עמוני ולא עמונית מואבי ולא מואבית וכן מדוקדק יאמר י' אמר דבמקום עמון ומואב אמר עמוני ומואבי ביוד דממנה אנו למדים היתר הנשים שאילולי כן לא היה דוד ומשיח ראוי לבא בקהל ומי הוא הערב בזה דברו על לב ירושלים כי יש אם למקרא וירושלים נקרא ביוד אף כי נכתב בלי יוד והלב שהוא האות האמצעי שבו הוא שין והאות הקודמת לו והוא על הלב הוא ואו והוא האות שלקח יעקב מאליהו למשכון שיבא באלף הששי לבשר את בניו כמשאז"ל וזהו וקראו אליה אותיות אליה בסדר כי בלי ואו נקרא אליה חסר כמה פעמים כנגד יעקוב מלא כמשאז"ל וכן מדוקדק וקראו וקרא ו' אֵלִיָּה כלומר שתקרא הואו לאליה ותמלאנו בביאתו וסמך לדבר זה שיהיה פה רמז לאליהו הוא מאי דאיתא בירושלמי דברכות על פסוק ויהי המה הולכים הלוך ודבר הכתוב באלישע במה היו מדברים בחרבות ירושלים שנאמר דברו על לב ירושלים ובזה דעו כי יבא משיח ודאי דאי אליהו לא אתי משיח נמי לא אתי כמשאז"ל ובא' מג' פנים הוא יבא או שיגיע זמנו הקצוב מה' או שיהיה דור שכלו זכאי ויחישנו או דור שכלו חייב שיכריחם מיד לשוב כבימי המן שמקושי גזרותיו שנגזרו לפנים שבו וכמאמרם ז"ל מעמיד עליהם מלך שקשה גזרותיו כהמן דווקא כי אינו חפץ במיתתם ח"ו אלא בתשובתם אשר יעשו כדי שלא יבא עליהם צרות רבות ויבא טרם יטמעו בקליפות בענין שלא יהיה להם עוד תקומה ואף לפי ר"מ דפ' נשא דף קכ"ב ע"א דקאמר מלך שקשה גזרותיו כפרעה אתי שפיר שלא היו גזרותיו גזרת מות כי אם וימררו את חייהם וגו' ועל הפן הא' אומר כי מלאה צבאה ועל השני אומר כי נרצה עונה ועל הג' אומר כי לקחה מיד ה' כפלים בכל חטאתיה ומדלא כתיב כי לקחה מה' דהוה משמע שהיתה לוקחת ממנו חולאים רעים ונאמנים אלא מיד ה' ש"מ שעוני זה לקחה ע"י אמצעי והוא ע"י א"ה והוא כי מיסרם ע"י מלך שקשים גזרותיו כהמן כמשאז"ל כי בזה יש לאדם צער כפול מאילו היה מיסרו ה' ע"י חלאים רעים דאז אין לו כי אם צער אחד שמצטער בחליו אבל בזה יש לו צער כפול אחד מצערו ואחד על אויבו השמח בראות השפלתו ושעבודו תחת ידו וזה בא לו מפני שהוא דור שכלו חייב וזה אמרו בכל חטאתיה ומדה כנגד מדה היא זו להענושים ע"י האומות לפי שחטאם בא ע"י שלמדו ממעשיהם וכדכתיב ויתערבו בגוים וילמדו מעשיהם ולכן קצת מרז"ל היו אומרים ייתי ולא אחמיניה כי מתפחדים היו מאלו הצרות הכפולות וקצתם לא היו מתפחדים מזה כי בטוחים היו בחסד ה' שלא יביא הצרות האלו על ישראל בבת אחת אם לא יחטאו חטאות גדולה סמוך לקץ אלא יחלקם לחלקים ויביאם עליהם מעט מעט בכל דור ודור עד שלא ישאר לבוא בעת קץ מהם להשלים חובותם כי אם מעט ובטוח אני שכך הוא ודאי כי צרות הרבה עברו על ישראל בגלות זה האחרון ולכן אל יקוץ אדם בקץ משיח מפני פחד הצרות כי רחמי שמים מרובים ואינו חפץ לכלות ב"מ אומתו והתמימה בשפוך עליה חמתו בבת אחת אלא גובה את חובו מהם מעט מעט כמשאז"ל והכי איתא במדרש על פסוק ה' אל באפך תוכיחנו ר' הונא אמר משל למלך שכעס על בנו ולפניו אבן גדולה ונשבע שהוא זורק בו את בנו אמר המלך אם זורקו אני על בני אין לו חיים מה עשה כתתו ועשו צרורות קטנות והיה זורק בו אחד אחד נמצא בנו לא הזיק ולא בטל גזרתו ע"כ הרי מבואר מה שאמרנו:
<b>ד</b> <b>ואם</b> אנו סבורים דאף כי הקב"ה לא גלהו לאבריו שהם לנביאים דרך נבואה ולא למלאכי השרת כמשאז"ל על פסוק כי יום נקם בלבי דמ"ט ללבו ויהיה זה לחכם דעדיף מנביא שהוא מושפע ממדת החכמה שבה ל"ב נתיבות כמספר לב ובפרט בהיותו צדיק שהוא גדול ממלאך השרת כמשאז"ל גילהו אני אומר של רשב"י בפ' ואתחנן דף ר"ע ע"א לא נעלם ממנו והוא דקאמר התם על ענין אחרית הימים דרומז לשכינה ז"ל וקב"ה זמין לאתבא לה לאתראה הה"ד והיה באחרית הימים נכון יהיה הר בית ה' וגו' ודא הוא יום ומדשארי צל למעבד בשרותא דיומא אחרא כמה בזמנא דאתחריב בי מקדשיא הוה ונטה צל למיעל הה"ד אוי לנו כי פנה היום כי ינטו צללי ערב יום וצל הוא סוף גלותא ושיעורא דהאי צל שית קמצין ופלגא ובגודל דמשחא דבר נש גבר בין גוברין ודוכרנא דהאי רזא דבין חברייא דכתיב כי תמול אנחנו ולא נדע כי צל ימינו עלי ארץ כי תמול אנחנו בגלותא ולא הוינא ידעי כי צל ימינו עלי ארץ לאשראה לון קב"ה עלי ארץ ע"כ ופירושו לע"ד על פי הקדמות אלו יובן והוא דאנן ידעינן דתרין אלפין שנין והם שני ימים של הקב"ה הם ימות המשיח כמשאז"ל ומדינא לא נגזר על ישראל שיהיו בגלות כי אם יום אחד מהם כמשאז"ל על פסוק כל היום דוה והכי אמרינן בזהר וירא דף קט"ו ע"ב ז"ל אמר ר' יוסי ועם כל דא יומא חד יהיה כנסת ישראל בגלות עפרא ולא יתיר אמר ר' יהודה הכי אמרו אבל תא חזי וכו' ובגין כך היא שכיבת לעפרא כל ההוא יומא דנא ומאן איהו אלף חמשאה ואע"ג דאקדמת בגלות עד לא יעול ההוא אלף חמשאה רזא דה"א ע"כ הרי מבואר דיום אחד דגלות הוא יום ראשון כלו מתרי אלפי שני דימות המשיח והגלות שקדם לו אינו עולה מן החשבון ולשון המקרא הכי מוכיח דכתיב כל היום דוה דר"ל כל ה' יום והוא ההא שהוא אלף החמשי שסודו ביום החמשי של הספירות שהיא ספירת הוד דנהפך עלינו למשחית דמהוד נעשה דוה כידוע לי"ח אותו יום ה' כלו הוא דוה אבל שאר השני ימים הרמוזים גם כן כדוה והם אלף הרביעי ואלף הששי דהם הדלת והואו של דוה כי ההא של דוה היא האלף החמשי אלו השני ימים אינם כלם דוה כי לא נחרב הבית כי אם באמצע אלף הרביעי ויבנה באמצע אלף הששי נמצא דאל אלף החמשי לבד הוא שנגזר שיהיה כלו דוה ותו לא אלא מפני חטאינו נתעכב משיח עד כי יטה הצל של אחר חצי יום של יום אחד כמו שהיה חרבן הבית בעת ההיא ביום שלנו שהיה בעת אשר נטו צללי ערב כדאיתא בש"ס דתענית וזה העת הוא בשש שעות ומחצה כמבואר בפסחים פ' תמיד נשחט והוא כי מפני שכתלי בה"מ לא מכווני לא היה צלם נוטה ממערב למזרח תכף אחר חצי יום אלא אחר חצי שעה כדאיתא ביומא פ' אמר להם הממונה וכמו שפירשו התוספת בפ' תמיד נשחט הנ"ל ואנן ידעינן דאין יומא של הקב"ה מתחלק לכ"ד שעות עד שיהיה כל שעה מ"א שנים ומחצה ושני חדשים שלנו דהא אפילו הכ"ד שעות שאנו מונים לכל יום אחד הם כל אחת מחצי שעה אמיתות דאין שעות לילה ויום אחד כי אם י"ב כמספר י"ב מזלות כמ"ש הרח"ו בספר התכונה שלו ע"ש אלא יומו של הקב"ה לי"ב שעות כאור יום שלנו כי נהורא עמיה שריה ואין בו לילה או משום דמבעי ליה להיות כל שעה בשעות כפולות להיות שעות של קדש דהם כמנה של קדש שכפול היה וכן בשם הויה שהוא שמו אין אנו מצרפים בו אלא י"ב צירופים כידוע ולפיכך כל שעה מיומו הוא א' מי"ב של אלף שנים שהם פ"ג שנים וארבע חדשים שהם שליש שנה וכן מצאתי בפרקי ר"א פ' מ"ח בפירוש א"כ אפוא ששה שעות וחצי מיומו הם חמש מאות ואחד וארבעים שנה ושמנה חדשים משנים וחדשים שלנו ולכן לפי דברי רשב"י בתקמ"א ושני שלישים לפ"ק יהיה כבר נכון הר בית ה' כי אז יהיו ישראל שקטים מהצרות והמלחמות שצריכים להתעורר בביאת המשיח שמת"ק ועד תקמ"א ושני שלישים יהיו כלים והולכים עד שבאותו זמן נהיה כבר ששים ושמחים וסימניך א"ם יתמה"מה ח"כה לו כי א"ם יתמה"מה מספרו תקמ"א ואות ראשונה של חכה היא ח' כנגד ח' חדשים דאז חכה לו כי בא יבא:
<b>וממ"ש</b> בסתרי תורה דפ' וישב בזהר חדש נראה דהאמת אתנו דאחר אלף תק"מ נגאל אלא דממ"ש שם נראה דאז יהיה עדיין תחילת הגאולה דהכי איתא התם ת"ח כד תמנה כ"ב שנין ז' זמנין לכל חד מאינון עשרה דזבינו ליה תשכח אלף תק"מ וכדין יתער פורקנא דישראל כצפרא דשארת לאנהרא זעיר זעיר עד שבעה עשר שנין דאסתלק דרגא הטוב וכו' ע"ש ומ"מ נראה דהתחלת סימני הגאולה יהיו נראים מת"ק כדאמרן שהם כמ' שנה קודם שנגאל ממש או שתתעורר הגאולה כפי הזהר חדש לפי שיהיה כימות עניתנו דסימני החרבן נראו במקדש מ' שנה קודם שנחרב כדאיתא ביומא דף ל"ט ע"ב ת"ר מ' שנה קודם שנחרב הבית לא היה גורל וכו' והיו דלתות ההיכל נפתחות מאליהן וממ"ש בזהר פ' וירא דף קי"ז ע"א דבכל שיתין שנין מאלף הששי המלכות עולה מדרגה אחת מהי' ספירות הכי מובן שבתק"ם נגאל שהרי לפי חשבון זה בתק"ם עולה ט' מדרגות כי כן מספרו תשעה פעמים ששים ומשם והלאה מתחלת לעלות במדרגה העשירית שהוא הכתר וכתיב וישם כתר מלכות בראשה וימליכה תחת ושתי וכדי שיכנס הכתר בראשה צריכה לעלות מעט בו ויהיו אלו העשרים חדשים שאחר תק"ם כי עשרים הוא כף וכף הוא ראש תיבות כתר וכן מבואר בזהר בראשית ויגש דאות כף היא בכתר וכן הכתר שהיה בראש דוד היה הולמו ונכנס בחריץ שבראשו כמו שפירש רש"י על האי דאמור רבנן באדוניהו שבקש להולמו ולא הולמתו ומ"ש בזהר וירא הנ"ל ובשית מאה שנין לשתותאה יתפתחון תרעי דחכמתא לעילא ומבועי דחכמתא לתתא ויתתקן עלמא לאעלא בשביעאה כבר נש וכו' פשוט הוא שזה אחר ביאת המשיח דהכי מובן מדבריו אבל לא שתהיה אז הגאולה אלא הגאולה תהיה בזמן האמור:
<b>ה</b> <b>ועתה</b> נדקדק בדברי הזהר האמורים ונראה איך האמת אתנו בפירוש זה והוא כי בתחלת אותו ענין הביא פסוק זה של והיה באחרית הימים וגו' לרמוז למ"ש למעלה ממנו על השכינה כדאמרן הנקראת אחרית הימים כי משבעה ימי הבנין הידועים היא היא אחרונה שבהם אבל אין מקרא יוצא מידי פשוטו דקמל"ן דבאחרית שני ימים של הקב"ה שהם באחרית הב' אלפין שנין של ימות המשיח כבר יהיה נכון בית ה' וגו' וזהו אמרו אחר הפסוק הזה ודא הוא יום ומדשארי צל למעבד בשרותא דיומא אחרא פירוש שאלו השני ימים הם יום שלם והם אלף שנים וחלק יום השני כי באחריתו שהוא אחר חצי יום שמתחלת הצל לנטות ולעשות בצהרים שתרגומו הוא בשרותא דאז נקרא אחרית השני ימים אז יהיה נכון הר בית ה' וגו' וכדי שלא נטעה לומר שיהיה זה תיכף ומיד אחר חצי יום אמר כמה בזמנא דאחריב בי מקדשא הוה ונטה צל למיעל למזרח שהוא מקום עלית השמש וקאמר הה"ד אוי לנו כי פנה היום כי ינטו צללי ערב שפסוק זה נאמר על עת חרבן הבית שהתחילו להצית בו אש בתשעה באב סמוך לערב כדאיתא בש"ס דתענית והיה דולק והולך עד שקיעת החמה של כל יום עשירי כדאיתא התם נמצא שלא נחרב בחצי היום אלא כי נטו צללי ערב וכמו שהיה בחרבנו כן יהיה בנינו דאף כי פנה היום שהם האלף שנים שנגזר על הגלות צריך שיתעכב מפני חטאינו המרובים עד כי ינטו צללי ערב של יום האחר ובזה מדוקדק הפסוק דלא כתיב כי נטה צל ערב אלא הזכיר צללי לשון רבים וכתב כי ינטו שבלי יוד הוא עבר ועם היוד מתהפכת לעתיד דרצה לרמוז לנטית הצל שעבר בעת חרבן הבית ולנטית הצל שעתיד לנטות טרם יבנה ולזה קאמר הוי דאף כי פנה היום שלם צריכים אנו להמתין עד כי ינטו צללי ערב של יום השני וכשיעבור יום אחד וצל של יום השני אז יהיה סוף הגלות וזה הוא אמרו אחר הפסוק הזה יום וצל הוא סוף גלותא ומאחר שאין זה ברגע חצי היום דלא הציתו האש בו מיד כי פנה היום אלא כי נטו צללי ערב ושהוא בשש שעות ומחצה וכדאמרן לעיל משמא דגמרא הוצרך ליתן שיעור לצל זה כמה תתפשט אחר חצי יום קודם שיהיה נכון הר בית ה' ולזה אמר ושיעורא דהאי צל שית קמצין ופלגא שהם ששה טפחים וחצי ויהיו אלו שית רגעי ופלג עידן דהזכיר בויקרא דף קי"ט ע"א כי בהתפשט מתחת דבר המצל אחר חצי יום לצד מזרח עד שעור זה אז הגיע העת המכוון ומנין זה הוא מנין מכוון למנין השעות שהציתו האש בבה"מ שהוא בששה שעות וחצי מיום תשיעי כדאמרן ולרמוז שאלו השעות שהם כנגד הטפחים אינם שעות מיומנו כי אם שעות מיומו של הקב"ה הנקרא הויה קאמר שלא נמדוד טפחים אלו לא בזרת שיש ממנו ששה בכל טפח ולא בשאר האצבעות שיש בהם חמשה בכל טפח שבזה יהיה מספר האצבעות של ששה טפחים וחצי אלו יותר מכ"ו אלא בגודל שאין בהם אלא ארבעה בכל טפח שבזה יהיה מספר האצבעות של ששה טפחים וחצי אלו כ"ו וכמספר הויה וזהו אמרו ובגודל דמשחא דבר נש גבר בין גוברין והקב"ה נקרא איש כדכתיב ה' איש מלחמה והוא מובלע בין האנשים שהם הפרצופים העליונים כי ג' פרצופים יש למעלה ממנו ואחת למטה ממנו כידוע והוא עומד באמצעם כאדם בנוני דאי לא אתא לאשמועינן האי הוה לי כל האריכות הזה ללא צורך.
<b>ומפני</b> שהקב"ה לא אמר לישראל אלא כל היום דוה דמשמע דאלף שנים לבד היו צריכים לישב בגלות בשביל זה היינו תמהים למה עברו האלף שנים ואנחנו לא נשענו כי לא היינו יודעים דגלות של כל היום לא היה אלא יום אחד אבל פחות מכל היום יהיה עוד גלות והוא עד שיטה הצל מיום השני וזהו אמרו ודוכרנא דהאי רזא דבין חברייא דכתיב כי תמול אנחנו ולא נדע כי צל ימינו עלי ארץ כי תמול ואנחנו בגלותא שהם האלף שנים שעברו ולא הוינא ידעין כי צל ימינו עלי ארץ לאשראה לון קב"ה עלי ארץ פירוש מצריך שהקב"ה ישרי עלי הארץ הצל של שני ימים שהוא הצל של יום ראשון כלו והצל של יום שני כדאמרן וכנראה גם כן ממ"ש בזהר ויקרא י"ו א' והאי ארז בההוא אתר עילאה ישגא ודא בגלותא בתראה הוא כהאי ארז דאתעכב לסלקאה ומשעתא דסליק עד דקאים בקיומיה הוא יומא ושירתא דיומא אחרינא עד דעביד צל בנהורא דיממא ע"כ דפירושו ע"ד מה שפירשנו במאמר זה דואתחנן כי כיוצא בזה היה בחרבן הבית שהציתו בו האש כי נטו צללי ערב של יום תשיעי והיה דולק והולך שארית יום תשיעי וכל יום עשירי עד שקיעת החמה נמצא בזה שכימות עניתנו כן ישמחנו אחר יום שלם ונטיית צללי ערב של יום אחר שהיה רגע התחלת החרבן אף כי על פי חשבון אורך הזמן שהיה האש מצית בבה"מ היה לו להקדים הגאולה חצי שעה קודם חצי היום מיומו של הקב"ה כאמור:
<b>וכמו</b> שהתורה כסה קץ זה כן נראה שרצה רשב"י לעשות ולא רצה לפרש השנים בפירוש כמו שפירשם בשאר הקיצים שהזכיר הזהר אלא רמזם ברמז ואם גם קץ זה הוא כשאר הקיצים הנזכרים בזהר ולא יהיה הקץ של בעתה לא ידענא וכן אם יהיה קץ האמיתי של עולם התחתון וכשיוגמר התקון הבא בעולם העליון ע"י הקץ האמור כי ירמוז לקץ של עולם העליון שיהיה בזמן ההוא דומה למאי דכתב הרח"ו בטעם בריאת עוה"ז התחתון בזמן שנברא ולא קודם כמו כן לא ידענא יהיה מה שיהיה אנו צריכים להזהר מאד שלא נטעה בדבריהם ז"ל לערער עליהם מחסרון ידיעתנו כי הדבר רק הוא ממנו ולא מהם כי רוח ה' דבר בם ומלתו על לשונם נהייתה אף אם לא היו מכוונים על נשמתה ממילא היא היתה עושה פעולתה:
<b>ו</b> <b>מכל</b> הדברים האלה אנו מוצאים איך דברי תורתנו הקדושה כמה פעמים מורים מה שאינם מראים ולכן אף כי לכאורה נראה שהם לפעמים מראים שיהיו המצות בטלות לע"ל הפך מה שמצאינו בה שהתורה ומצותיה נצחיים הם יותר מכל הנבראים אין הוראתם כמראיתם כמו שהוכנו בפ"א וממאי דאמרינן נמי במדרש מוכח דאין המצות בטלות לימות המשיח דגרסינן בילקוט ירמיה על פסוק נקבה תסובב גבר אמר ר' סימן בשם ר' שמעון חסידא בעולם הזה אדם לוקט תאנים בשבת אין התאנה אומרת לו כלום אבל לע"ל היא צווחת ואומרה שבת היא בעוה"ז אדם הולך ומשמש מטתו נדה אין מי שיעכבנו אבל לעתיד לבא האבן זועקת ואומרת לו נדה היא ע"כ ואפשר דמהאי טעמא אמור רבנן על פסוק ויגיעו ימים אשר תאמר אין לי בהם חפץ אלו ימות המשיח שאין בהם זכות ולא חובה דמלבד פשוטו שהוא שלא יהיה אז עניות כמ"ש רש"י על זה בפ' שואל כוונתו הוא על פי דרכנו כי יהיה אז כמעט מוכרח במעשיו מפני הזהרת העבירה עצמה ותשישות כח היצה"ר אז כמשאז"ל ולפיכך לא יחטא ולא יהיה לו חובה ועל אשר יעשה ממעשים טובים שכרו יהיה מועט עד שכמעט לא יהיה לו זכות ואז פרי מעשיו המעט הוא אם רב יהיה ממה שהרויח במעשים הטובים אשר עשה טרם בואו ימי המשיח שלא היה אז מוכרח במעשיו כלל אלא היו ימים שהיה לו בהם חפץ ורצון להקשות מה שלבו חפץ ולכן מזהיר הכתוב שיעשה מעשים טובים טרם הגיעו השנים ההם שאין לו בהם חפץ כדי שיהיה לו מה לאכול באותם הימים שאם לא טרח בע"ש מה יאכל בשבת:
<b>ז</b> <b>ולא</b> בלבד בימות המשיח לא יתבטלו המצות אלא אפילו בתחיות המתים לא יתבטלו אלא מן המתים אשר יחיו אליבא דמאן כי יהיו אז כקטן שנולד עד אשר יגדלו גודל הראוי לזמן ההוא ואז יהיה חייבים אף הם בכל המצות כשאר בני אדם אשר יהיו חיים עדנה ואליבא דמאן תכף שיחיו יהיו כשאר כל החיים הגדולים דהכי אמרינן בש"ס דנדה דף ס"א ע"ב בגד שאבד בו כלאים עושה בו תכריכין למת ואמר רב יוסף עלה זאת אומרת מצות בטלות לע"ל ואין זה בעיניו אלא דרך שאלה תמוהה ואביי משיב לו דאינו כן דמדאמרו על זה לא שנו אלא לספדו אבל לקברו אסור דנמצא כשקם בתחיית המתים בלבוש זה הרי הוא לבוש כלאים ואסור דמצות אינם בטלות ורב יוסף להחזיק תמיהת שאלתו הקשה לו מרבי יוחנן דשרי אפילו לקברו ומסיק הש"ס דאפילו לר"י לא יהיו המצות בטלות אלא לטעמיה אזיל דאמר כיון שאדם מת נעשה חפשי מן המצות מגזרת הכתוב דלא כתיב נפטר מן המצות דהוה משמע בעודו מת אלא נעשה חפשי כלשון הכתוב מכל וכל ולכן כשיחיה כקטן שנולד דמי ואם יהיה לבוש כלאים אז יהי כקטן אוכל נבלות דאין ב"ד מצוים להפרישו עד כי יגדל וכדאמרן אליבא דידיה דווקא דהחולקים עליו ס"להו דאף הם יהיו חייבים תכף שיחיו אבל של החיים באותו זמן אין מי שיאמר שיהיו בטלים מן המצות כי לא יהיו המצות בטלות לעתיד לבא:
<b>ח</b> <b>וכל</b> אשר אמרנו יתמיד עד אלף השביעי ולא עד בכלל כי באלף השביעי יהיה העולם חרב כמאמר רב קטינא ולא שיחזור העולם לתוהו ובהו דהא נשבע הקב"ה שלא יביא עוד מבול לשחת הארץ כשז"ל אלא שיהיה אותו האלף השביעי כלו כשנת השמיטה כדתניא כותיה דרב קטינא בלשון זה והוא מפני שבאותו האלף השביעי יחדש עולמו כדשלח ליה רב תחליפא לרב יוסף ומדקדוק לשונו נראה שחדוש זה יהיה בעולמו דווקא וכלשון ע"ח בשער מאמרי רז"ל והוא שלע"ל כשיתחדשו הפרצופים העליונים שיתעברו עוד או"א בא"א לחדשם וכו' ולפיכך יתנהג בו כבשנת השמיטה והוא כי מימות המשיח ואילך שעבודתנו אז תהיה תמה וזכה וברה תגרום להוריד שפע זך מאד דרך פרצופים העליונים שהם הם עולמו וכל יום ויום ילך ויתגדל הזכיכות ברוב התמדת העבודה תמה עד שבהגיע סוף האלף השישי יהיה זכוך השפע ההוא יורד בתכלית הזכוך וברבוי עד שלא יוכלו הפרצופים לסובלו אם לא יחדש בהם הסיבה ראשונה כח חדש שעל ידו יזדככו יותר מהזכוך שהשרש בהם בעת בריאתם בענין שיוכלו לקבל שפע מזוכך מאד מאד ממה שהיו מקבלים עד אותו האלף ויהיה זה על דרך מאי דאמור רבנן שהקב"ה נותן כח בצדיקים לקבל שכרן וכדי להוסיף בהם כח חדש זה יצטרך משך אלף שנים שאם ירד כח חדש שעל ידו יזדככו יותר מהזכוך שהשריש בהם בעת בריאתם בענין שיוכלו לקבל שפע מזוכך מאד מאד ממה שהיו מקבלים עד אותו האלף ויהיה זה על דרך מאי דאמור רבנן שהקב"ה נותן כח בצדיקים לקבל שכרן וכדי להוסיף בהם כח חדש זה יצטרך משך אלף שנים שאם ירד כח חדש זה עליהם בבת אחת ואפילו במשך זמן פחות מאלף שנים אפשר שיארע להם כמאורע המלכים הקדמונים ואין זה רצון הבורא עתה דאינו חפץ עוד בהמצעית סיגים מאחר שכבר היו ונבלעו כידוע וכל העת הזה שהפרצופים האלה טרודים לעלות במעלות הזיכוך החדש הם יהיו נשמטים מעבודתם כבשנת השמיטה כל אלו האלף שנים ומדברי רז"ל דאיכא דאמר תרי אלפי חרוב נראה דכזה ינהג עד שבע שמיטות ושבשמיטה השביעית ישמטו שני אלפים שנה בשנת השמיטה ושנת היובל שאחריה ובזה יהיו אלו ואלו דברי אלהים חיים ואפשר שלזה רמז ספר הקנה במנותו שני העולם לשמיטות אלא שבמה שאמר שכבר עבר שמיטה ראשונה מבריאת העולם ושזו היא שמיטה השניה לפי דברי האר"י זלה"ה לא כיון יפה כי הבריאה הזו לא קדמה לזמן שאנו מוציאים אותה על פי התורה שלפי זה עדיין לא עברה השמיטה ראשונה וכדרך החודש אשר יתחדש בשמיטה ראשונה יהיה כן משמיטה לשמיטה עד היובל דאז יהיו תרי אלפי חרוב וכדפרשנו ואם אינו כן אלא בשמיטה זו דווקא יהיה חדוש עולמות י"ל דהאלף האחד הוא משום חדוש שאר העולמות אשר יתחדשו אח"כ מחמת חדוש עולם העליון ולפי זה נמצא דאפילו הכי לא פליגי אלא דמר אמר חדא ומר חדא:
<b>ט</b> <b>ואם</b> כך הוא נמצא שבעת שמיטתם לא יזרעו זרע חדש מלמעלה לחלק לתחתונים כי טרודים הם במלאכתם להתחדש הם בעצמם ודוגמא לזה מצינו במעשה כלי העקודים שאחרי גמור האור הכנסו במקורו היה מאיר בתחתונים יותר ממה שהיה מאיר טרם הכנסו במקורו אבל בעת הכנסו היה מונע אורו מהם וכדין השמיטה במעשה המצות אשר יעשו התחתונים באלף ההוא כי לע"ד אינם מתבטלים לעולם וכמ"ש בפרקים הקודמים יתפרנסו מספיחי אור ישן שהיה זרוע בארץ העליונה מקדם כספיחי שביעית היוצאים מזרע הזרוע בארץ התחתונה טרם בוא שנת השמיטה ויהיה העולם אז חרוב מאור חדש הא למה זה דומה למאי דאיתא בע"ח בשער מאמרי רז"ל ובשער מאמרי רשב"י ובשער הגלגול ז"ל הענין הוא כי אחר החרבן נתפרדו זו"ן והגנן העליון שהוא יסוד איננו זורע גנתו אמנם גנתו מזרעת מאליה מן הספיחים שיצאו וצמחו בה מתחילה ומהם חוזרת וצומחת והנה הספיחים הם נשמות הצדיקים אשר טרם החרבן זרעם הגנן בגנה שהוא הגנן העליון בסוד מ"ד ומהם חוזרת וצומחת וז"ס אור זרוע לצדיק שכבר האורות האלו נזרעו בתחילה בגנה העליונה והם עצמם שחוזרים ונזרעים ואין זה זרע חדש ע"כ אלא שזה הוא לגריעותא דחרבן הבית וזה יהיה למעליותא כדי שיתוקנו עוד פרצופים העליונים תשמט הארץ הזאת העליונה היא לבדה ככתוב בע"ח בשער המצות וז"ל והנה בשביעיתו כל מלאכת הקרקע נעשית מאליה שלא ע"י מעשה התחתונים ומ"ן של בירור המלכים מתבררים ועולים מאליהן ולכן ספיחי שביעית מותרין להיותן עולין מאליהן שלא ע"י מעשה אדם וכו' ולכן תמצא כי כל דיני השביעית לא נזכר אלא בשביתת הארץ לרמוז כי כל בחינת שביתה אינה רק במלכות ולא למעלה ממנה ע"כ לכן אין לנו מזון ממנה כי אם על ידי הספיחים וסוד זה מבואר בזהר במה ששייך לחלק א' דף ו' ע"א בענין המתחיל ותא חזי לתתא שבעה עבידן אית בניהון וכו' ע"ש ואפשר שכזה יהיה זכות אבות שאכלנו ממנו כמה דורות כמו שאז"ל ואפשר שלזה רמזו רז"ל באמרם שכר מצות בהאי עלמא ליכא והוא בשיתא אלפי שני דהוה עלמא אלא יהיה שכרם שמור לאותו האלף שיהיה העולם חרב ואעפ"י שאותם הספיחים יהיו מעולים ממה שאנו מוציאים עתה מחדש במעשה ידינו מרוב הזדככות הפרצופים העליונים המשפיעים אותם לנו מ"מ לפום גמלא שיחנא כי גם כל היצור יהיה כבר מזוכך מאד בעת ההוא בכח התורה והמצות שנקיים אחרי כלות לברר הטוב מהרע אלא שמ"מ אין לו כח לקבל אז אותו האור אשר יתחדש עד שיתלבש מתחילה בפרצופים העליונים ויתישב בהם ואחר שיהיו הפרצופים העליונים מתוקנים ויתתקנו מהם כל העולמות התחתונים כמו שהיה בזמן הבריאה שאחרי השתלשלות הפרצופים העליונים נברא העולם הזה התחתון שלא היה מציאות בריאה לו מקדם כמ"ש בכתבי האר"י זלה"ה ויתתקנו אז בענין שאחר שנת השמיטה שהוא האלף השביעי יהיו יכולים לקבל מאותו האור שנתחדש ושיתחדש משם ולהלאה במעשיהם הטובים ובזה יתמיד עד הגיע שמיטה אחרת וכן יהיה משמיטה לשמיטה ע"ד זה כנראה מדברי רז"ל:
<b>י</b> <b>ולפי</b> שהצדיקים אשר יחיו אינם חוזרין לעפרן דהכי תני דבי אליהו צדיקים שעתיד הקב"ה להחיות שוב אינן חוזרין לעפרן שנאמר והיה הנשאר בציון והנותר בירושלים קדוש יאמר לו מה קדוש לעולם קיים אף הם לעולם קיימים ומדלא קתני לעפר אלא לעפרן ש"מ דלא לבד שלא יחזרו לעפר והוא שלא ימותו עוד אלא אפילו לעפרן הקודם בהיותם קיימים לא יחזרו כי גופם לא יתגשם מעפרן הקודם אלא מעפר אחר זך מאד מאד מעפרן הראשון והכי איתא בר"מ פ' פינחס רי"ו ע"א צדיקים אינן חוזרים לעפרן אלא קא רמז ועפר אחר יקח וגו' לפיכך מהשפע אשר ימשכו במעשיהם הטובים בשנת השמיטה ההיא אם היה יורד אליהם היו יכולים להיות נזונים ממנו אף כי ברדתו למטה מתגשם לפי שאף הגשם שלו יהיה זך מאד לערך הראוי לצדיקים ההם אשר המשיכוהו אבל מאחר שזה השפע אינו יורד באלף ההוא כי אם מהספיחים של אור הישן הזרוע בזמן שלא נמצא בעולם זה התחתון גופים זכים של צדיקים כמו שנמצאו באלף ההוא בהגיעו למטה הוא מתגשם מאד עד שא"א לצדיקים שעפרן זך לזון ממנו ולכן שואל התנא ואומר אח"כ ואם תאמר ואותן אלף שנים שהקב"ה עתיד לחדש את עולמו שנאמר ונשגב ה' לבדו ביום ההוא צדיקים מה הם עושים ובדקדוק קאמר עולמו כדאמרן בפ' הנ"ל כי החדוש הוא בעולמו העליון כי עד דלא מתתקן רישא דעמא עמא לא אתתקן כדאיתא בזהר ולא קאמר צדיקים היכן יעמדו כי לא יחרב העוה"ז כנראה לכאורה אלא יהיה כדאמרן:
<b>יא</b> <b>נמצא</b> שכוונת שאלתו כך הוא מה הם עושים מאחר שבמעשיהם הטובים אז אינם יכולים להמשיך שפע ראוי להם כי אם מהספיחים הבלתי ראוי להם כדאמרן דבשלמא לבינונים שהם בתחיה בגוש עפר דומה לעפרן הראשון הם מתגשמים יש להם במה להתפרנס בשלהם כי ספיחים אלו הפקר נינהו כדין ספיחי שביעית ולגופם הבלתי זך כל כך ראוים הם אבל לצדיקים שאפילו בשלהם א"א להם להתפרנס מפני זכיכותן כדאמרן מה הם עושים ומשני הקב"ה עושה להם כנפים כנשרין ושטין ומעופפין על פני המים שנאמר ע"כ לא נירא בהמיר ארץ ובמוט הרים בלב ימים והוא שהקב"ה נותן להם כח לקבל שכרן במה שיוכלו להגביה עצמם מן הארץ ויקבלו השפע היורד מן הספיחים ממקום גבוה טרם ירד ויתגשם עוד ושם הם נזונים וכדי שיוכלו לעוף עושה להם כנפים כנגד המצות שהם ככנפים המגינים כמשאז"ל והכנפים האלו יהיו ככנפי נשרים כדי שיהיו יכולים לעוף במקום גבוה מאד כנשר שאין עוף אחר פורח למעלה ממנו כמשאז"ל ושטים על פני המים ששם נושב הרוח לעולם כי ברית כרותה להם כך כמשאז"ל על פסוק ורוח אלהים מרחפת על פני המים כדי שעל ידי הרוח ינשאו בעפיפתם למעלה למעלה ויקבלו השפע היורד משם בהיותו רחוק מאד מגשמיות התחתון והיינו דכתיב על כן לא נירא בהמיר ארץ ולא כתיב בהחרב ארץ כי לא תחרב כדאמרן אלא ימיר כחה ע"י חדוש עולמו הידוע אשר ישפיע עליה וגם באותם האלף שנים תמיר כחה ממש מאחר שלא תקבל שפע חדש אלא מהספיחים וזה יהיה במוט הרים והם הצדיקים הנקראים הרים כמו שאמרו ז"ל שיתמוטטו בעפיפתם על פני המים בלב ימים ששם הרוח נושב בחזקה יותר מעל שפת הים ולא יהיו יראים ליפול כי כנפיהם יהיו מגינות עליהם:
<b>יב</b> <b>ומפני</b> שהם יודעים זה אינה מצטערים בזה וזה הוא שסיים התנא ואמר ושמא תאמר יש להם צער ת"ל וקוי ה' יחליפו כח יעלו אבר כנשרים ירוצו ולא יגעו ילכו ולא יעפו והוא כי ברישא דקרא נותן טעם למה הוצרכו לעלות אבר כנשרים וקאמר מפני שהחליפו כח בתחייתן כי לא יחזרו לעפרן הראשון כי אם יתגשמו בעפר יותר זך הבלתי ראוי לקבל שפע הספיחים אחר שנתגשם בארץ לפיכך הוצרכו לעלות אבר כנשרים כדאמרן ובזה יהיו יכולים לרוץ ברגליהם על הארץ ולפרוח בכנפיהם באויר כי שני מעלות נתעלו האחד שנזדכך גשם גופם והשנית שנעשה להם כנפים כעוף וזה הוא מה שאמר הכתוב ירוצו ר"ל על הארץ כי לא נאמר ריצה על התעופפות כי אם ברץ ברגליו על הארץ ולא יגעו דמאחר שאין גשם גופם כבד כמקדם אלא קל מפני זכיכיותו לא יגעו כמעט ברגליהם בארץ בעודם רצים ולפיכך לא יגעו כפשוטו שלא יהיו יגעו ממרוצתם והוא לשון נופל על לשון לא יגעו ולא בלבד ירוצו ולא יגעו על הארץ אלא אף ילכו באויר ע"י הכנפים שנעשה להם ולא יהיו נראים כמעופפים כי נראים כמהלכים בדרך ישרה בלי תנועה מרוב קלות עפיפותם וזהו ולא יעפו ואפילו הכי לא יעפו כפשוטו שלא יהיו יעפו כח מפני זה והוא לשון נופל על לשון לא יעפו דהוא לשון התעופפות ובזה סדר הכתוב ושינוי לשונו מובן יפה דאי לאו הכי קשה דמאחר שאם ירוצו לא יגעו כ"ש שאם ילכו בלי ריצה שלא יעפו ולמה אצטריך ועוד למה דבר בשני לשונות של יגיעה ויעפה אבל במה שפירשנו אתי שפיר שסדר השני מעלות שנתעלו הצדיקים נקט שבתחילה ניתן להם כח הריצה במה שלא חזרו לעפרן כדאמרן ואח"כ נתוסף להם כח ההליכה באויר בתוספת הכנפים ועל הדרך שפירושו בהם וזהו פשוטו של המאמר הזה לע"ד:
<b>יג</b> <b>והמעמיק</b> בלשון הצח שלו ימצא בו טוב טעם ודעת פנימי והוא כפי מה שנראה מלשון המאמר הזה הצדיקים אחר התחיה ידמו כמעט לז"א באמרו מה קדוש לעולם קיים שהוא ז"א הנקרא קדוש ב"ה אף הם לעולם קיימים וכמה מאמרים דומים לזה המראים שהצדיקים יהיו דומים להקב"ה ולכן אינן חוזרין לעפרן אלא מתגשמים בעפר אחר יותר זך שתוכל לסבול נשמתם כ"כ זכה הדומה כמעט לז"א ובאלף השביעי שהז"א יתחדש ויעלה במעלה יותר עליונה גם הם יעלו ויהיה כחם רבה אז כמעט ככח הז"א עתה ויהיה זו כוונת אמרו ואותם אלף שנים שהקב"ה והוא ז"א מחדש עולמו בנשמתו אף כי הוא המתחדש בגופו הז"ך צדיקים מה הם עושים כלומר מה שעושה שם מ"ה שהוא ז"א הם עושים כי הם כמהו כמעט אז ומפני שסוף סוף שינוי מה יהיה ביניהם כי לא איש אל במקום שם מ"ה יתעלו בשם ה"ם שהוא מ"ה מהופך ומשום הכי לא קאמר מה עושים אלא מה הם עושים כי עושים ה"ם במקום מ"ה נמצא שידמו לו כמעט ובזה רומז גם כן למה שאומר אח"כ והוא שהם יעלו ממטה למעלה מהא למם כסדר תיבת הם בעפיפתם הפך פעולת ז"א שפעולתו בהיותו במדרגה שהם דומים לו עתה הוא להשפיע מלמעלה למטה כסדר שם מ"ה שהוא ממם להא לפי שדומים לו לפיכך הקב"ה שהוא ז"א לכבודו מדמם לו עוד והוא שעושה להם כנפים כזרועות שלו שהם בסוד כנפים כדאיתא בכתבי האר"י דבז"א דאצילות שבו נסתר חוט א"ס איירינן כנשרים כמוהו שהוא כנגד פרצוף נשר שבמרכבה כידוע לי"ח וטסים על פני המים במקום הרוח כדאמרן כי כן הרוח שבנשמה וכן שביסודות בז"א הם:
<b>יד</b> <b>ואי</b> לאו דמסתפינא הייתי מעמיק יותר בדקדוק כפלו שאמר צדיקים מה הם עושים דבצדיקים איירי ומה לו להזכירם פעם אחרת ואומר דאין זה אלא לרמוז מאחר דאלף השביעי הוא כשנת השמיטה אשר הארץ לא תעבד ולא תזרע הצדיקים שהם היסודות מה הם עושים מאחר שהם מתמלאים מהשפע ואינם יכולים לזרוע אותו כי עד היסוד אין הספירות שקטים מלהשפיע זה בזה כי אין שביתה אלא למלכות שהיא הארץ שאין היסוד רשאי להשפיע בה בשנת השמיטה וכמבואר בסוף לשון הע"ח שהעתקתי בפ"ט דבפירוש אמר כי כל בחינת שביתה אינה רק במלכות ולא למעלה ממנה ובשאלתו רמז תשובתו כי ממ"ה עושים ה"ם על הדרך שפירשנו למעלה ויהי זו כוונת רז"ל על יום השבת שהוא כנגד שנת השמיטה הנגלות אשר כנגדה היא שנת השמיטה הזאת הנסתרת כדאיתא בבבלי וירושלמי באמרם במס' תמיד מזמור שיר ליום השבת שהוא מנוחה לחי העולמים והוא כינוי ליסוד כמבואר בע"ח בשער הכונות בכוונת ברוך שאמר בשם האר"י והוא סוד הצדיק כידוע שיש לו מנוחה ביום שבת זה הנסתר שאינו זורע את האדמה העליונה כדאמרן שממ"ה עושים ה"ם ממטה למעלה שלא ירד השפע ובהסתר זה הלשון מדוקדק יותר והוא כי במקום ירידתו ממם שהיא ראש מילה סוד היסוד להה' סוד העטרה שבו להשפיעו למלכות סוד הארץ העליונה דאז היה עומד היסוד בסדר תיבת מ"ה מם למעלה שהיא היסוד והה' למטה סוד העטרה מתהפך ע"ד מה שכתוב ותשב באיתן קשתו והוא שמגביה את עצמו להחזיק השפע בתוכו בענין שיהיה ההא סוד העטרה למעלה ממנו כנגד הגוף והמם סוד המילה למטה ממנו כסדר תיבת הם שהה' קודמת למם ובזה מתהפכת ממם פתוחה שדרך פתחה השפע יורד למם סתומה שנסתם השפע בו לבלתי ירד ואדרבא בהגיע השפע להה' שהיא סוד העטרה חוזר לאחור ע"י הגבהת היסוד ונסתם בתוכו שהוא סוד המם וחוזר כנגד הגוף ומי הוא הנותן לו כח זה ביסוד לעשות חיל להפוך טבעו להגביה את עצמו בהיותו מלא מהשפע על הדרך שאמרנו ומשני הקב"ה הוא המחזיקו במה שעושה לו כנפים שהם שני חדרי השפע שבו תלוים כשתי כנפים של נשרים שהם קלים שלא יכבדו עליו וישפילו אותו למטה ואין לתמוה על שמם כי שם אבר הוא שם משותף לכנף וליסוד זה בעל הכנפים וסימניך כי עוף השמים שהוא ת"ת יוליך את הקול מוליך שפע הג' שמות ע"ב מ"ב כ"ב שבח"גת כידוע שמספרם קו"ל ובעל כנפים יגיד שהוא לשון גיד המכונה ליסוד מגיד וממשיך שפעו למלכות הנקרא דבר כידוע כל זה לי"ח והכי אמרינן בתקונין בסוף תקון י"ג באברתו יסך לך דא אבר מן החי צדיק ותחת כנפיו תחסה אינון ה"ה דאות י"ו איהו אברתו כלול י"ו וגופא דיליה ו' רישא דיליה י' גדפוהי ה"ה ע"כ ובכנפים אלו מגביה עצמו לעמוד כנגד גוף ז"א שהוא סוד הרוח המרחף על פני המים וכדאמרן לעיל כי מדמה אותו לו בכל ענייניו והכי אמרינן בתיקונין הנ"ל אחר גדפוהי ה"ה ובגין דא ותחת כנפיו תחסה צנה וסוחרה אמתו צנה וסוחרה אמתו צנה וסוחרה שכינתא עילאה ותתאה אמתו דא עמודא דאמצעיתא רישא דיליה חכמה עילאה צדיק איהו כצלמו בדמותו ע"כ ושמא תאמר יש להם צער כדרך כל הארץ דברוחניות כמו כן מצטער לשנות מדתו הנהוגה והיא שבהיות השפע בו אינו נדון אם יעבור משם ולמטה כמו שנדון בהיותו בשאר הספירות אלא ניתן למלכות בלי עכוב ומבשרי אחזה אלוה וכדאיתא בכתבי האר"י וכתבתיו בספרי משנת חסידים במסכת כללות המצות וא"כ שמא תאמר שיש לו צער עתה מפני שינוי זה אף כי הוא לטובתו שאם היה טרוד לפלוט השפע לא היה בולע השפע היורד עליו כדי לזככו בשאר הפרצופים ת"ל וקוי ה' יחליפו כח ההשפלה בכח ההגבהה כי יעלו הכנפים שבו את האבר ממש סוד היסוד כנשרים שהכנפים מגביהים אותם וכמו שכתוב כנשר יעיר קנו על גוזליו ירחף יפרוש כנפיו יקחהו ישאהו על אברתו ויהיה פירושו על פי דרכנו היסוד שהוא כנשר כי גוף ששמו נשר וברית שהוא היסוד כחד חשיבי כידוע יעיר קנו והוא השפע שמקנן בו כי יתעורר לצאת אבל לא יצא כי אם על גוזליו סוד שני חדרי השפע העומדים תחתיו ירחף השפע הזה נוגע ואינו נוגע עוד בהם כי זה הוא פירוש מרחף כמשאז"ל על פסוק מרחפת על פני המים נוגע ואינו נוגע כי על פיהם יעמוד להכנס ביסוד ומה יעשה כדי שלא יכנס בו אחר שנתבשל בהם מאחר שאינו יכול לזורעו בארץ העליונה להיות שנת השמיטה יפרוש כנפיו יקחהו והוא כי גוזליו אלו יתפשטו משני צדיו כשני כנפים המתפשטים שהעוף פורש אותם כדי לעוף וזה יעשו כדי שלא יכבידו ליסוד וישפילוהו למטה ויכנס השפע בו ותרד בכלי המוכן לקבלו אלא בפרישת כנפים אלו יקחהו לזה השפע וישאהו על אברתו שהוא אבר היסוד הנקרא כן כמ"ש לעיל בשם התקונים ובזה מדוקדק מה שמזכיר כנפים לשון רבים ואבר לשון יחיד כי לאבר האחד יש לו שני כנפים שהם סוד נו"ה שלו ובהנשאו על אברתו זו נמצא עומד כנגד הגוף שהוא עליו ושם הוא מקום הרוח המרחף על פני המים כדאמרן ואימתי יהיה זה באלף השביעי דכתיב ביה ונשגב ה' לבדו ביום ההוא וזהו מ"ש אחר פסוק של כנשר וגו' ה' בדד ינחנו וגו' וכן תרגם ביה אנקלוס ה' בלחודיהון עתיד למשריותהו' בעלמא דהוא עתיד לאתחדתא לרמוז לכל האמור שבאותו זמן הוא שהקב"ה יעשה לצדיק שהוא היסוד כנפים כנשרים כדי שיחזיר השפע לאחור ולא יהיה לו צער כמ"ש בספיה דקרא ירוצו ולא יגעו ילכו ולא יעפו שמלבד פשוטן של דברים שרומז שלא יהיה לו צער ירמוז לנו בזה כי ירוצו החסדים שדרכם להגנז בפי האמה ולירד שם כדי לצאת ולא יגעו במקום אשר מתאוים וכדאמרן אלא ילכו לאחור ולא בדרך ריצה מאחר שזה הוא הפך טבעם ולא יעפו כעוף המעופף ואין מקרא יוצא מידי פשוטו מ"מ דקמל"ן דלא יגעו ולא יעפו חסדים אלו כי לא יותש כחם בזה אלא על עמדם יעמודו מוכנים ומזומנים לירד בזמנם אחרי כלות שנת השמיטה העליונה:
<b>טו</b> <b>וכל</b> הפרטים האלה שכתבתי בחדוש העולם אף כי לא מצאתים מפורשים בתורתנו הקדושה ומעתיקיה כשאר הפרטים אשר כתבתי בספר הזה מאחר שזכני ה' והאיר עיני בהם לא יכלתי להתאפק מלכתבם מאחר דאין בפרט אלא מה שבכלל אשר כללו רז"ל בענין זה בסנהדרין כמו שהבאתי דבריהם בפ"ח וכפי מה שנראה ממה שהעתקתי בשם הע"ח בסוד שנת השמיטה וידעתי בני ידעתי שאף הפרטים האלה אינם פורחים באויר כנשר המעופף כנראה לכאורה אלא יש להם על מה שיסמוכו בפירושי פרד"ס שבתורתנו הקדושה והמחפש אחריהם הנה והנה בדברי רז"ל ובזהר הקדוש ובכתבי האר"י זלה"ה לפי מה שעולה על זכרונו בטוח אני שלא ימצא סתירה להם אלא אדרבא יראה וימצא להם סיוע שיש בו ממש ואתחנן אל ה' שיצילנו משגיאות וינקנו מנסתרות ובזה מלאכתי זאת אגמור עומד ומצפה בלב ובפה לעני רוכב על חמור שיקבץ נדחנו ומהר ישמחנו בבנין ירושלים תוב"ב ושם נודה לו
<b>ביושר</b> <b>לבב</b><b>:</b> <b>תם</b> <b>ונשלם</b> <b>שבח</b> <b>לאל</b> <b>בורא</b> <b>עולם</b>