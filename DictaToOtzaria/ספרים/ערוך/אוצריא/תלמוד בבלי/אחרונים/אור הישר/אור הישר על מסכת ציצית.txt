<h1>אור הישר על מסכת ציצית</h1>
ר' שמואל יצחק הילמן
<b>אין</b> מתירין ציצית על המת אבא שאול בן בטנית אומר אבא אמר לי כשאמות התיר לי ציציות שיש בה משום קדושה וחכ"א אין בה משום קדושה אלא עושה אותה תכריך למת ומרדעת לחמור, והנה התוס' בברכות י"ח ע"א הביאו ברייתא דאבל רבתי פי"ב, דאבא שאול בן בטנית היה אומר לבניו קברו אותי תחת מרגלותיו של אבא והתירו תכלת מאפלוני, והתוס' שם סיימו בדבריהם שהגמרא חולק עליו. והיינו משום דבמנחות מ"א ע"א אמרינן ההיא שעתא ודאי רמינן ליה, פי' בשעת הקבורה מטילין ציצית בטליתות המתים משום לועג לרש ע"ש.
<b>ונראה</b> דעפ"ז מוכרח לאמר דברייתא שלפנינו דמסכת ציצית לא תהיה לפניהם, דאל"ה טפי היה להם להביא ברייתא זו, דת"ק ואבא שאול וחכמים כולהו ס"ל דאין מטילין ציצית בתכריכים, דאם איתא דלת"ק רמינן בהו ציצית גם לכתחילה, מאי רבותא דאין מתירין, ובע"כ דס"ל דאע"ג דלכתחילה אין מטילין מ"מ אם כבר היו בבגד אין מתירין אותן. ואבא שאול הלא העיד בשם אביו מעשה רב להתיר ציציותיו, וחכמים נמי דאמרי אין בה משום קדושה אלא עושה תכריך למת ומרדעת לחמור, הרי בע"כ דאתו עלה רק בהיתר זריקתן מטעם רשות, דמרדעת לחמור ותכריכין שניהם שוים לענין רשות דזריקת הציצית, ומכש"כ דאליבייהו ליכא שום מצוה להטיל ציצית לכתחילה כמבואר.
<b>ועוד</b> דבנדה ס"א ע"ב הביאו התוס' נמי מהא דאבא שאול דמס' שמחות כמו בכל המקומות בש"ס, ומסקו וז"ל מיהו טעמא של אבא שאול לא נתברר ע"ש, ולפי המבואר הכא נתברר מאד, ראשונה דא"צ לשום טעם, אהרי שהוא צוה כמו שאביו צוה לו. ואביו בירר ג"כ טעמו בצוואתו לפ"מ דס"ל שיש בהן משום קדושה, ואע"ג דאנן קיי"ל כחכמים דאין בהן משום קדושה ונזרקין כברייתא דמגילה כ"ו ע"ב, אמנם איהו לגרמיה כדס"ל דתכריכים פטורין מציצית, ומכש"כ לפי המבואר בשמחות שם שביקש להקבר תחת מרגלותיו של אביו, ואביו ס"ל דבציצית יש בהן משום קדושה, בע"כ משום כבוד צוואת אביו היה מוכרח: