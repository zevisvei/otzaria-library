<h1>שפת אמת על כריתות</h1>
יהודה אריה ליב אלתר
<h2>פרק ראשון</h2>
<h3>דף ב.</h3>
<b>ברש"י</b> מגדף איכא למ"ד כו' צ"ע בכוונתו הלא מתני' ר"ע היא ומיירי במברך השם כדלקמן (ז':) (דהא חשיב מגדף ועובד ע"ז בתרתי]:
<small><b>שם</b></small> <b>ד"ה</b> והמפטם כו' מריח בקטורת לא אזהרה כו' דריח אין בו משום מעילה. צ"ע דהא וודאי בנותן קטורת בביתו על האש וודאי מועל אבל כרת ליכא. ולמה הוצרך רש"י להוסיף זה הטעם כאן:
<b>בד"ה</b> על שגגתו כו' על הזכור כסבור שהיא אשתו כו'. מיהו למ"ד לקמן דמיירי נמי בהביא זכור עליו מה שגגה שייך. ואי דא"י כל האיסור דמשכב זכור הא כ' רש"י אח"כ בא"י כל העיקר אונס הוא. וצ"ל דידע העיקר רק סבור כה"ג מותר כמו בקטן אחר שהי' בן ט' וכדומה:
<h3>דף ב:</h3>
<b>בגמ'</b> אלא לחלק על אחותו שהיא א"א ואחות אמו קצת קשה מנ"ל הא דילמא קרא אתי לאחותו שהיא אשת איש או נדה שהם גוף א' וב' שמות. אבל כה"ג דכולהו שם אחותו אפשר סגי חטאת א' לקמן (ט"ו.) הקשו כן התוס' ותי' שפיר. אבל התוס' כאן ד"ה אחותו לא ס"ל תי' התוס' דלקמן א"כ קשה כנ"ל]:
<h3>דף ג.</h3>
<b>בגמ'</b> אבע"א יליף עונש מאזהרה. אין מובן לי הא בלא"ה כיון דבאזהרה אחותך היא קאי על אחותו מן האב והאם א"כ עלה קאי נמי כי כל אשר יעשה מכל התועבות ונכרתו כו'. ולכן נכון גי' הרב ר"ג כדאמר ר"א כו' דקאי אתחלת הסוגיא אבע"א דלחלק א"צ קרא כדר"א ע"ש. מיהו אכתי לכאורה גם לת"ק קשה ל"ל אחותך בעונש לרבות אחותו מאב ואם הא כתוב באזהרה. אך זה נ"ל ליישב דאה"נ דעיקר אחותך הוא שבפ' אחרי גבי אזהרה הוא. דצריך להכי רק ממילא כשכפל התורה גבי עונש בפ' קדושים דין אחות פי' בה כולהו מן האב או מן האם או משניהם. דכן דרך הכתוב כנ"ל ודו"ק:
<small><b>שם</b></small> <b>בגמ'</b> לר"י דמפיק ליה מתרתי כו' חייב שתים. וקשה דלא יהי' קדש ליכא כרת. וכן הקשו בתוס' ד"ה לר"י. ותירוצם אין מובן. ואפשר לומר דר"י מודה לדרשא דר"ע דתשכיב קרי. רק דמביא אזהרה מיוחדת דלא יהי' קדש והוי תו לאוין מחולקין וכרת א' וחייב שתים כנ"ל ואולי כן כוונתם:
<small><b>שם</b></small> <b>בגמ'</b> ובמגדף ס"ל כר"ע. הקשה באר שבע הא ר"י בפ"ד מיתות ס"ל דמגדף הוא ע"ז ובס' בה"ז רצה לתרץ בזה. ותמוהין דבריו דא"כ מגדף דמתני' הוא מזמר לע"ז וז"א דפלוגתא דת"ק וחכמים במתניתין הוא במברך ה' כדאמרינן לקמן. ובס' באר שבע בפ' חלק (צ':) מיישב ע"ש אבל לפרש"י שם קשה:
<small><b>שם</b></small> <b>אלא</b> מאהבה ומיראה. למ"ש הרמב"ם (פ"ה מה' יסוה"ת) דבעובר ולא נהרג הוי אונס. צ"ל הכא ביראה מהכאה בעלמא או מעונש ממון. וכ"כ בס' ב"ש בשם ריב"ש. אכן בתוס' סנהדרין (ס"א:) לא משמע כן. ועי' בשבת (ע"ב:) בתוס' מ"ש בזה]:
<b>בתוס'</b> ד"ה לומר שאין עונשין. הקשו דלעיל משמע באחותו שהיא אחות אביו ואחות אמו דאי לא הוי קרא לחלק בחדא מיהא חייב ואמאי הא אין עונשין מן הדין. ויש ליישב דאה"נ אילו לא הי' חייב על כל א' ואחת הי' פטור לגמרי מטעם אין עונשין מה"ד. ולהכי בא הכתוב לומר דחייב על כל אחת וא' וכיון דחייב שלשה לא שייך אין עונשין מן הדין דהטעם משום דחמור טפי ואינו מתכפר בכפרה קלה (כמ"ש המהרש"א בסנהדרין ס"ד:] דהכא באמת על כל עבירה חייב בפ"ע. ודו"ק. ומנ"ל לתוס' דלולי קרא הי' חייב חדא מיהת. וכן ביש אוכל אכילה אחת כיון דחייב על כל א' בפ"ע לא שייך אין עונשין מן הדין כמ"ש:
<h3>דף ג:</h3>
<b>בגמ'</b> דע"כ לא בעי רבא מר"נ כו'. צ"ע א"כ תפשוט מהכא דאינו חייב רק אחת. דאל"כ איכא בע"ז ו' חטאות. ועי' בשטמ"ק דגריס תפשוט דבעי רבא מר"נ]: שם בגמ' בתינוק שנשבה כו'. מפרש"י משמע דלמדו שם דעבודה רק לשמים או לכוכבים ושאר ע"ז אסור כל העבודות. ונראה דכמו כן הו"ל לגמ' לתרץ בסבור דשיתוף ע"ז מותר. או כמו דב"ח ומחובר אין נאסרין סבור דמשתחוה פטור:
<small><b>שם</b></small> <b>בגמ'</b> דהא פלוגתא דר"י ור"ל. צ"ע מה נ"מ מפלוגתא זו דהא לר"ל פטור לגמרי בידעוני. ולהרמב"ם דיש ידעוני במעשה (כמ"ש בלח"מ פ"ו מה' ע"ז] א"ש דלר"י חייב אחת ולר"ל באוב וידעוני במעשה חייב שתים. מיהו קשה על הרמב"ם דחושב מ"ג כריתות ואוב וידעוני במעשה בכלל מ"ג וכ' דחייב מ"ג חטאות. והלא לר"י אינו כן. וכ"ה ג"כ במל"מ (פ"ד משגגות) ע"ש. וק"ק על הרמב"ם א"כ למה נדחק הגמ' ליישב לר"י דמתני' מני ר"ע הוא בלא"ה י"ל דמיירי בידעוני במעשה:
<small><b>שם</b></small> <b>בגמ'</b> עולא אמר כו'. לכאורה י"ל דהלכה כעולא ורבא. והרמב"ם השמיט זה. וצ"ע דאפי' אי נימא דסתם גמ' מעיקרא דלא כעולא מ"מ י"ל דלדינא אמת דברי עולא דחובר כהאי חייב כרת. וצ"ע בזה:
<h3>דף ד.</h3>
<b>בגמ'</b> אין לוקין על לאו שבכללות. נראה דאין זה כמו כל לאו שבכללות כמו ל"ת על הדם דכולל כמה מיני עבירות נפרדים דבזה אפי' חדא לא לקי אבל בהך דהכא דהכל איסור א' רק שחלקו הכתוב חלב שור כשב ועז וכיון דחד לא תאכלו כתיב קראהו לאו שבכללות ובזה וודאי חדא מיהא לקי. [ומיושב קושי' הב"ש. ואפשר זה כוונת רש"י. אכן בתמורה (ז':) ברש"י ותוס' ל"מ כן]:
<small><b>שם</b></small> <b>בגמ'</b> ור"י אמר לך כו' עז ל"ל ש"מ לחלק. וקשה לרבנן. ואפשר לומר דס"ל דדוקא השתא דכתי' שור כשב ועז דרשינן השוה בשלשתן לאפוקי אלי'. אבל אי הוי כתוב שור כשב בלבד הו"א איפכא מה דנאסר בכשב נאסר גם בשור. רק עתה דתרי אין בהם חלב אלי' דרשינן דגם בכבש אלי' מותר כמו הרוב כנ"ל:
<small><b>שם</b></small> <b>בגמ'</b> מודה ר"י לענין קרבן כו'. נראה דקאי למ"ד תמחויין אין מחלקין. אבל למ"ד תמחויין מחלקין נראה דאדרבה מודין חכמים לענין קרבן דוודאי חלב שור כשב ועז הוי כמו שלש תמחויין דאין טעמן שוה:
<small><b>שם</b></small> <b>בגמ'</b> שני שמות בהעלם אחד כו' פירש"י חלב כליות ושעל הדקין. נראה כוונתו למסקנת הגמ' ב' תמחויין וה"ה ב' מיני חלבין הללו דאין טעמם שוה חשוב כב' תמחויין:
<small><b>שם</b></small> <b>בגמ'</b> א"כ נחייב נמי משום קודש. והקשיתי דילמא מיירי בכזית שאינו ש"פ דמעילה ליכא רק בכשוה פרוטה. וגם בקדושת הגוף בעינן שיהא ש"פ כדלקמן (כ"ג.). ומ"ש התוס' לקמן (י"ג:) דגם בנותר איכא מעילה אע"ג דלא שוה מידי. פי' שאין הפסד להקדש אבל לגבי הנהנה בעי ש"פ כנ"ל]. והשיב לי חתני מ' יעקב מאיר נ"י דהקושיא היא דמצי נקיט שלשה וכגון שהי' ש"פ. ואכתי קשה לי די"ל דב' שמות שאין שיעורן שוה פשיטא דמחלקין ולא רק חלב ונותר דשיעורן שוה קמ"ל דמ"מ מחלקין וצ"ע:
<h3>דף ד:</h3>
<b>בגמ'</b> ר"י סבר למדין לאו מכרת וחכמים ס"ל אין למדין לאו מכרת. צ"ע להבין הסברא בשלמא לעיל לענין למעט חלב חי' שפיר י"ל דנהי דבענינא דקדשים כתי' כרת אין למדין הלאו דשמא רק כרת מיעט חלב חי' דאינו בקדשים. אבל לאו יש גם בחי' אבל הכא דבא לרבות חלב קדשים א"כ כיון דכרת דחלב בענינא דקדשים כתי' מכ"ש דלאו נמי איכא וצע"ג. ותו קשה לי בדר' ישמעאל ג"כ דהא האי כל חלב דמוקמינן בחולין הוא בענינא דקדשים. דהא עלה אמר ר"י לעיל דאי נמי לא הוי כתי' שור כשב ועז הוי ממעטין חלב חי' כיון דבענינא דקדשים כתיב. והשתא אי לא הוי כתוב קרא מיותר לחלב קדשים. הו"א האי כל חלב שור כו' בקדשים הוא דלמד מענינו והוי ממעטין חלב חולין כמו חלב חי'. ולהכי צריך קרא אחרינא בקדשים להוכיח דהאי כל חלב שור בחולין הוא וא"כ לא מיותר קרא לתרי לאוי וצ"ע:
<small><b>שם</b></small> <b>בגמ'</b> סד"א הואיל ואמעיט מטומאה. רש"י גורס ממעילה. וכן מסתבר טפי. ובזה מיושב נמי מה דקשה בהא דמקשה ואלא חכמים הקישא ל"ל ולפרוך טפי גם למסקנא דאיצטרך היקשא לד"א מ"מ הא אין היקש למחצה ולמה לא נרבי דם לזרות. אבל לפרש"י א"ש כיון דאמעוט ממעילה משמע ודאי דגם לאו לית בי'. ונ"ל עוד דר"י וחכמים בהא פליגי דאיכא ג' דרשות למעט דם ממעילה ומטומאה ומנותר מהוא ולכפר ולכם ע"ש בחולין (דף קי"ז.). וא"כ י"ל דלחכמים אמעוט מעילה מלכם שלכם יהא א"כ משמע ודאי אפי' לכתחילה. ולכך מקשה רק היקשא מה דרשי בי' כנ"ל:
<small><b>שם</b></small> <b>בגמ'</b> אמר רבינא הילכך כו' פי' אי הוי ילפינן רק מוזה לכם הטמא לא הי' נחש בכלל. וק"ק למה נדחק הגמ' מקודם ליישב דס"ד רק לטומאה. למה לא תי' כפשוטו דצריך היקשא לנחש:
<h3>דף ה:</h3>
<b>בגמ'</b> כ"ג בן כ"ג בעי משיחה מנלן. הא ודאי מה דכ"ג בעי משיחה פשיטא לגמ' מדכ' כהן המשיח. רק בבן כ"ג מקשה מנלן. וק"ק דלקמן גבי מלך בן מלך לא בעי משיחה מקשה הגמ' ג"כ מנלן. והלא הכא בעי קרא להצריך משיחה. א"כ משמע דמסברא כל שאביו נמשח אין הבן צריך משיחה. ודוחק לומר כיון דכבר כתיב קרא בכ"ג בן כ"ג דבעי משיחה ממילא יש ללמוד גם למלך בן מלך. ואפשר דקושית הגמ' לקמן כיון דמצינו דשלמה נמשח מנ"ל לומר דהוא משום מחלוקת אדוני' דילמא דינא הכי ומסיק דמלכות ירושה היא. ונראה דמ"מ אלעזר ואיתמר כשנעשו כ"ג לא בעי משיחה דכבר נמשחו. אע"ג דמשיחה ראשונה לא הי' לשם כ"ג מ"מ שפיר מתקיים כהן המשיח כנ"ל דהא כ' סתם קח כו' והלבשתם את אלעזר ולא כ' משיחה:
<small><b>שם</b></small> <b>בגמ'</b> מנלן דכי איכא מחלוקת בעי כו'. ק"ק דהא מפורש בקרא דמשחו לשלמה. ואי קשיא דילמא לאו דינא הוא רק דלפרסומי מילתא עבדי ונהי דאיכא מעילה נימא דהוי בשמן אפרסמון. א"כ על מי מקשה הגמרא דהא בברייתא נמי לאו דינא קאמר רק מפני מה משחו לשלמה. ואפשר דקושית הגמ' למאי דמשני דכתיב הוא ובניו. א"כ צריך להיות ג"כ מפורש דבמקום מחלוקת אינו כן. להכי קאמר מנלן ומסיק דכתיב בקרב ישראל. ויש לעיין הא דבאין שלום בן מלך בעי משיחה אי דוקא כה"ג דשלמה דגם אדוני' היה בן מלך. רק דס"ד דמאן דבעי מלכא מורית ע"ז דריש דכשיש מחלוקת מי מבניו יהי' בעי משיחה. אבל למנות מלך אחר כשיש בן י"ל דא"צ משיחה אפילו במקום מחלוקת. מיהו יותר נראה כיון דכ' הוא ובניו בקרב ישראל משמע דדוקא כשיש שלום הוא ובניו. אבל במקום מחלוקת יכולים למנות אחר וכשנמנה הוא בעי משיחה. ויש לעיין למה לא משחו יואב וחבריו לאדוני' ואפשר חשבו דהוא בהסכם כל ישראל. ובאבשלום כ' אשר משחנו למלך. ונראה משום דהי' לדוד בנים גדולים מאבשלום כלאב. א"כ מה"ט ג"כ אדוני' היה צריך משיחה. ואפשר דמשחוהו אע"ג דאין מפורש בקרא דבאבשלום ג"כ לא כתב בשעת מעשה משיחה. ומ"מ כתב אח"כ אשר משחנו כו'. ובזה יש ליישב ג"כ מה שהקשיתי לעיל בגמ' דמקשה מנלן דמפני מחלוקת בעי משיחה והלא מפורש בשלמה שמשחוהו. רק די"ל טעם משיחת שלמה מפני שאדוני' וכן כלאב היו גדולים ממנו והתנא קאמר הטעם מפני מחלוקת דוקא משמע אפי' בשוין בשנים. להכי מייתי קרא דבקרב ישראל:
<small><b>שם</b></small> <b>בגמ'</b> ומי קשיש כו'. ק"ק דהגמ' מסופק בזה ובקרא משמע בהדיא דהי' קשיש דיהואחז הי' בן כ"ג במלכו ומלך רק ג' חדשים. ויהויקים נמלך תחתיו והי' בן כ"ה שנים ע"ש במלכים (ב' כ"ג). וביותר יש להפליא ע"ד הרד"ק שם שהביא הגמרא דהכא ומסיים ויהויקים שהי' גדול מיהואחז ב' שנים ראו מהפסוקים שנאמר בן כ"ג כו' אלא שלשה חדשים ע"ש. והלא כאן לא נזכר ראיה זו. ואדרבה פרכינן ומי קשיש כו' כנ"ל]:
<h3>דף ו.</h3>
<b>בגמ'</b> הניחא לרבנן אלא לר' דוסא כו'. לכאורה קשה אפילו לרבנן דלמה הוי ב' כתובין הלא אפי' אי בעלמא נעשה מצותו מועלין מ"מ צריך קרא והניחם שם לאוסרן לכהן הדיוט. [והך קרא דכתיב גבי תה"ד לאו יתורא הוא דהא דרשי' נמי מיני' דרשא אחרינא ושמו בנחת ושמו שלא יפזר). אכן לפמ"ש בס' באר שבע דמעילה דהכא רק בבגדי כ"ג ביו"כ. אבל בגדי כהונה דעלמא ס"ל דאין בהם מעילה משום דלא ניתנה תורה למלאכי השרת ע"ש. א"כ א"ש דאי אית בהו מעילה ממילא אסורין גם לכהן הדיוט דהוא ודאי יהנה מהם:
<small><b>שם</b></small> <b>בגמ'</b> בורית כרשינה תשעה קבין יין קפריסין סאין תלתא קבין תלתא. דקדק בני אברהם מרדכי שי' למה מעיקרא אמר ט' קבין לימא נמי סאה וג' קבין או לימא הכא כ"א קבין. ואפשר דצריך לשקול בפ"ע ג' סאין ] וג' קבין להיות הכרעות אלו במשקל:
<small><b>שם</b></small> <b>בגמ'</b> אם נתן בה דבש פסלה ואם חסר אחת מסממני' חייב מיתה. משמע דבנתן בה דבש ליכא חיוב מיתה. ואפשר דמיירי בדבש כ"ש דבטיל ברוב ופסולה רק מדרבנן [כיון דעביד לריחא כמו דבר דעביד לטעמא דלא בטיל מדרבנן כמ"ש הש"ך יו"ד (סי' צ"ח ס"ק כ"ט) בשם האו"ה]. ולהכי ליכא חיוב מיתה אע"ג דמרבינן עירובו מכל דבש. מ"מ י"ל דהיינו בפחות מרוב. מיהו פסלה משמע מדאורייתא ולכן נראה דהא עיקר קטורת י"א סממנין ומ"מ מערבין בורית כרשינה משום דרק סממנים אסור לערב ולא דברים אחרים. ולכן י"ל דבדבש נמי אין הקטורת נפסלין ורק איסור בפ"ע עביד מה דהקטיר דבש. ולהכי קאמר פסלה דפסלה מלהקטיר מכח איסור דבל תקטירו. אבל אי הקטירן יצא וא"צ להקטיר קטורת אחרים דמצוה הבאה בעבירה לא שייך הכא דאין המצוה בא ע"י עבירה דאם לא הי' נותן בה דבש ודאי הי' מקיים המצוה שפיר. וא"כ לא שייך לחיובי מיתה כיון דבהקטרה זו קיים המצוה לא מיקרי זה קטורת זרה (בפרט לרש"י [דהחיוב הוא משום ביאה ריקנית ביוה"כ לפני ולפנים] דביאה ריקנית ודאי לא הוי). מיהו במ"א כתבתי דהיכא דעושה עבירה בשעת עשיית המצוה חשוב מה"ב אפי' אין המצוה באה ע"י עבירה כיון דעשיית המצוה עצמה עבירה היא. מ"מ י"ל כיון דקי"ל בפסולים אם עלו לא ירדו כל שהי' פסולו בקודש. וא"כ כיון שיש בה כל הסממנין יהי' ראוי לקודש רק מטעם שעירב בה דבש שוב אם עלה לא ירד וכיון דלא ירד ומתכשר ע"י המזבח ליכא חיוב מיתה רק דפסולה לכתחילה להעלותה. משא"כ בחיסר אחד מסממני' דלא הי' ראוי מעולם לכך שפיר חייב מיתה. מיהו עדיין יש לדקדק כיון דמזבח הפנימי מקדש פסולין אפי' אין ראוין כלל כדאר"א בזבחים (כ"ז:) וא"כ גם בחיסר לא ירד **לכאורה י"ל דבכה"ג גם במזבח הפנימי ירד. למאי דאמרינן התם בזבחים דמזבח הפנימי דינו ככלי שרת. ובכ"ש גופי' איתא בזבחי' (פ"ח.) דאין מקדשין אלא שלימין. ופרש"י דאם חסר השיעור אין מקדשין. א"כ ה"נ אם חסר אחת מסממני' אינו מקדש דהרי חסר השיעור. אכן ברמב"ם (פ"ג מהלכות פסוה"מ) משמע קצת דדוקא במדות א"מ חסירין. וע"ש בלח"מ וצ"ע:** ולמה חייב מיתה. אך אין זה קושיא דנהי דלא ירד מ"מ כיון דלא קיים מצות הקטרת שהרי חסר שפיר הוי קטרת זרה. אבל ביש בה כל הסממנים נהי דפסול מפני הדבש כיון דלא ירד שפיר קיים המצוה. מיהו זה יתכן רק בכל השנה במזבח הפנימי. אבל למאי דפרש"י וכן משמעות הגמרא ביומא (נ"ג) דמיירי ביוה"כ ושם ליכא קידוש מזבח רק על המחתה וכלי שרת אין מקדשין פסולין ליקרב ואם עלה ירד שפיר יש לחייב מיתה גם בנתן בה דבש. ואפשר דנקט פסולה ולא מיתה משום דמיירי נמי בקטרת דכל השנה גם כן עכ"פ. ועיין מה שכתוב אח"ז:
<small><b>שם</b></small> <b>בגמ'</b> ואם חיסר אחת מכ"ס חייב מיתה. פשיטא דלישנא משמע אפי' בכל השנה בהיכל. וכ"כ הרמב"ם (פ"ב מהל' כה"מ). אך הטעם לא נתבאר. והרמב"ם כתב דהוי קטרת זרה. ומאי בכך הא רק לאו גרירא הוא לא תעלו עליו ק' זרה ומנ"ל דחייב מיתה. ואפשר דממעשה דנדב ואביהוא נלמד דהקטירו אשר לא צוה ה' ומתו דכל האי מיתה דהכא בידי שמים היא. ובזה אפשר נמי ליישב מה דבנתן בה דבש ליכא מיתה כיון דזה איסור בפ"ע בהקטרת דבש. ואנן לא מצינו מיתה רק בקטורת אשר הם בשינוי כגון חיסר בה. אבל מה שנפסל ע"י הדבש לא הוי קטרת אשר לא צוה וצ"ע בזה:
<small><b>שם</b></small> <b>כל</b> מעשי' לא יהי' אלא בקודש. צ"ע דהאי קרא כתיב בקטורת שעשה בצלאל והם לא היו בקודש שלא היה עדיין משכן. וצ"ל בדוחק דצריך להיות במקום הקדוש ביותר. וגם אז היה צריך לעשותן עכ"פ תוך הענן ולא חוץ למחנה. וממילא משתמע לאחר שיש מקדש צריך לעשותן בעזרה דהיא מקודש יותר:
<small><b>שם</b></small> <b>בגמ'</b> מתקיף לה ר"י כו' והכא לא תני. פרש"י דר"י בעי לאקשויי אדר"י ב"ר חנינא. ופי' זה תמוה בעיני דאיך שיהי' תקשי כיון דהי' דבר הראוי לציבור ולהכי א"י למכור לאחרים רק לגזבר כדי לחזור ולקנות ממנה. א"כ למה לא תני וחוזרין ולוקחין. ודאי למסקנא דר"י דאחד מסממני הקטרת א"ש כיון דעדיין אינו ראוי להקטיר. והאומן יעשה מזה קטורת ואין לוקחין מיד ממנו להכי לא תני וחוזרין ולוקחין אבל לפרש"י הגם דלא נעשה בקודש מ"מ למה לא יחזירנו מיד לקנות ממנו. ולכן נראה דאה"נ דר"י מקשה לכל הפירושים ומתקיף לה על המקשן והתרצן דהכא בלא"ה בע"כ בא' מסממנים מיירי ושוב ל"ק אדר"י ב"ח כנ"ל:
<h3>דף ו:</h3>
<b>בגמ'</b> והא אפשר דעבדה פרס בשחרית כו'. נראה לכאורה דלאו דוקא ואפי' פחות מזה דהא שיעור זה רק מדרבנן כמבואר בזבחים (ק"ט:) (דיוצא בכזית ופרש"י דהאי שיעורא דרבנן הוא] וכ"כ תוס'. ונראה דיש ט"ס בתוס' וצ"ל לאו הל"מ היא. ומ"ש ר"ש מנה חייב ודאי לאו דוקא וצ"ע. ובמל"מ (פ"ב מה' כה"מ) הניח ג"כ דברי רש"י בקושיא]:
<small><b>שם</b></small> <b>בגמ'</b> מה ת"ל דקה שתהי' דקה מן הדקה. לכאורה קשה דילמא כתי' קרא לעכב דבכל השנה כתיב רק פ"א דקה וי"ל דאינו מעכב וביו"כ כפל דקה לעכב. ואולי פשיטא להו דבכל השנה נמי מעכב:
<small><b>שם</b></small> <b>בגמ'</b> נכתוב ללבונה זכה במיצעי. למאי דמשמע מפרש"י דיכול ליקח מינים אחרים רק שיהי' כעין הפרט קשה הכא דאי הוי כתיב לבונה במיצעי וחלבנה בסוף הו"א דאינו רשאי ליקח כשיש לו ריח רע כיון דאינו כעין הפרט. אבל עתה דחלבנה במיצעי יכולין ליקח גם מה שיש בו ריח רע מאחר דהוי כעין הפרט:
<small><b>שם</b></small> <b>בגמ'</b> מת לא איקרי אדם. והא דכתיב ועצמות אדם ישרפו עליך (מלכים ב' י"ג) וכן בעצם אדם (פ' חקת). צ"ל בעצם של אדם שהי' באדם. אבל בשר אדם לא משמע הכי:
<small><b>שם</b></small> <b>כל</b> שאינו בסך. צ"ע בקטן מה הדין (דהא אינו בסך וכמו דאיתא בנזיר (נ"ז:) בענין מקיף את הקטן ע"ש]:
<small><b>שם</b></small> <b>בגמ'</b> וכמה יסוך ויהא חייב כו'. הראב"ד כ' (פ"א מה' כה"מ) דרק בנתינה פליגי אבל בסיכה לכ"ע במשהו חייב. ובע"כ דלא גרס הכא כמה יסוך רק כמה יתן. ונראה דגירסא זו עיקר לכ"ע דגם הרמב"ם שם מחלק דבסיכה אפי' כהנים ומלכים חייבין. א"כ מדמקשה הגמ' עלה והא ר"י פוטר ע"כ דגרס הכא כמה יתן. אבל מ"מ לדינא אין הוכחה מזה לשיטת הראב"ד דשפיר י"ל דה"ה סיכה. ומה דאמרינן לקמן בסיכת מלכים וכהנים לכ"ע כ"ש היינו מצות סיכה. וכן הבינו התוס' וגם הכ"מ נתכוין לזה. ומהתימא על הב"ש שלא עיין בכוונת הכ"מ בזה. ולע"ד יש לתמוה על הראב"ד בזה וגם על הרמב"ם במשיחת מלכים דאפילו לר"י דפטור בנתינה מ"מ בסיכה דכתיב בשר אדם גם כהנים בכלל. דמ"מ מאין הרגלים שיהי' כרת בזה דבכרת כתיב ואשר יתן ממנו. ונהי דודאי דסיכה לא נפקא מכלל נתינה ובסך כזית על זר ודאי חשיב נתינה. אבל לחייב בפחות משיעור נתינה או במלכים תמוה דכרת לא כתיב רק בזר ובנתינה. וכשאני לעצמי היה נראה לי דלכ"ע אפילו במלכים ואפילו בכ"ש לאו מיהא איכא דע"כ לא פליגי הכא רק לחייב כרת. אבל בלאו דלא כתיב נתינה ולא זר שפיר לקי. ובזה א"ש הא דאיתא לקמן בכ"ג שנטל משמן המשחה וסך ע"ג מעיו דחייב. דדוחק לומר דפסק דלא כר' יהודה. ובאמת דמכאן הוציא הרמב"ם דבסיכה אפי' בכ"ג ומלכים חייב. ולע"ד נראה דחייב מלקות קאמר וסתם וקאמר חייב סתם משום דבהא פליגי ר"י ור"מ. אבל להלכה חייב רק מלקות. אבל מה אעשה שמלשון הרמב"ם משמע דבפחות מכשיעור נתינה אפי' מלקות ליכא. וצ"ל דס"ל דהעונש שוה לאזהרה בכל מילי. וצ"ע בזה:
<h3>דף ז.</h3>
<b>בגמ'</b> שאינו בסך אינו בבל ייסך. יש לעיין אי נימא גם במלך וכהן דאינו בסך לא יהי' בבל יסיך ואם יתן הוא על אחר יהי' פטור. מיהו לשיטת הרמב"ם אין נ"מ בזה דס"ל דסיכה איתא נמי במלך וכהן. ולפמ"ש לומר דלאו למלקות איכא גם במלך וכהן גם כן אין נ"מ בדין זה:
<small><b>שם</b></small> <b>בגמ'</b> ומודה רבי בעבירות דיוה"כ גופי'. צ"ע לשון הברייתא לפי"ז מעיקרא דבעי למילף מחטאת ואשם לא הי' מכפר כלל באינו שב. ולמסקנא דאך חלק ממעט רק דאינו שב אינו מכפר על עבירות דיוה"כ דוקא:
<small><b>שם</b></small> <b>בגמ'</b> דאלת"ה כרת דיומא איך משכחת לה. ותמוה בס"ד דהוי זה הוכחה א"כ ל"ל אך חלק. ובב"ש הביא שהתוס' בשבועות הקשו כן. וכתב לתרץ דמרבה אפי' שב על גוף העבירה רק שמבעט בכפרת יוה"כ ע"ש. ולכאורה קשה גם ע"ז דא"כ מה ראי' דאלת"ה. וצריך לפרש דעיקר ראיית הגמרא דכללא דרבי בין שבין בין אינן שבין לאו דוקא דהא כרת דיומא ודאי אינו מכפר. וממילא י"ל דה"ה נמי במבעט אינו מכפר מדרשא דאך. מיהו לפי"ז י"ל עוד בפשיטות דאך מרבה דאפי' על איסורי יוה"כ שאין בהם כרת כגון תוס' יו"כ או חצי שיעור או קידוש היום וכה"ג נמי אינו מכפר:
<b>תו</b> מביא הב"ש דתוס' שם תמהו על קושית הגמ' מהא דלא התענה כו' יוה"כ הוא מ"מ דשפיר י"ל דמיירי בשב. וכוונתם פשוטה דאחר שעבר עבירות דיוה"כ דאכל ועשה מלאכה ולא התפלל מ"מ קודם שקיעת החמה עשה חשובה וא"י למה לא הבין הב"ש כוונתם. ומה דמקשה עוד הב"ש דא"כ פשיטא. ג"כ לק"מ דעיקר כוונת הברייתא לאפוקי דלא נימא דכפרת יו"כ תלוי' באלה המצות וכיון דלא התענה אינו מכפר קמ"ל דגוף היום מכפר. אבל שפיר מיירי בשב:
<h3>דף ז:</h3>
<b>במשנה</b> המפלת שליא כו'. דאין שליא בלא ולד מיהו הא דלא מספקינן שלא הי' בו צורת אדם. צ"ל דרוב נפלים יש בהם צורת אדם. ולכן צ"ע מ"ש רש"י בא"י מה הפילה שמא לא הי' צורת אדם. ובנדה כ' רש"י עצמו דשמא רוח הי' ולא ולד:
<b>בגמ'</b> מאי עבדין מייתין תרוייהו חד קרבן וודאי וחטאת עוף ספק. משמע כפרש"י דלר"י קאי דמייתי כל א' עולה ובחטאת מתנין. וצ"ע למה יפסידו כל א' עולה הלא בשניהם יכולין להתנות בעולה וחטאת:
<small><b>שם</b></small> <b>בגמ'</b> ומי אית לי' לר"י תנאי והתנן כו'. יש להבין לס"ד דגמ' מ"ט דר"י בחטאת דאין שניהם מביאים. ונראה דגם בס"ד ס"ל הטעם דכ' או הודע אליו רק דס"ל דכל חטאת דין אחד להם דגם בחטאת זה דיולדת אין מביאין ב'. אך לפ"ז קשה דלעולם לא יביא חטאת עוף על הספק לר"י כיון דבעי ידיעה בכל חטאת אפי' ביולדת וא"כ קושית הגמ' הוי על כל דברי ר"י דמתניתין דאמר אימתי כו' דלר"י איפכא ס"ל דבכל גווני אין מביאין על הספק. ולשון הגמ' ומי אית לי' לר"י תנאי לאו דוקא. וצ"ע בזה:
<small><b>שם</b></small> <b>בגמ'</b> מודה ר"י במחוסר כפרה כו'. והנה לכאורה הי' נראה דהלכה כר"י. וגם אפשר דת"ק לא פליג ור"י מפרש דברי ת"ק. אבל הרמב"ם במשניות כ' ואינה הלכה. וגם בחבורו (פ"א מה' מחו"כ) לא הביא כלל דברי ר"י דמתניתין. א"כ ס"ל דת"ק פליג דלא מהני תנאי בב' נשים יולדות. וצע"ג בטעמו של דבר:
<b>במשנה</b> אע"פ שאין ראוי לקרבן יחיד ראוי לקרבן צבור. אין מובן הענין מה בכך מ"מ אינו ראוי לקרבן היולדת. ואפשר הכוונה כיון דיום קרבן הוא לכן אם שגג הכהן והביא קרבנה בשבת עלה לה וכמ"ש התוס' בחולין (מ') דשבת לא הוי מחוסר זמן ע"ש] משא"כ בלילה דאפי' דיעבד פסול הקרבן:
<h3>דף ח.</h3>
<b>בגמ'</b> ת"ר ה' לידות כו'. מפרש"י נראה דגורס ה' לידות וודאי וה' לידות ספק וכמו כן בזיבה. ומ"מ לת"ק צריך להביא א' מן הספק. ויש ג' מחלוקות בדבר. וכ"כ הרמב"ם ופוסק כת"ק. מיהו בגמ' דמפרש רק מחלוקת ריב"נ ור"ע משמע דליכא ג' מחלוקת וגם צ"ע בטעמא דת"ק. ואולי י"ל דגם הוא חושש לפשיעה והחמיר עוד דלא יצא ידי הספקות ע"י קרבן הוודאי שאם יתערב הכפרה של הס' והודאי יפשעו גם בוודאין שלא להביא השאר וצ"ע:
<h2>פרק שני</h2>
<h3>דף ח:</h3>
<b>בגמ'</b> הביא פרידה אחת שחרית אוכל בקדשים לערב, הטעם כיון דסגי בבהמה א' א"כ גם בעוף בחדא סגי רק דצריך להביא עוד פרידה משום דלא מצינו חיוב בתורה באחת לכן החיוב להביא ב' אבל הכפרה נגמר באחת. ומה דקאמר לערב משמע דבעי הערב שמש אחר הטבילה. ותוס' בזבחים ר"פ טבול יום העלו דמחוסר כפרה א"צ הערב שמש ואפשר דגר שאני דמעולם לא אכל קדשים לכן צריך גם הערב שמש. ומהתימה שלא הזכירו שם הך דהכא כלל. (אכן בחגיגה (כ"א.) הביאו התוס' גם מכאן ותי' כמ"ש בשטמ"ק כאן]:
<small><b>שם</b></small> <b>בגמ'</b> עולה ושלמים יצא. נראה לפרש דעולת עוף קאמר עם בהמת שלמים. דהא ביולדת מצינו עוף א' עם הכבש וא"כ י"ל ה"ה בגר. ומהתימא על רש"י שכ' דלאו דוקא. וגם דברי בה"ז אין נכונים. מיהו תמהני על הרמב"ם שכ' בפי' (פ"א מה' מעה"ק) ב' בהמות עולה ושלמים יצא. וא"י להלום דבריו:
<small><b>שם</b></small> <b>בגמ'</b> אר"פ יש לומר לעוף איתרבי לעולת בהמה לא כ"ש. נראה הפי' דהא דאיתא בברייתא אח"כ מנין כו' עוף ת"ל לריח ניחוח איזה דבר שכולו לה' זה עוף. ובאמת גם הא דסגי בעולת בהמה ולא בעי עולה ושלמים ג"כ אכתי לא ידעינן וא"כ כוונת התנא מנין לעוף לאו דוקא. ורצה לומר מנין דסגי בעולה גרידא ואפי' בעוף. וכל זה מרבה מריח ניחוח דהיינו עולה והוסיף עוף לרבותא. וזה כוונת ר"פ השתא עוף מרבה התנא מכ"ש דבהמה אתרבי מהאי קרא. ולכן לא הבנתי מ"ש תוס' תימה דהא בזב וזבה עוף דוקא. ולק"מ דוודאי אי הי' מפורש בקרא עוף לא הו"א כ"ש בהמה רק הכא מהאי רבויא דמרבינן עוף כ"ש בהמה. וזה פשוט. וגם על רש"י יש לגמגם במ"ש דכולו לה' אבל בעולת בהמה עור לכהנים. דלפ"ז קשה באמת מנ"ל בהמה. אבל אין כוונת התנא ע"ז רק דעולה שכליל נקרא כולו לה' כנ"ל פשוט:
<h3>דף ט.</h3>
<b>בגמ'</b> ואין הזאה בלא טבילה. ק"ק מ"מ מנ"ל דזה שייך אל הגירות. וא"כ עתה דאין הזאה גם טבילה י"ל דא"צ. ועיין ביבמות (מ"ו:) בגמ' שם עוד ראי' אחרת בזה דצריך טבילה. והרמב"ם (פי"ג מה' א"ב) מביא אותו הראי' ולא האי דהכא]:
<small><b>שם</b></small> <b>בגמ'</b> הו"א כי מייתי קרבן בשוגג מידי דהוי אתורה כולה כו'. צ"ע דא"כ לא לכתוב כלל אפי' פתאום. רק וכי ימות מת עליו. וממילא הו"א דמיירי בשוגג ככל התורה כולה. א"כ דכתי' פתאום וודאי לרבות מזיד ואונס א"כ פתע מיותר:
<small><b>שם</b></small> <b>בגמ'</b> בעא מיני' כו' הבא על ה' שפחות בהעלם א' מהו. נראה דלסברת הבעיין הוי מסופק נמי בב' העלמות וב' גופין ג"כ רק דגם בהעלם א' בעי ופשט לי' דחייב ב' ומכ"ש בב' העלמות. אבל לס"ד גם בב' העלמות איכא למבעי כנ"ל:
<small><b>שם</b></small> <b>בגמ'</b> מאן תנא כו' ר"י בר"י הוא כו'. נראה דגם לר"י בר"י הא דמביא קרבן א' משום דטומאה אריכתא היא. אע"ג דמתחיל למנות מיום ז' מ"מ עדיין טמא הוא עד הערב. רק דמ"מ קצת רבותא היא דהו"א דלא חשיב חד טומאה. אבל לרבי פשיטא דחד טומאה חשיב. וכ"מ מלשון הרמב"ם בפי' המשנה. דהא הגמ' לא מייתי שום טעם למה מביא קרבן א' כנ"ל. ודברי התוי"ט בכאן א"י להלום כלל מה שכ' שרש"י בפ"ק סותר מ"ש בנזיר דוודאי מילתא דפשיטא דחד קרבן מייתי על טומאה השני' בכל גווני ע"ש שדבריו תמוהים:
<b>במשנה</b> המקנא כו' ומייתי בגמ' הטעם דתורת הקנאות תורה א' להרבה קנאות. וכ' בתוס' תימה דלרבנן בסוטה אין משקין ב' פעמים לסוטה אחת ע"ש. ולכאורה דבריהם תמוהים דמה בכך דוודאי ב' פעמים אין משקין. אבל השתא דרבי קרא דלכמה קנאות שותה פ"א שפיר משקין אותה פ"א על כל הקנאות. ומותרת לבעלה ע"י ההשקאה הזאת וכמ"ש התוס' בסוטה (י"ח:) דהכא מיירי בכה"ג ע"ש]. ואפשר כוונתם משום דכל שאינו בזה אחר זה גם בב"א אינו:
<small><b>שם</b></small> <b>בגמ'</b> חסורי מחסרא וה"ק הביא ציפרין ונתנגע אין מביא אלא קרבן אחד ולאקבועי בעניות ועשירות כו'. ומ"מ משמע דגם לענין קרבן א' דוקא עד שלא הגיע זמן קרבנותיו מדתנא רק הביא צפרים ונתנגע. וכן הבין הכ"מ כמ"ש בתוי"ט. הגם דלענין פי' הרמב"ם יפה השיג התוי"ט על הכ"מ דבלא"ה הרמב"ם לטעמי' אזיל דגם בנזיר תליא הכל בהבאת קרבנותיו. אבל מ"מ גם לדידן נראה דמצורע דמי לנזיר דכל היכי שהגיע זמן קרבן ונתנגע אח"כ מביא ב' קרבנות מדנקט רק הביא צפרים. מיהו צ"ע לראב"י דלענין עניות ועשירות תליא בצפרים. אפשר דגם לענין קרבן א' דוקא אם נתנגע קודם הצפרים נפטר בקרבן א'. אבל אחר שהביא צפרים כיון דלדידי' חל חיוב הקרבן בשעת הבאת הצפרים לענין עניות ועשירות ה"ה נמי לענין להביא ב' קרבנות. וצ"ע בזה:
<b>בתוס'</b> ד"ה והיא שפחה תימא דהכא בעינא קרא לחלק והנה יש לדקדק לפי דבריהם הו"ל לתמוה ג"כ על הך דואשה בנדת טומאתה דמרבינן לחלק בעריות הו"ל לאקשויי ל"ל קרא. אלא נראה משום דכתי' בעריות קרא לחלק בב' גופין נלמד מזה גם לשבת ולשאר מילי. ולהכי קשיא להו רק הכא ל"ל קרא דשפחה. וזה מיושב בפשיטות דשאני הכא דרבי קרא דאין ידיעות מחלקת להכי הו"א דגם גופין אין מחלקין דזה הי' טעם של הבעיין. ולהכי פשיט לי' דאיכא הכא נמי קרא לרבות דגופין מחלקין כנ"ל. מיהו מה שהקשו מאותו ואת בנו בלא"ה יש ליישב דשאני מזיד לענין מלקות וודאי חייב על כל מעשה בפ"ע. דדוקא לענין קרבן צריך קרא לחלק. ונהי דבלובש כלאים כמה פעמים בהתראה אחת חייב רק פ"א. אבל בב' גופין אפי' בהתראה א' מסתבר דלוקה שנים ולא דמי כלל לקרבן כנ"ל:
<b>בד"ה</b> מפלת כו' וקשה כו' ואי לר"י הא מודה לרבנן איני מבין דבריהם דהא גופא קמ"ל דמודה ר"י לרבנן במפלת. והגם דלפ"ז עיקר חסר מן הספר דליכא ראי' במשנה דמודה לרבנן. מ"מ לשונם שכ' הא מודה ר"י לרבנן אין לו פי':
<h3>דף י.</h3>
<b>בתוס'</b> ד"ה א"א לפתיחת כו' תימא כו'. נראה ליישב אם ילדה ביום ב' וג' לראיתה דמצד הדם מונית ז' מראי' ראשונה ומצד הלידה מונית ז' מיום הלידה [כמ"ש בדיבור הקודם דאם ילדה בימי נדתה מונית מיום לידתה]:
<h3>דף י:</h3>
<b>בתוס'</b> ד"ה עשירית האיפה בפרוטה אינו כשיעור שער כו'. אין דבריהם מובנים דכוונת הגמ' הכא דסגי בפרוטה אם יהי' זול דבציר מפרוטה לא סגי כדמסיק אבל בפרוטה סגי:
<h3>דף יא.</h3>
<b>במשנה</b> ר"י אומר זו היא שפחה ודאית יש לעיין אי כוונת ר"י דוקא שפחה גמורה אבל בחצי' ב"ח אינו מביא אשם. או כוונתו אפי' ודאית ומודה דה"ה בחצי' שפחה. ולזה הדעת נוטה. אכן לר"ע ודאי דוקא חצי' ב"ח אבל שפחה גמורה כיון דלא תפסי קידושין פטור מאשם:
<small><b>שם</b></small> <b>בגמ'</b> תהא בקראי כדתניא כו'. כתב בתוס' תימה דלא מצינו שמלקות בקראי רק מההיא קרא כו'. וצ"ל דיש לימוד אחר ע"ז. ואולי דרשו מוהפלא ה' מכותך שהוא מלשון דיבור כמו כי יפליא לנדור נדר:
<small><b>שם</b></small> <b>תניא</b> שפחה כו' ומאורסת לעבד עברי. י"ל דאורחא דמילתא נקט דב"ח אסור בה. אבל אי נתארסה לישראל גמור אפשר דג"כ דינה באשם. (אכן בגיטין (מ"ג.) פרש"י הואיל ויחדוה לע"ע המותר בה. וכ"כ הר"ש בתו"כ דלב"ח האסורה לו לא הוי יחוד]:
<small><b>שם</b></small> <b>מ"ט</b> שכבת זרע כתיב. צ"ל הפי' דמשמע שכבת זרע כי אורחי' דראוי להזריע משא"כ שלא כדרכה דא"ר להזריע. (ועי' ביבמות (נ"ה:) ובסוטה (כ"ו:) בשינויא דרב ששת. אכן ביבמות (ל"ד:) פליגי רבנן ור"י בהא אי ש"ז ממעט שלא כדרכה וצ"ע]:
<h2>פרק שלישי</h2>
<h3>דף יא:</h3>
<b>בגמ'</b> אימא מציעתא כו' טעמא דמכחיש. ק"ק דילמא בלא מכחיש אע"ג דפטור מחטאת דכתיב או הודע אבל באשם תלוי חייב ולהכי קאמר לא אכלתי פטור אפי' מאשם. ומשמע מהכא דפשיטא לגמרא דכל היכי דאינו נאמן לגבי חטאת ה"ה לאשם. ועיין בלח"מ (פ"ח משגגות) מענין כזה באומר איני יודע ע"ש:
<b>בתוס'</b> ד"ה אמרו לו כו' כ"מ שהאמינה תורה כו'. יש לפקפק ע"ז דדוקא היכא דהאמינה תורה לדבר זה בפרט כגון בסוטה ובעגונה ובעגלה ערופה שייך דהוי כתרי. אבל הכא הא דע"א נאמן באיסורין הוא בין להקל בין להחמיר ואה"נ אי אומר א"י וע"א אמר לא אכלת נמי פטור. וא"כ לא האמינה תורה להאומר אכל יותר מלאומר לא אכל וצ"ע לדינא. ועי' ביו"ד (סי' א' סעיף י"ד) ובש"ך שם (סי' קכ"ז) מחלוקת הפוסקים בזה]:
<b>בא"ד</b> וצ"ל כו' שותק כו'. כן שיטת התוס' בכל הסוגיא אבל הסברא קשה להבין מה בין שותק לאומר א"י, וגם למה לא נשיילי' על מה שותק. וראייתם יש לדחות דהברייתא דוהודע אליו ולא שיודיעוהו אחרים מיירי בכל גווני אפי' בתרי משום דאדם נאמן ע"ע יותר ממאה. והלא לפי שיטת הבעיא בגמ' דטעמא דחכמים דנאמן על עצמו ודאי צריך טעמא א"כ נראה דהוא מדרשא דהודע אליו. רק הסיפא דיכול אפי' אין מכחישן ת"ל והודע מ"מ. זה מיירי ג"כ בכל גווני אפי' בחד כדדייק הגמרא דאי בתרי פשיטא. ולעולם מיירי סיפא בחד ואומר א"י. וקרא דרישא קאי בתרי. ומתחלה הי' בעיני דוחק קצת לפרש כן מלשון הגמ' דמסיק אלא לאו בחד כי אין מכחישן מהימן משמע קצת דכל הברייתא בחד מיתוקמי. אכן אח"ר עיינתי בתורת כהנים ומפורש שם בהדיא כמ"ש דברישא ממעט אפי' בשנים אי מכחישן וקאמר הטעם דנאמן ע"ע יותר ממחה ובסיפא מרבה אפי' בא' ואינו מכחישו ע"ש. והגם דלשון הגמ' ק"ק לפי דברי התו"כ מ"מ בע"כ צ"ל הפי' כמ"ש. והברייתא שם אתיא אליבא דר' יהודה דס"ל טעמא דנאמן ע"ע. ומהכא נמי סייעתא לפרש"י לקמן דלמסקנא טעמא דר"י משום נאמן ע"ע רק חכמים ס"ל טעמא דמזיד הייתי. אבל ר"י ס"ל טעמא דנאמן ע"ע. א"כ לא זו דאין ראיית התוס' מוכרחת. רק משמעות התו"כ שם בפי' דבלא הכחישן ב' וא' דין א' להם. ולתוס' בב' אפי' אמר א"י חייב ובא' דוקא אי שותק. וצע"ג לדינא. [ועי' ברשב"א ובר"ן בקדושין פרק האומר. ובש"ך יו"ד (סי' קכ"ז ס"ק ט"ז) הרבה חולקים ע"ד התוספות:
<b>גם</b> מקושית הגמ' אלא דקמכחיש להו ומני ר"מ משמע דבא"י אפי' בחד דינו כשותק כמ"ש תוס' עצמם ד"ה אלא בקושיא זו. ומה שתירצו דא"כ פשיטא לא משמע הכי בתחלת הסוגיא דאמר אילימא דשתיק כו' ולא מקשו א"כ פשיטא. וכן נראה לע"ד בדעת הרמב"ם שכתב (בפ"ח מה' שגגות) א' אמר חלב וא' אמר לא אכל כיון דהוא אינו יודע מביא אשם תלוי. א"כ נראה דגם מ"ש שם (בפ"ג) א' אמר אכל והוא שותק חייב. פי' שאומר א"י. והלח"מ שם רצה לחלק בין חטאת לאשם בזה. ולבסוף חזר לומר דא"י שכתב הרמב"ם ל"ד. ול"נ להיפך דשותק דכ' בפ"ג לאו דוקא דפשיטא לי' להרמב"ם דשותק וא"י חד מילתא הוא. דאם הי' סובר כשיטת התוס' איך לא אשתמיט לכתוב האי דינא דבאומר א"י פטור דהא לתוס' כל הדרש דהודע אליו אתי לזה ולמה השמיטו הרמב"ם אלא ודאי כמ"ש. מיהו קצת קשה לי לשיטה זו הא דכ' בתורה לא יקום ע"א כו' ולכל חטאת מה הכוונה. אי במכחיש הא גם בשנים ומכחישן פטור לדידן. מיהו למסקנא דדוקא היכא דמצי לומר מזיד הייתי א"ש. אבל לר"י משום נאמן ע"ע יותר מק' קשה:
<b>בד"ה</b> שאם אכל כו' וי"ל דהתם לענין מלקות. נראה כוונתם משום לאו דכל שבקודש פסול (כדאי' שם במעילה] וקאי למ"ד דלוקין על לאו שבכללות. ואפילו אי אין לוקין נ"מ דלהוי בלאו דחצי שיעור אינו בלאו [ועי' בזבחים (ע"ח.) תוס' ד"ה הפיגול]. ושמעתי להקשות ע"ז דא"כ ל"ל קרא לצירוף הא בקדשים היתר מצטרף לאיסור. ונראה ליישב דאפילו אי היתר מצטרף מ"מ ברוב היתר אינו מצטרף [כדאיתא בנזיר (ל"ז) בשלמא כו' דנפישי חולין]. א"כ נ"מ הכא בשליש זית פיגול ושליש נותר ושליש היתר כנ"ל. מיהו ק"ק דלמה קאמר ל"ש אלא לטומאה הו"ל למימר ל"ש אלא לקרבן:
<h3>דף יב.</h3>
<b>בתוס'</b> ד"ה או דילמא כו' וא"ת כו' אין ממשכנין כו'. ולכאורה נראה פשוט דהוא אומר שיודע בנפשו שלא אכל אבל מ"מ הוא ציית דינא ואם יאמרו לו הב"ד שחייב להביא ע"פ העדים יביא מעצמו. ואולי ס"ל לתוס' דזה א"י לפסוק לו דאפילו יודע בעצמו שלא חטא יביא דזה הוי חולין לעזרה רק הא דר"מ מחייב משום דאין מאמינים לו ואומר שקר אבל שיאמרו לו הב"ד שאפילו אתה יודע שהאמת אתך תוכל להביא זה אינו. אכן לפ"ז גם תי' התוס' אין מספיק במ"ש שהוא סבור להיות פטור כו'. דאי באמת משקר איך סבור להיות פטור. ולכן נראה דמכח העדים אנו תולין שהוא שכח משום דלא רמי' עלי' מלתא ואומר בדדמי. ולהכי הוא סובר באמת שלא אכל ואנן אמרינן שבודאי אכל. ולפ"ז י"ל שפיר בפשיטות שיציית לדברי הב"ד והב"ד אומרים לו שהגם שאתה סובר בברי שלא אכלת טועה אתה וצריך אתה להאמין לעדים ולהביא:
<b>בד"ה</b> ומודים כו' והך סוגיא דהכא קשה לפר"ק דב"מ כו' מה שסמכו זה לדבריהם הראשונים משום דלפרש"י לכ"ע אליבא דר"י אדם נאמן ע"ע יותר ממאה רק בשיטת חכמים מפלפל הגמ' בכאן א"כ סוגיא דב"מ אתיא אליבא דר' יהודה. אך למאי שפי' בתוס' דגם לר"י הטעם משום מזיד הייתי הקשו שפיר. מיהו עיקר הקושיא אין מובנת לי כלל דהא ר"ח יליף העדאת עדים בהכחשת הבעלים בק"ו מפיו שמודה מקצת ואין מי שיכחישנה. וע"ז מקשה הגמ' שפיר מה לפיו שמחייב קרבן בלא הכחשת עדים. אבל עדים בהכחשת בע"ד שאין מחייבו קרבן גם שבועה לא יחייבו. ואולי יש ליישב כוונתם ולומר דס"ל דבמודה במקצת כה"ג נמי אפי' העדים מכחישין אותו. כגון שטענו מנה נ' לויתיך בבוקר ונ' בערב והודה שלוה בבוקר נ' ועדים מעידין שבבוקר לא הי' באותו העיר כלל. מ"מ כיון דהודאת בע"ד כמאה יחייב הנ' של בוקר חיוב שבועה על נ' של ערב. וא"כ י"ל דר"ח יליף ממודה בפיו שיש מכחישין דכה"ג אינו מחויב ג"כ קרבן. ומ"מ מחויב שבועה וה"ה עדים בהכחשת בע"ד. מיהו אין דין זה מפורש בתורה שילמוד ר"ח ק"ו מזה:
<h3>דף יב:</h3>
<b>בגמ'</b> דאי בעי אמר לא נתכוונתי לעדות. מ"ש תוס' דבלא נתכוין לעדות אין בעדותו כלום. תמוה כמ"ש כל הפוסקים. אבל זה אפשר להוכיח מן הגמ' דבלא נתכוין להעיד אינו חייב קרבן שבועת העדות. וזה אפשר כיון דכתיב והוא עד כו' משמע שהזמינו לעד או עכ"פ נתכוין בראיתו להיות עד. וצ"ע גם בזה:
<h3>דף יג.</h3>
<b>בגמ'</b> לא התירו לו לירד ולטבול כו'. אין מובן הלשון אטו נאסר לו טבילה מה"ט. והרמב"ם (פ"ח מה' אה"ט) לא הביא רק עיקר הדין דירד וטבל והשלים לכשיעור אסיר בתרומה. מיהו למאי דמשמע מלשון התוס' בעוברה שהתירו לה פחות מכשיעור. דגם פחות משיעור פרס יש עכ"פ קצת איסור לאכול בתרומה אע"ג דכל האיסור מדרבנן שנטמא כשאכל פרס מ"מ יש איסור לכתחילה אפילו בפחות. וא"כ יש לפרש לא התירו לו לירד ולטבול ולאכול תרומה. משום שיבוא מזה לומר דאין אכילה דקודם טבילה מצטרפת ולהכי אסור לאכול לכתחילה בתרומה אפילו אחר טבילה וגרע מאילו אכל כשיעור דטובל ואוכל ובפחות אסור לטבול ולאכול. מיהו נראה דהיינו לטבול מיד אבל כשממתין בכדי אכילת פרס יכול לטבול דתו ליכא חששא:
<h3>דף יד.</h3>
<b>בתוס'</b> ד"ה פקע פיגולו כו' וקשה דא"כ פקע פיגולו כו'. ואפשר ליישב ע"ד פלפול דיש להבין מ"ט דעולא דפקע פיגולו דנעשה לחמו של מזבח. דזה מספיק לענין דלא ירד אבל למה לא יתחייב האוכלה משום פיגול. לכן י"ל דהא במתיר עצמו פטור משום פיגול כדתנן הקומץ והלבונה כו'. א"כ הא דבחלב חייב משום פיגול אע"ג דמתיר נמי הבשר לאכילה רק משום דאינו מתיר גמור דכשנטמא או נאבד החלב רשאין לאכול הבשר לא חשיב מתיר וכמ"ש התוס' בזבחים (מ"ג.) ד"ה והלבונה]. אבל כשכבר קרבו על המזבח י"ל דחשיב נמי מתיר. כיון שלא נאבד והקטירו והקטרה זו מתיר הבשר חשוב מתיר ולהכי פטור האוכלו. וא"כ א"ש תי' רש"י דהוצרך למעט קומץ מטעם דמתיר הוא. דאי ה"א דעל מתיר נמי חייב רק משום דלא קרב המתיר א"כ במשלה בו האור היה חייב דלא הוי ס"ל דעולא כלל לפטור האוכל] כנ"ל. ומיושב בזה קושית הצ"ק ופמ"א שם בזבחים דהיכי מחייב הכא משום נותר הא גם איסור נותר נפקע ולהנ"ל דפטור האוכל הוא משום דהוי מתיר. א"כ בנותר דחייב גם על המתיר גם כאן חייב]:
<h3>דף טו:</h3>
<b>בגמ'</b> קיבלה מיני' כו' ת"ש דתניא אכל ה' חתיכות נותר מזבח א' בהעלם א' בחמשה תמחויין כו'. תמהני על זו הסוגיא כיון דתני מזבח א' משמע דאע"ג דס"ל דתמחויין אין מחלקין מ"מ ה' זבחים מחלקין טפי ולהכי דוקא מזבח א'. ור"י נמי קאמר שהדברים ק"ו א"כ ה' זבחים מסתבר טפי דמחלקין מה' תמחויין. ולהכי שאל ר"ע מינייהו ה' זבחים ולא שאל ה' תמחויין דאפשר בתמחויין הוי פשיטא לי' לר"ע דאין מחלקין. רק בה' זבחים דהוי ה' גופות אפשר דמחלקין כמו ה' נדות. וא"כ מה מסיק הגמ' לאוקמא בתרי תנאי משום דקשיא רישא לסיפא אדרבא לק"מ דברישא נמי משמע דה' זבחים מחלקין כמו דסיים בסיפא. ולולי דמסתפינא הו"א דט"ס נפל בספרים וצריך לגרוס גם ברישא ה' חתיכות מה' זבחים ואפי' מה' תמחויין ג"כ מ"מ אין מחלקין. ולהכי מקשה שפיר רישא לסיפא. וגם יש ראי' לזה מהרמב"ם (פ"ו מה' שגגות) שהביא הדין דאפי' ה' חתיכות מה' זבחים ומה' תמחויין אעפ"כ אין מחלקין. ואין דרכו של הרמב"ם להוסיף מה שאינו מפורש בגמ'. ולהכי נראה דהי' גורס כאן מה' זבחים:
<b>והנה</b> הרמב"ם פוסק כר"ע דאין תמחויין מחלקין. ואין מבואר הטעם. והכ"מ כ' משום דשתיק לי' ר"י. וזה דוחק כיון דבגמ' לא אפשיטא אי קיבלה מיני'. ומ"ש בבה"ז בכאן אין מספיק לתרץ מה דכ' הרמב"ם דגם ה' זבחים אין מחלקין ע"ש. וגם מ"ש בלח"מ כיון דהגמ' מסופק בדעת ר' יהושע אין ספיקו של ר"י מוציא מידי וודאי של ר"ע. גם זה אין מספיק ואדרבא אמינא דגם ר"ע מסופק דהא שאל מהם הדין בה' זבחים א"כ משמע דלא ברירא לי' בעצמו הדין בה' זבחים. ולכן הי' נראה דהרמב"ם מכח ספק כ' דאין חייב אלא אחת. ונ"מ לפ"ז לקולא באכל מב' זבחים כזית א'. דמשמע מסקנת הגמ' לעיל (י"ב:) דלר"י דמחלקין גם לקולא מחלקין. וא"כ אי הוי ספק בכה"ג יהי' ג"כ פטור מקרבן דשמא תמחויין מחלקין. אכן הרמב"ם כ' בהדיא שם (בפ"ו מה' שגגות) דב' תמחויין מצטרפין לחייב חטאת (וכ"כ בפיה"מ כאן] א"כ מוכח דבוודאי ס"ל כר"ע דאין תמחויין מחלקין. וצ"ע:
<b>והנה</b> במעילה כ"ע מודים דתמחויין מחלקין. וכ"כ הרמב"ם שם (פ"ט) בפי'. מיהו יש לעיין אי גם לקולא מחלקין במעילה באכל כחצי פרוטה מתמחוי א' ושוה ח"פ מתמחוי אחרת. או נימא כיון דבמעילה אר"ע הטעם משום דחמורה מעילה לכמה דברים. וכן הביא הרמב"ם שם ג"כ זה הטעם. משמע דלהכי הביאו הרמב"ם לרמוז דדוקא לחומרא תמחויין מחלקין ולא לקולא ולהכי חייב בכדי ש"פ מב' תמחויין וכן הדעת נוטה. ואי נימא כן יש להסתפק באכל מתמחוי א' שוה חצי פרוטה. ומתמחוי ב' חצי פרוטה ומתמחוי ג' ח"פ וד' ח"פ וכדומה טובא אי נימא לצרף ב' תמחויין לחיוב. ולחייב ג"כ ב' קרבנות. או דכה"ג הוי תרתי דסתרי דאי תמחויין מחלקין פטור לגמרי וכל החיוב משום דאין מחלקין א"כ סגי בקרבן א' על כל האכילות. וצ"ע בזה. שוב ראיתי בתוס' רע"א ז"ל שהוכיח דלמסקנא ר"י לא קיבלה מיני' משום דהגמ' מסיק לעיל דגם לקולא לר"י תמחויין מחלקין. א"כ לא שייך פירכא דר"ע דהא גם לקולא מחלקין ע"ש. ואין דבריו מספיקין דא"כ מה פריך ר"ע כיון דכוונת ר"י הי' דשמע דתמחויין מחלקין במעילה גם לקולא. לכן נראה יותר כמ"ש לעיל דר"י שמע סתם תמחויין מחלקין לחומרא. וממילא מסברא ה"ה לקולא וה"ה בשאר חטאות. אבל ר"ע שבא לומר הטעם מכח חומרא דמעילה אין ללמוד שאר חטאות וג"כ אין ללמוד לקולא. וא"כ שפיר י"ל דקיבלה מיני'. שוב עיינתי בלשון תוס' רע"א הנ"ל ונראה שלא נתכוון כלל למ"ש. רק דמוכח לעיל דלר"י גם בשאר חטאות תמחויין מחלקין כנ"ל.ע ואם כן כוונתו אין דבריו מוכרחין כלל דהגמ' לעיל דאמר ר"י הוא היינו ר"י קודם שקיבלה ממנו. וזהו פשוט בכל הסוגיא הכא דה' זבחים וה' תמחויין מדמי להו לגמרי בגמ'. וכמ"ש לעיל מזה. ולכן לא עמדתי על כוונתו בזה:
<h3>דף טז.</h3>
<b>במשנה</b> ומה נדה שאין בה תוצאות הרבה פרש"י דר"א לטעמי' דחייב על כל ביאה. ותמוה דלכל הפירושים בגמ' לקמן (י"ז) אין הפי' כן. דמאן דגרס נדות מיירי בה' נשים. ומאן דגריס נדה מיירי בימים טהורים בינתים ע"ש. ואפשר כוונת רש"י דוודאי ר"א לטעמי' אזיל דאפי' נדה א' חייב. ור"ע לא חש להשיב ע"ז דפליגי על ר"א החכמים בזה. רק דאכתי איכא למילף מב' נדות או בימים חלוקים. וע"ז השיב דגם מנדות וימים חלוקים ג"כ ליכא למילף:
<h3>דף טז:</h3>
<b>בגמ'</b> ר"ח אמר כו'. והנה הרמב"ם הביא (בפ"ז משגגות) דימים שבינתים הוו הפסק ואי עשה בכל שבת תולדה א' מעין אב א' הימים מחלקין ע"ש. והכ"מ כ' דפוסק כר"ח. ויש לתמוה דא"כ אפי' מלאכה אחת שעשאה בכמה שבתות חייב על כל שבת ושבת. וכן תמה הלח"מ שם וגם קשה דבפי' המשניות כ' להדיא דלא קיבל ר"ע מיני'. ולפ"ז הי' נראה יותר דס"ל דלא כר"ח דלא קיבל מיני'. ולכן במלאכה א' בכמה שבתות אין הימים מחלקין. רק בתולדות נפרדים אפי' מעין מלאכה א' בזה הימים מחלקין. אך תמוה מנ"ל לחדש דין זה. וגם דבריו בפי' המשנה תמוהים דתפס לו שיטת ר"ח במקצת. וסיים דלא כר"ח לענין דלא קיבל ר"ע מיני'. וצע"ג:
<h3>דף יז.</h3>
<b>בגמ'</b> והא דתניא חייב כו' דאין ידיעה לחצי שיעור. צ"ע אפי' כן מ"מ למה יתחייב חטאת דהא וודאי נראה דמזיד כה"ג ליכא כרת ולא מלקות כיון דבכל שבת לא עשה מלאכה כשיעור ומה מקום לחייבו חטאת בכה"ג. וצע"ג בזה:
<small><b>שם</b></small> <b>בגמ'</b> נדה מה ימים בינתים כו' אמר רבא שטבלה כו' יש לתמוה דמ"מ קשיא בהמה מה ימים בינתים איכא (דהא כ' התוס' בשבת (ס"ז:) דבעי' ימים של היתר בינתים ובבהמה לא משכחת ימי היתר]. ומה קאמר ר"א בהמה תוכיח. ואפי' נדחוק דר"א לטעמי' קאמר דאפי' נדה אחת ממש חייב על כל ביאה מ"מ למה אמר בהמה יאמר נדה אחת תוכיח. וצע"ג ליישב:
<h2>פרק רביעי</h2>
<h3>דף יז:</h3>
<b>בגמ'</b> מצוות קרינן. לכאורה הי' נראה לי דלר"ש לקמן (י"ט:) דאמר דעיקר אשם דקרא בחטא וודאי וא"י במה חטא. א"כ לדבריו א"ש לשון מצוות דעשה א' מב' מצוות וא"י מה עשה. וא"כ למאי דמסיק הגמ' לקמן דמודה ר"ש בס' אכל חייב ג"כ אשם. תו לא צריך אחת משתי חתיכות דמצוות א"ש בלא"ה. וא"כ הא דמקשה הגמ' מכמה משניות י"ל נמי דר"ש הוא. מיהו אפשר דמ"מ גם לר"ש אשם ספק הוי רק ג"כ דומיא דא"י מה אכל או חלב או נותר כמו א"י אי חלב אי שומן דוקא בב' דברים דומיא דב' איסורים. ואינו מוכרח דגם התם בחתיכה א' וא"י אי חלב אי נותר ג"כ חייב לר"ש כיון דמצוות לאו יתורא הוא כלל:
<b>בתוס'</b> ד"ה מדסיפא כו' דלמ"ד איקבע איסורא ליכא. בודאי ט"ס הוא דהגמ' לא מיירי מזה אדרבא מדאמרינן לקמן מאי איכא בין איקבע איסורא לא"א לברר ולא קאמר דא"ב כזית ומחצה א"כ משמע דבכזית ומחצה חשוב איקבע איסורא משום דעכ"פ חצי שיעור נמי אסור. אלא צ"ל בתוס' למ"ד מצוות ליכא דתוס' קאי הכא למ"ד הטעם דמצוות. דלדידי' אמרינן דבכזית ומחצה מצוות ליכא א"כ ע"כ מיירי הכא בב' חתיכות שיש בכ"א כשיעור. ומ"מ איני מבין למה הצריכו תוס' לפרש מתני' בב' ספיקות. הלא בס' אי כשיעור או פחות נמי א"ש שהיה כאן ב' זיתים א' חלב וא' שומן וידע דחצי זית אכל מהחלב. וחצי זית הב' מסופק אי' הי' גם כן מן החלב ונשאר כל כזית שומן אי הי' מן השומן ונשאר חצי זית חלב וח"ז שומן. לכן נ"ל דהכרח התוס' לפרש מתני' בב' ספיקות אינו מה"ט. ומילתא בפ"ע הוא. ומטעם אחר פי' בס"ס דכיון דלמ"ד דמתני' מיירי בב' חתיכות א"כ הוי סיפא פירושא דרישא כדמסיק הגמ' דפרושי קא מפרש א"כ כמו דמתני' פי' הס' דחלב ושומן. כך הו"ל לפרש הס' דכשיעור או פחות ג"כ דהיינו דוקא בב' חתיכות. ולכן פי' דדינא חד הוא דהי' ב' ספיקות ספק אכל ספק לא אכל ואפילו אכל ספק אי אכל כזית. וממילא כיון דהתנא מפרש בב' חתיכות ממילא גם ס' הב' בב' חתיכות ואין צריך לפרש בפ"ע כנ"ל:
<b>והנה</b> הרמב"ם (פ"ח משגגות) כתב ספק כשיעור ס' פחות חייב ולא הביא ב' ספקות. ולפמ"ש אינו חולק על התוס' כיון דהרמב"ם פוסק כמ"ד דבעי איקבע איסורא ובזה מוכח בגמ' דחצי זית נמי איקבע איסורא רק תוס' כתבו למ"ד הטעם דמצוות קרינן. וממילא נמי בדין דס"ס אין מחלוקת בינייהו דלמ"ד משום מצוות א"כ בס' כזית נמי בעי ב' זיתים ולמה לא פי' התנא גם הא להכי פי' תוס' בס"ס וכמ"ש. אבל למ"ד איקבע איסורא א"כ בס' כשיעור א"צ כלל ב' חתיכות ולא הוצרך התנא לפרש א"כ לההיא מ"ד אין ראי' כלל לחייב אשם בס"ס. כנ"ל נכון בזה. ודברי הלח"מ שם תמוהים בזה. גם דברי בה"ז אין מספיקים. והנלע"ד כתבתי:
<b>בא"ד</b> כתב עוד התוס' בספק שבת ספק חול מיירי בבה"ש. ולע"ד קשה קצת למ"ד מצוות למה קרי בה"ש מצוות כיון דהספק היא על שעה זו אי יום אי לילה ליכא ב' חתיכות. ולכן היה נראה יותר לפרש כפשטא כיון דכל יום קבוע זה אחר זה והוא עשה מלאכה ביום וא"י אי עשה בע"ש או בשבת הוי שפיר א' מב' חתיכות שהרי הימים לפנינו זה אחר זה. וגם בחלב ושומן כה"ג נראה אפילו בזה אחר זה. שא' הביא חתיכות חלב לבית וא' הביא אח"ז חתיכות שומן בבית והוא אכל א' מהם וא"י אי אכל מחתיכה ראשונה או השניה כיון שהס' בהחתיכות שפיר נקרא מצוות וה"ה בימים כנ"ל. ואין לדחות זה מס' אותו יום דא"י אי בעל קודם הראי' או אחר הראי' ולא חשיב ב' חתיכות דז"א דשם יודע זמן הביאה רק הס' אי כבר ראתה והוי חלב או לא ראתה והוי שומן. ואה"נ אי היה הספק אם בא עלי' אתמול או היום שכבר ראתה אפשר הוי כב' חתיכות. וגם באופן זה אכתי ל"ד לימי חול ושבת שהם קבועים תמיד לפניו. אבל ימי הנדה בא אחר הראיה וצ"ע בזה:
<b>בד"ה</b> ותני עלה כו' ועוד ק"ק כו' בהוריות כו'. ולדבריהם יהי' סתם משנה דהוריות דלא כהלכה וזה דוחק. ולכן נלע"ד ליישב דמשכחת שם חתיכה מב' חתיכות ל"מ למ"ד הטעם דאקבע איסורא ודאי משכחת שבעל ב' נשים וכ"א מהן אמרה נטמאתי ופי' מא' באבר חי ומא' פי' באבר מת ועתה הדם של א' מהן מראה טהורה וא"י ממי מהן פי' באבר חי והוי שפיר איקבע איסורא. רק גם למ"ד הטעם דמצוות א"כ הא אמרינן לקמן דבאכל נכרי חתיכה א' וישראל חתיכה ב' לא חשיב מצוות. דבשעת אכילת ישראל לא הוי ב'. מ"מ נלע"ד דדוקא בא נכרי כו'. אבל כה"ג דהכא דהוא בא על שניהם והספק בא ע"י ב' הביאות י"ל דחשיב שפיר מצוות כנ"ל. ולכן תמהני על הרמב"ם שהשמיט המשנה דהוריות דחייבין אשם תלוי על עשה שבנדה. והלא הוא פוסק כטעם איקבע איסורא ומשכחת לה שפיר כמ"ש:
<h3>דף יח.</h3>
<b>בגמ'</b> השוחט אשם תלוי בחוץ ר"מ מחייב וחכמים פוטרין כו'. מבואר בסוגיא זו דפי' ר"מ מחייב היינו באשם ולא חטאת. והטעם דאם יתוודע אח"כ שלא חטא הוי למפרע חולין. א"כ הוי ספק אי שחט קדשים בחוץ. ואפי' לדעת רבנן שכתבו התוס' ד"ה וחכמים דס"ל דגם בנודע הדין תרעה. מ"מ צ"ע אי חייב עלה השוחטה בחוץ אחר שכבר נודע. די"ל דרק לחומרא אמרו חכמים תרעה. וכוונת התוס' הכא כששחטה קודם שנודע דלחכמים דלקמן חייב חטאת. ואפשר דגם אח"כ חייב חטאת וצ"ע בזה. אבל עכ"פ לר"מ פשיטא דליכא חטאת. ונראה דזה עצמו כוונת הגמ' דמסיק אח"כ הא קמ"ל דר"מ בשיטת ר"א קאי. פי' דאגב אורחי' בא להשמיענו דכוונת ר"מ חייב אשם דכר"א ס"ל דלא נטעה לפרש חייב חטאת כנ"ל:
<b>והנה</b> הרמב"ם (פי"ח מה' מעה"ק) כ' אשם תלוי שהקריבו בחוץ פטור. ותמה עליו הראב"ד שלא מצא כן בגמ' ובתוספתא מצא המקריב אשם תלוי בחוץ חייב חטאת. חטאת העוף הבא על הס' חייב אשם בשוחטו בחוץ כו' ע"ש. וכתב הכ"מ דאשתמיט להראב"ד סוגיא דהכא וכ"כ בה"ז. והוסיף עוד הכ"מ דהרמב"ם לא חש על התוספתא דכר"מ אתיא ע"ש. והנה זה תמוה מאוד דר"מ מחייב אשם ובתוספתא מחייב חטאת ולא אתיא כר"מ. אבל באמת הדברים ברורים דהכא איתא השוחט אשם בחוץ ובהא ליכא חטאת דכשנודע הוי למפרע חולין. אכן בתוספתא כתב שהקריבו בחוץ היינו אחר שחיטה וזריקה. ומבואר לקמן דבנודע אחר זריקה לא פקע שום קדושה מיני' כיון דכיפר ספיקו והלך לו א"כ פשיטא דחייב חטאת. א"כ יש לתמוה על הרמב"ם שכתב שהקריבו בחוץ דמשמע אפי' אחר זריקה. ובע"כ צ"ל דל"ד נקט הרמב"ם והקריבו וכוונתו שחטו והקריבו הכל בחוץ וסמך עצמו כיון דפטור מאשם משום דלא אקבע איסורא. א"כ מיירי ביש ספק בדבר ואחר זריקה אין ספק דאפי' נודע אשם הוי. לכן כתב בקיצור וכוונתו שחטו בחוץ כנ"ל מוכרח. ולפמ"ש א"ש כל התוספתא דבאשם תלוי אחר זריקה חייב חטאת אבל בחטאת עוף הבא על הספק כיון דלית בי' אלא זריקה ע"כ מיירי קודם זריקה שזרק הדם בחוץ ולהכי חייב רק אשם תלוי. וזה הדין דהתוספתא נראה ודאי דאתי אליבא דר"מ. ואפשר לזה כוון הכ"מ. אכן הראב"ד בעצמו יש לו שיטה אחרת וס"ל כשיטת התוס' דהכא דלחכמים לקמן דאפי' נודע הוי קודש חייב שפיר חטאת באשם תלוי. רק בחטאת העוף אינו קרבן כלל אי נודע. וא"כ שפיר חזי הראב"ד הסוגיא דהכא. וצ"ל דהרמב"ם ס"ל כמ"ש לעיל די"ל דגם לחכמים בנודע נהי דתרעה מ"מ אין חייבין עליו בחוץ דאינו קרבן גמור [כמ"ש ג"כ הלח"מ שם] וצ"ע בזה. מ"מ אכתי גם על הראב"ד יש לגמגם במה שהסכים לפסוק כהתוספתא בחטאת עוף דלדידן דבעי איקבע איסורא שפיר פטור גם מאשם תלוי ואפשר שידע זאת והשיג על הרמב"ם רק בדין האשם דמזה מיירי הרמב"ם ע"ש:
<small><b>שם</b></small> <b>בגמ'</b> מאי אירי' כי אכלה אפילו לא אכלה נמי כו'. לפי פרש"י כוונת הגמ' כיון דס"ל דמביא אשם בנדבה אפי' לא חטא כלל. א"כ הכא אפי' פטור מן הדין דמצוות כתיב מ"מ כיון דיכול להביא אשם ודאי הכא חובה להביא כדי שיתלה עליו על היסורים עד שיוודע לו. ומשני ר"א דבבא בן בוטא הוא דדוקא איזה ימים אחר יוה"כ דבא לכלל ספק מביא. ומוכח מזה דס"ל דלא בעי ח' מב' חתיכות עכ"פ:
<h3>דף יח:</h3>
<b>בגמ'</b> מתיב ר"א בר אבין אכל ושתה בהעלם א' כו'. צ"ע למה לא משני במבעט ביו"כ דאין יוה"כ מכפר כדלעיל (ז'.):
<small><b>שם</b></small> <b>כי</b> קאמר ר"ז לרבי הא מני רבנן. פרש"י ר"י ור"א. ולכאורה יש לתמוה ע"ז דהא הם דרשו מקרא דאשם א' על הרבה שגגות ושפיר י"ל דמודין דידיעת ספק מחלקת לחטאת. והי' אפשר לפרש רבנן דעלמא דלקמן מייתי פלוגתא דתנאי אי ידיעת ספק מחלקת ולהכי אמר ר"י כאן שנה רבי ידיעות ס' מחלקת משמע דאיכא פלוגתא בהכי. אבל ר"י ור"א שפיר י"ל דמודין בחטאת דמחלקת דאל"ה למה לי קרא באשם כיון דלחטאת אינו מחלקת. אכן באמת יפה כוון רש"י דמשמעות הגמ' היא דס"ל דכל הטעם דידיעות ס' מחלקת לחטאת כיון דידיעת ספק מחייבת אשם ומחלק לאשמות ממילא מחלק נמי לחטאת. ולהכי מסיק הגמרא בקושיא דלר"ל איפכא הו"ל למיתלי חטאת באשם. דכשם דידיעות ס' מחלקת לאשם כך מחלקת בחטאת. ולהכי הצריכו ר"י ור"א להביא הפסוק דגם באשם אין מחלקות וממילא בחטאת נמי אינו מחלקת. וכן משמע הלשון כי קאמר ר"ז לרבי. פי' מכח דס"ל לרבי דמביא ב' אשמות ממילא הוי ג"כ ידיעה לחלק בחטאת. ולכן תמהני על התוס' בשבועות (י"ט) תמהו דר' יוסי דריש הכא דמביא אשם על הרבה שגגות. א"כ משמע דמודה דידיעות מחלקת לחטאת. ולקמן קאמר דידיעות ספק לא הוי ידיעה לר"ל ע"ש ותימה על תמיהתם דמוכח הכא בהדיא דלר"י ור"א אין ידיעות ספק מחלקת לחטאת וכמ"ש רש"י כאן:
<h3>דף יט.</h3>
<b>בגמ'</b> מקצת ידיעה ככל ידיעה. מבואר מסוגיא זו דאפי' אי ידיעת ספק לא הוי ידיעה ולכן בנכנס ואח"כ טבל וחזר ונכנס פטור. מ"מ בהלך בשביל א' ושכח והלך בשביל אחר ונכנס יש לחייב טפי. משום דידע מקודם משביל א' ואח"כ ידע מהשני נמצא דהוי לי' ידיעת וודאי רק שהידיעה הי' בסירוגין מתחלה ידע מדרך א' ואח"כ מהשני והוי מקצת ידיעה וע"י ב' המקצת הוי ידיעת וודאי להכי חייב. ולכן קשה קצת על הרמב"ם שפוסק ידיעת ס' הוי ידיעה לגבי ידיעה מתחלה דמקדש וקדשיו. והביא נמי האי דינא בשכח דחייב משום דידיעת מקצת הוי ידיעה. ל"ל זה בלא"ה חייב על הידיעה אחרונה בלבד כיון דידיעת ס' הוי ידיעה ע"ש בפי"א משגגות וצ"ע:
<b>ואפשר</b> לומר דס"ל להרמב"ם דמקצת ידיעה הוי ידיעה אפי' לגבי ידיעות מחלקת לחטאת דבזה קי"ל דידיעות ס' אין מחלקת. מ"מ מקצת ידיעה מחלקת כגון שאכל חצי זית חלב ונודע לו ושכח וחזר ואכל בכדי א"פ עוד חצי ונודע לו ואח"כ אכל כזית חלב אחר בשוגג ואח"כ נודע לו מכל האכילות חייב ב' חטאות משום דמקצת ידיעה חשוב ידיעה להפסק והוי כב' העלמות. ואע"ג דיש לחלק כדמסיק הגמ' אליבא דר"י דכאן עשו ס' כוודאי אבל בחטאת דכ' הודע אליו חטאתו צריך להיות וודאי ידיעה. א"כ גם לגבי מקצת ידיעה יש לחלק כן דבחטאת כתי' הודע אליו חטאתו שידע שחייב חטאת וכאן לא ידע מעולם מחיוב חטאת כיון שכל ידיעה הי' רק על חצי שיעור. מ"מ י"ל סברת הרמב"ם כיון דר"ל לית לי' חילוק זה וס"ל דגם גבי ידיעה מתחילה ס' ידיעה לא מהני. ומ"מ מקצת ידיעה מהני. א"כ י"ל דגם ר"י מודה בהכי. וצ"ע לדינא בזה:
<small><b>שם</b></small> <b>בגמ'</b> קשיא דר"ל אדר"ל. צ"ע לפי מה דמשמע לעיל דכל מאי דס"ל לרבי דידיעת ס' מחלקת משום דלגבי אשם מחלק ה"ה לגבי חטאת. א"כ בטומאת מקדש וקדשיו דליכא אשם כלל י"ל דלכ"ע אין ידיעות ס' מחלקת. ודוחק לומר דקושית הגמ' למ"ד דגם בקרבן עולה ויורד יש אשם לקמן (כ"ה:) דלית לי' גז"ש דמצות מצות למעט ע"ש] כיון דלא קי"ל הכי. תו קשה לי מה דפשיטא לגמ' דכמו דהוי ידיעה לחלק ה"ה שיהי' ידיעה מעיקרא. והלא י"ל דס"ל לר"ל דידיעה תחלה הוי כמו ידיעה בסוף וכמו דידיעה בסוף לחייב חטאת צריך ידיעה ממש כמו כן ידיעה דתחלה:
<b>במשנה</b> ריש ור"ש שזורי אומרים לא נחלקו ע"ד שהוא משם אחד כו'. פי' לאפוקי ממה דא"ר יהודה דגם בשם א' נחלקו כמבואר הפי' בגמ' למר כדאית לי' ולמר כדאית לי' ע"ש לקמן. אבל עכ"פ לא קאי את"ק דמעיקרא. א"כ נראה דמודין ר"ש ורש"ז ור"י דגם בא"י איזה מלאכה עשה ג"כ פליגי. ואפשר עוד דלכ"ע פטור בזה (דוודאי יותר מסתבר לפטור בא"י איזה מלאכה מבא"י אי תאנה אי ענבים). אך לפ"ז קשה מאי מסיק המשנה א"כ למה נאמר אשר חטא בה. הלא נצרך לכ"ע למעט א"י איזה מלאכה עשה. ולכן נראה דלהני תנאי גם בא"י איזה מלאכה עשה פליגי. ומקשה שפיר אדר"א דחייב בכל גווני א"כ למה לי אשר חטא בה:
<h3>דף יט:</h3>
<b>בגמ'</b> מתעסק דמאי. לפי' הפשוט משמע דקושית הגמ' אי חלבים ועריות הלא נהנה ואי בשבת מלאכת מחשבת אסרה תורה ולא צריך קרא דבה. ומשני דמשכחת כשנתכוין עכ"פ לחתיכה. ומלאכת מחשבת ממעט דווקא אי לא נתכוון כלל רק שנשתמט ידו ועקר איזה מחובר שלא במתכוין. ולפ"ז נראה לגרוס הכי מתעסק דמאי אי דחלבים ועריות חייב שכן נהנה ואי דשבת מלאכת מחשבת אסרה תורה דאר"נ א"ש המתעסק כו' אמרה תורה. ומשני דמשכחת כאביי ורבא. אכן רש"י נראה דגורס אלא מתעסק דשבת כמ"ש בס' בה"ז ג"כ. ולהכי צריך רש"י לתרוצי דר"נ אליבא דר"י קאי. אבל ר"א לית לי' סברא דמלאכת מחשבת לכן צריך בה למעט מתעסק. מיהו קשה למה נדחק רש"י דהא גם לר"א אפי' ס"ל כר"נ צריך מיעוט דבה במפטם את הקטרת דאינו נהנה וגם לא כתי' בי' מלאכת מחשבת. וגם על פי' הפשוט בגמ' קשה למה לי כדאביי ורבא לוקי במפטם. וי"ל דהמ"ל הכי ג"כ. או אפשר דבמפטם כיון דכ' אשר יעשה כמתכונתה היינו נמי מלאכת מחשבת דוקא שכוון לעשות כמתכונתה. וצ"ע לפרש"י אליבא דר"א דלית לי' טעם דמלאכת מחשבת רק מבה ממעט מתעסק מנ"ל דבחלבים ועריות חייב שכן נהנה מ"מ כיון דכ' אשר חטא בה אימעוט מתעסק. כמו בא"י אי חלב אכל או נותר דפטור מקרא דאשר חטא בה אע"פ שנהנה. ומאי מקשה הגמ' אי חלבים ועריות כו'. הלא י"ל דר"נ לא קאי כלל אליבא דר"א דלדידי' אפי' בחלבים ועריות פטור:
<small><b>שם</b></small> <b>בגמ'</b> איתיבי' רבא לר"נ והרי תינוקות כו' וע"כ לא פטר ר"י כו'. לכאורה תמוה למה מקשה מדר"י טפי תיקשי לי' אדר"א דמחייב שם בתינוקות והוא עצמו ממעט מתעסק מאשר חטא בה. מיהו למ"ש רש"י אח"ז דלרבא ואביי ל"ק דהם מיירי דוקא בנתכוין להיתר. רק לשון מלאכת מחשבת משמע אפי' נתכוון לאיסור א"ש. די"ל דבתינוקות כיון דנתכוין למלאכה הוי בכלל מתכוין לאיסור אע"ג דלמילה מותר מ"מ כל דנתכוין למלאכה לא הוי בכלל מתעסק לר"א דממעט מבה. רק לר"י דאליבי' אמר ר"נ הטעם דמלאכת מחשבת לשיטת רש"י לעיל מקשה שפיר כנ"ל:
<h3>דף כ.</h3>
<b>בגמ'</b> הי' לפניו ב' נרות דולקות ארוכות. נראה דט"ס היא וצ"ל או כבויות. ועל דולקות קאמר נתכוון לכבות זו וכבה זו. ועל כבויות קאמר נתכוין להדליק זו והדליק זו. וכן הגירסא בהרמב"ם (בפ"א מה' שבת) וכ"מ בתוספתא פי"ב דשבת ע"ש). והנה הרמב"ם פוסק שם דחייב. ונדחק הלח"מ לומר דגרס הכא חייב. ולדידי אין צורך לזה. רק דס"ל דברייתא זו אתיא כר' יהודה דמתני' דאפי' שחורה ולבנה מיקרי מתעסק ופטור לר' יהושע. וא"כ בב' נרות י"ל ג"כ דזה הי' מראה שחורה וזה לבנה או ירוקה. אבל אנן קי"ל דוקא ענבים ותאנה להכי חייב הכא כנ"ל:
<h2>פרק חמישי</h2>
<h3>דף כ:</h3>
<b>בתוס'</b> ד"ה אכל והקשה הר"י כו'. אין דבריהם מובנים לי דוודאי בהמה ועוף דכ' בהדיא כולל כל דיני בהמה ועוף בין טהורים בין טמאים. וא"כ עיקר קושיתם צריך להיות מהופך דאיך ממעטין מפרט זה מי שאינו מטמא טומאה חמורה הלא עוף טמא נמי אינה מטמאה. וע"ז התירוץ פשוט דמ"מ יש במין עוף דמקבל טומאה חמורה כגון טהור. משא"כ דגים ושרצים כנ"ל. ובאמת זה נכלל בתי' התוס' רק הלשון מגומגם:
<b>בד"ה</b> דם ביצים פי' בקונטרס ביצי זכר וקשיא כו'. וי"ל דוודאי בברייתא דממעטין גם מלאו הפי' ביצים דתרנגולת. אבל במשנה דאין חייבין כרת א"ש גם ביצי זכר דאינו דם הנפש:
<h3>דף כא.</h3>
<b>בגמ'</b> האי תנא דבי ר"י הוא כו'. ולאינך תנאי דכה"ג הוי רק כלל ופרט י"ל דס"ל דכוי ס' חי' ספק בהמה. א"כ באמת אין בכלל רק מה שבפרט דכוי א"צ לרבויי:
<b>ברש"י</b> ד"ה הכא ל"ג החלב כו'. באמת אפשר לפקפק בראי' זו שהביא מעולשין כו' דשאני התם דבשעת הכשר לא הי' בר קבלת טומאה כלל לאו שמי' הכשר כלל. לכן צריך הכשר אחר כשנעשה בר קבלת טומאה. אבל הכא כל הבהמה הי' בר קבלת טומאה והוכשרה בשחיטה י"ל דממילא גם על החלב שייך הכשר אף שעדיין צריך מחשבה. מ"מ סברת רש"י נכונה. [וכ"כ הר"ש בעוקצין והתוס' בבכורות (י') ע"ש] וכן פסק הרמב"ם (בפ"ג מה' טומאת אוכלין):
<h3>דף כא:</h3>
<b>בגמ'</b> לאפוקי מת אע"ג דממליא לי' כו'. א"י כוונת הגמ' אי הפי' דבשר מת דאדם לעולם לית בי' שם אוכל דבטלה דעתי' אין מובן הטעם מה בין בשר חי דאדם דמהני מחשבה לבשר המת. ולכן נראה יותר לפרש דלצרף בשר אדם עם אוכל אחר בטלה דעתי' וגם זה הטעם אין מובן שפיר. (ועי' ברמב"ם (פ"ג מה' טו"א) דפסק דמהני מחשבה ובראב"ד ובכ"מ שם]:
<small><b>שם</b></small> <b>בגמ'</b> לאפוקי מת דאע"ג שחפהו בבצק כו' דטומאה בוקעת כו'. צ"ע דמ"מ משכחת טומאה קלה שנגע בבצק מן הצד לא למעלה ולא למטה דכה"ג לא שייך בוקעת. [ומ"ש בשטמ"ק דגם מן הצד מטמא מידי דהוי אמה בכסותו ע"ש. אינו מובן דא"כ אמאי צ"ל דטומאה בוקעת כו' הלא אפי' רי"ו דלית לי' טומאה בוקעת מודה במת בכסותו כדאי' בחולין (קכ"ה:) וכמ"ש השטמ"ק גופי']. גם קשה דמ"מ משכחת טומאת אוכלין בפחות מכזית כתי' ר' חייא וא"כ צ"ל דמודה לסברת ר"ח דבטלה דעתי'. א"כ יכול לשנויי כדר"ת דנהי דהברייתא דא"צ הכשר לא מצי לתרוצי' כדר"ח כמ"ש תוס' דס"ל דכה"ג הכשר נמי צריך. אבל ברייתא דמהלכי שתים אין בו טומאה קלה שפיר מצי לתרץ כדר"ח ולמה לי' לסיומי האי מילתא דטומאה בוקעת וצ"ע:
<h3>דף כב.</h3>
<b>בגמ'</b> ל"ש אלא בעוף שאין בדמו כזית. וקשה מאי קמ"ל דוודאי אם אין בו כזית פטור כמו בכל איסורים שבתורה. ואפשר דקמ"ל בקבלה דבעוף לעולם אין בדמו כזית ונ"מ אם לא ראה כמה הי' בהדם. ולשיטת הרמב"ם (פ"ו מה' מ"א) א"ש טפי דהוא פי' דדם הכנוס בלב מעצמותו חייבין עליו כרת דהוא דם הנפש. והבא מעלמא הוא מן האברים ואין חייבין עליו דלא כפי' רש"י להיפוך ע"ש. וא"כ הדם שבלב מעורב בו ב' הדמים וקמ"ל בקבלה דדם שכנוס בעצמותו בלב אין בו כזית ואפילו נמצא בו כמה זיתים זה מן האברים כנ"ל:
<small><b>שם</b></small> <b>בגמ'</b> תנא דבי ר"י ודם חללים ישתה פרט לדם קילוח שאינו מכשיר. לר"ל צ"ע ליישב א"כ איזה דם מכשיר כיון דכל הדם שאחר קילוח נמי דם הנפש הוא. ורחוק לומר שיש עוד דם חמישי אחר דם השותת אחר הקילוח. ונראה דודאי תנא דבי ר"י ס"ל כהאי תנא דדם הנפש הוא דם קילוח בלבד כיון דר"ל מודה דתנאי נינהו. ולפ"ז לר"ל לית לי' האי דרשא כלל ודם הנפש נמי מכשיר. ובאמת צ"ע בפירוש ודם חללים ישתה לפרש על אחר יציאת הנפש דמשמעותא דקרא קאי על גוף המיתה וצ"ע ובחי' הר"ן בחולין שם פי' כן דהדם שנעשה בו חלל מכשיר ותנא דבר"י ס"ל כר"ל דגם אחר קילוח איכא דם הנפש ולהכי דם קילוח אינו מכשיר דלא נעשה בו חלל]. ולפרש"י בחולין שהביאו תוס' א"ש זה. אבל הוא נגד כל הסוגיא דכאן כמ"ש התוס' שם וכאן:
<small><b>שם</b></small> <b>בגמ'</b> דם שהנפש יצאה בו מכפר. לכאורה לפ"ז גם השותת קודם הקילוח אינו מכפר. וא"כ אין לקבל הדם מיד אחר השחיטה עד שמקלח. ובאמת מבואר בזבחים (כ"ה:) דצריך ליתן הוורידין תוך אויר הכלי ע"ש. ולכן נראה דדוקא בהקזה יש דם קודם הקילוח אבל בשחיטה תיכף יוצא דם הנפש. ודוקא דם התמצית לאחר הקילוח ממעט הכא. מיהו גם בדם התמצית א"י השיעור כיון דמצוה לקבל כל הדם מאיזהו זמן מתחיל דם התמצית. ולשון הרמב"ם (פ"ד מהלכות מעה"ק) סתם שמקבל כל הדם. ולכן אפשר דרק דם התמצית בלבד אינו מכפר אבל כשמקבלין כל דם הנפש אפי' יש בו ג"כ מדם התמצית לית לן בה. והא דאיתא בזבחים פרק התערובות (ע"ח.) נתערב בדם התמצית ישפך לאמה. היינו כשנתקבל דם התמצית בפ"ע ונתערב ממנו בדם הנפש [ואפי' לא נתקבל דם התמצית והי' בפ"ע ואח"כ נתערב בדם הנפש ג"כ פסול כדמשמע בפסחים (ס"ה.) ע"ש]. אבל כשמקבל הכל ביחד כשר. וצ"ע בזה:
<small><b>שם</b></small> <b>במשנה</b> אר"ט מה לזה מביא ב' אשמות כו'. לכאורה היה נראה דר"ט רק עצה טובה קמ"ל וא"כ מיירי נמי במעילה מועטת. אך לשון המשנה הא מודה ר"ע לר"ט במעילה מועטת משמע דר"ט עצמו אפי' במרובה קאמר. והיה נראה לפרש דר"ט בעצמו פליג על ר"ע וס"ל דבמעילה ליכא אשם תלוי ולפ"ז י"ל דמחויב גם במעילה מרובה לעשות כן כדי להגן עליו מן היסורין ויש לו עצה להביא ולהתנות רק לדבריו דר"ע דיש לו עצה באשם תלוי קאמר ג"כ מה לזה והיינו במועטת ובהא מודה לי' ר"ע. אכן בתוס' בשבת (ע"א) נראה שהבינו דאפי' בשיטת ר"ע דיש אשם תלוי מ"מ ס"ל לר"ט דמחויב להביא אשם ודאי אפי' במרובה ע"ש. וצ"ע ש הטעם למה נחייבו מספק לשלם כיון דאית לי' כפרה מה"ת באשם תלוי:
<h3>דף כב:</h3>
<b>בגמ'</b> אמר רבא מדברי שניהם נלמד אשם ודאי לא בעי ידיעה בתחלה. הרמב"ם פוסק (בפ"ט משגגות) דאשם צריך ידיעה בתחילה. וכתב הכ"מ משום דבפ' כלל גדול איתא למ"ד אשם לא בעי ידיעה ופרש"י דר"ט ור"ע פליגי בהכי א"כ הלכה כר"ע מחבירו ע"ש. ודבריו תמוהים דתלה עצמו באילן גדול בדברי רש"י הנ"ל. שהתוס' שם תמה עליהם דהלא מפורש במשנה דהכא דמודה ר"ע במעילה מועטת. וגם רבא אמר בהדיא מדברי שניהם נלמד כו'. ולפע"ד גם רש"י ז"ל לא נתכוין להכי כמו שהבינו התוס'. רק רש"י מייתי הך פלוגתא דר"ע ור"ט להוכיח עכ"פ מדברי ר"ט דלא בעי ידיעה. ומאן דבעי ידיעה לא מבאר רש"י כלל ע"ש היטב ותראה שכנים דברי. אבל יסוד דברי הרמב"ם נראה דהם מדברי ר' יוסי לקמן דאין שנים מביאים אשם א'. וכ"כ הבעה"מ והרמב"ן בחי' שם בשבת. וגם המהרש"ל הביא כן בשם י"מ והשיג עליהם ע"ש. ובמ"ש כאן דבריהם א"ש]. והנה לעיל (ז':) אמרינן בגמ' דמודה ר"י ביולדות דדוקא מה שבא על חטא אין שנים מביאים משום דכ' או הודע ע"ש. והשתא קשה הא ר"י גם באשם קאמר דאין מביאין בשותפות. ובע"כ צ"ל דר"י מדמה אשם לחטאת דגם אשם בעי ידיעה. ואפשר הטעם דכתיב כחטאת כאשם וילפינן בהקישא דבעי ידיעה. להכי פוסק הרמב"ם כר' יוסי כנ"ל. ומ"מ לדינא צ"ע דלכאורה מדברי רבא הכא משמע דבא לפסוק הלכה כן כיון דמדברי שניהם נלמד דלא בעי ידיעה וצ"ע:
<small><b>שם</b></small> <b>במשנה</b> דברי ר"ע רש"א שניהם מביאים אשם אחד. לכאורה נראה דמודה ר"ע לר"ש במעילה מועטת רק במרובה סגי בב' אשמות. אך לשון חתיכה לא משמע מעילה מרובה. ולכן נראה דר"ש מדינא מחייב להביא אשם א' כיון דס"ל דאשם תלוי ליכא והא אחד מהם בודאי חטא לכן צריכין להביא אשם ודאי. ולר"ע דמה"ת איכא אשם תלוי קאמר עיקר הדין ובודאי אם רוצין להתנות ביניהם ולהביא אשם ודאי יכולין אבל אין מחויבים בזה. ונ"מ ג"כ במרובה. אבל לר"ש מחויבים להביא ביחד כנ"ל. אבל אין לומר דר"ע כר"י ס"ל דאין מביאין אשם ביחד דהא אמר רבא לעיל מדברי שניהם נלמד דל"ב ידיעה. וטעמא דר"י הוא. משום דבעי ידיעה בתחילה כמ"ש לעיל]:
<h3>דף כג.</h3>
<b>במשנה</b> שנה חתיכת חלב וחתיכת קודש כו' מביא אשם תלוי. לכאורה היה נראה דמשנה זו לא אתיא אליבא דר"י לעיל (י"ט.) דאמר פוטר הי' ר"י אפילו מאשם תלוי בא"י אם חלב אכל או נותר אכל. קאמר הטעם כיון דיודע שחטא ודאי ע"ש. א"כ ה"ה הכא יודע שחטא ודאי. אכן הרמב"ם הביא משנה זו (בפ"ט משגגות). ובפ"ח שם הביא הלכה כר"י הנ"ל דפטור אפי' מאשם תלוי, ובע"כ צריכין לחלק דשאני הכא דעל חטא דמעילה ליכא חטאת רק אשם. ולכן על חטאת אינו יודע שחייב. ועדיין צ"ע בזה:
<h3>דף כג:</h3>
<b>בגמ'</b> מוקי לה בוולדות קדשים וס"ל בהויתן הם קדושים איני מבין זה הלשון דאי במעי אמן קדושים ודאי א"ש טפי. ותו קשה לי למה לא מוקי בבכור דקדוש מרחם. וגם יש להקשות א"כ למה לי קרא לרבות. ואי תימא דבלאו הא דאיסור חל על איסור צריך ריבוי על אמורי קדשים קלים. (וכ"מ בחולין (קי"ז.) דגם יותרת וכליות דלית בהו משום אחע"א צריכי ריבוי למעילה]. א"כ קשה למאן דיליף מזה דאיסור חל על איסור בקדשים מנ"ל הא דילמא מיירי בבכור וקמ"ל דאמורי קדשים קלים מועלין בהם. רק באמת צ"ע ל"ל קרא כיון דכתיב במעילה מקדשי ה' אטו הני לאו קדשי ה' הם. [וכן הוא בתו"כ פ' ויקרא (פרשתא י"א) דמרבי חלב למעילה מקדשי ה' ע"ש]:
<h2>פרק ששי</h2>
<small><b>שם</b></small> <b>במשנה</b> ונודע לו שלא חטא כו'. יש לעיין בעבר עליו יוה"כ אחר הפרשת האשם כיון דיו"כ מכפר יהי' דינו כמו נודע שלא חטא. אך באמת הכא לא שייך דהוי הקדש טעות א"כ ודאי ר"מ מודה דירעה והוי כמו אשם שנתכפרו בעלי'. אך אפשר דכיון דהפרישו קודם יו"כ וחל עליו שם אשם חייב לקיים נדרו ואין יו"כ מכפר תו עליו וצ"ע בזה:
<small><b>שם</b></small> <b>בגמ'</b> גמר ומקדיש. לכאורה משמע דמקדישו לשם עולה אם באמת לא חטא. אך לפ"ז קשה למה ירעה הוא עצמו יקרב עולה. ואפילו אי נדחק לומר דהוי רק ספק שמא הקדישו ומספק אמרו ירעה. אכתי קשה יקדישנה עתה שנית לשם עולה ולמה ירעה. ולכן צ"ל דגמר ומקדישו לשם אשם אפי' אי באמת לא חטא וחל ההקדש לענין זה דיהי' כמו מותר אשם דהדין ירעה. (וכ"מ לשון המשנה ויפלו דמיו לנדבה דהוי עולת קיץ. וכמ"ש התוס' דהנסכים משל ציבור. כדין מותר אשם] ועדיין צ"ע בזה:
<h3>דף כד.</h3>
<b>בגמ'</b> במפריש ב' אשמות לאחריות ונתכפר בא' מהן. לפי גירסא זו משמע דלא מיירי כלל דנודע שלא חטא. רק כוונת הגמ' כי היכי דס"ל לחכמים הכא דגמר ומקדיש וחל עליו שם אשם. ה"ה במפריש לאחריות מודה ר"מ דגמר ומקדיש השני לשם אשם. ול"א כיון דלא נאבד הראשון הוי הקדש טעות דכיון דגמר ומקדיש חל עליו שם אשם ורועה. אבל לגי' התוס' דנודע צריך לגרוס בגמ' ירעו עד שיסתאבו לשון רבים. והרמב"ם העתיק סתם (פ"ד מה' פסוה"מ) המפריש אשם תלוי לאחריות ונתכפר בא' השני ירעה ומכ"ש אשם ודאי ע"ש. ונראה ודאי דלא מיירי כלל בנודע שלא חטא. רק דמביא עיקר הדין דעכ"פ נשמע מכאן דהשני ירעה. דבחטאת מפורש דהשני ירעה וקמ"ל דה"ה באשם תלוי כדמוכח הכא. ולכן סיים וכ"ש אשם ודאי דדינו כמו ב' חטאות לאחריות. ואפי' אי הי' גורס הרמב"ם הכא כגי' התוס' מ"מ אין לו להביא הדין בנודע כיון דבלא"ה קי"ל כחכמים ורבותא דגמ' הכא היא רק לר"מ. לכן השמיט זה הדין והביא רק עיקר הדין דמוכח הכא דב' אשמות השני ירעה. ובמל"מ האריך להקשות ע"ש והנלע"ד כתבתי:
<small><b>שם</b></small> <b>בגמ'</b> בא"ת שהוזמו עדיו. פרש"י שהבעלים יודעין שלא אכלו צ"ע למה פי' כן דלכאורה נראה דביודעין שלא אכלו ודאי לא גמר ומקדיש. ואפי' לא הוזמו כלל רק נודע שלא חטא תצא ותרעה בעדר דודאי לאו לבו נוקפו כלל כיון שיודע שהעדים משקרים. רק הכא מיירי שאין הבעלים יודעין רק כיון דיש ג"כ חשש שמא ימצאו העדים זוממין לכן אין לבו נוקפו כ"כ, ויש ראי' לפי' זה דלפרש"י מה מקשה מסיפא דשור הנסקל דמיירי בהזמה דילמא מיירי באין הבעלים יודעין. אלא ודאי דאפילו באין יודעין ס"ל לר"י דיצא וירעה בעדר:
<small><b>שם</b></small> <b>בגמ'</b> מאי חזית דציית לבתראי כו'. ותמוה טובא כיון דאתי סהדי דמכחישין א"כ גמר דין הראשון הוי בטעות שלא ידעו הבי"ד שיש עדי הכחשה. ותוס' הקשו רק לשיטת ר"ת דמחיים לא נאסר משמע דזה אתי להו שפיר דאי נשחט נאסר מספק שמא הי' הגמר דין כראוי. ולכאורה הסברא תמוה דאפי' הראשונים אמרו אמת מ"מ הדין הי' בטעות אכן הרמב"ם (פ"ד מה' מ"א) כ' נודע כו' כגון שהוזמו העדים יצא וירעה בעדר ע"ש. משמע דאם הוכחשו ולא הוזמו אסור), וצע"ג לדינא בכה"ג. ולע"ד הי' נראה לפרש בגמ' דקאי ג"כ על הרישא דא"כ דכוותי' באשם נמי בהכחשה דתרי ותרי א"כ מאי חזית כו' דהכא הוי עכ"פ ס' וחייב אשם. והנה תוס' כ' בזה בפשיטות להיפוך דבאשם הוי א"ש לאוקמי בהכחשה, ונראה דהם קאי בשיטת רש"י דמיירי דבעלים מכחישין וכה"ג אי יהי' תרי ותרי י"ל דפטור מאשם. אבל למאי שפרשתי דמיירי באין הבעלים מכחישין דסתם אשם היינו שאין הבעלים יודעין. א"כ שפיר יש לפרש כמ"ש:
<small><b>שם</b></small> <b>בגמ'</b> ור"י כו' מנחת קנאות לא לכפרה קאתיא כו' קצת קשה לר"י למה תניא נמצא עדי' זוממין לאשמעינן רבותא טפי אם נמצא שנטמאת האשה. בשלמא לר"א דוקא בזוממין אבל לר"י קשה. והנה באמת איתא בסוטה (ו':) אלו שמנחתיהן נשרפת באו עדים שנטמאה. ומשמע דמיירי אפי' קודם שנקמצה. וכ"כ הרמב"ם (פ"ד מה' סוטה). ולכאורה תמוה כיון דקי"ל כר"י א"כ כמו בנמצא עדי' זוממין תצא לחולין ה"ה באמרו עדים שנטמאה דהוי כמו נודע שלא חטא באשם. ובמנחת קנאות דלא בא לכפרה לר"י לא שייך גמר ומקדיש. אכן מצאתי בגמ' דסוטה שם ישוב לזה למסקנת הגמ' שם דכיון דהי' בכלי שרת גזרו חכמים שמא יאמרו מוציאין מכלי שרת לחולין. ומקשה מנמצא עדי' זוממין ומשני זוממין קלא אית להו. א"כ בעדי טומאה י"ל דליכא קלא לכן נשרפת מטעם גזרה כנ"ל. וע"ש בתוס' דיש לפלפל עוד בזה ואין כאן מקומו:
<h3>דף כד:</h3>
<b>בגמ'</b> אלמא חולין שנשחטו בעזרה בשרפה כו'. פי' תוס' הסוגיא רק אליבא דר"מ. וזה דוחק. גם מ"ש תוס' דמודה ר"מ דבשעת שחיטה גמר ומקדיש לא משמע הכי. ולולא לעד"נ להיפוך דאפי' לרבנן דכיון דלבו נוקפו גמר ומקדיש היינו שאם יהי' נודע לו קודם שחיטה שלא חטא יהי' הקדש עכ"פ ויביא בדמיו עולה. אבל כשיתודע אחר שחיטה דלא יהי' לו תקנה כלל למה יקדישנה ולהכי גם לרבנן בנודע אחר שחיטה הו"ל חולין בעזרה. רק התרצן מחדש דגם כה"ג לחכמים גמר ומקדיש. ובהכי מיושב הגירסא שלפנינו בגמ' בתירוצא דרב אשי רישא דקתני באשם תלוי כו'. וכפרש"י ורע"ב במשנה משום דמחזי כזבח פסול. והתוי"ט תמה עליהם. וכן פרש"י במנחות (ק"ב:) ובתמורה (ל"ד.) דהוי חולין שנב"ע] אכן למ"ש א"ש דרב אשי חולק על סברת רבה וס"ל דגם לרבנן כשנודע אחר שחיטה הוי חולין. ולכן הטעם רק משום דמחזי כזבח פסול כנ"ל:
<small><b>שם</b></small> <b>בגמ'</b> נזרק הדם הבשר יאכל אמאי והא הויא לי' ידיעה כו' בשעת סליחה כו'. יש לעיין אי מקטירין גם האמורים דהקטרה היא ג"כ קצת כפרה וכפרה לא שייך אחר הידיעה ומדלא תני רבותא טפי יקטיר האמורים אפשר דאין מקטירין. ומ"מ הבשר יאכל כמו נטמאו האמורים או שנאבדו מיהו אכילת הבשר לכהנים אע"ג דג"כ כהנים אוכלין ובעלים מתכפרים. מ"מ אפי' כה"ג דליכא כפרה למה יהי' נאסר באכילה כיון דדם התיר הבשר לכהנים. אבל הקטרה כשאין בו כפרה לא מצינו וצ"ע בזה:
<small><b>שם</b></small> <b>בגמ'</b> עומד לזרוק כזרוק. צ"ע בטעם זה דמ"מ וודאי אם נשפך הדם אין לו סליחה ע"י שהי' עומד לזרוק. א"כ אכתי בשעת סליחה הו"ל ידיעה ואינו מכפר:
<small><b>שם</b></small> <b>כלי</b> שרת מקדשין הפסול ליקרב. פי' א"כ עומד עכ"פ לזרוק וממילא עומד לזרוק כזרוק ולהכי הוי כנודע אחר זריקה דהבשר נאכל. אבל אם לא יסבור עומד לזרוק כזרוק נהי דוודאי הדם יזרוק משום דעלה לא ירד. אבל הבשר אינו נאכל דגם האברים אין מקטירין דרק מה שעלה לא ירד אבל כפרה ליכא כלל בזריקה כזו שהיא פסול רק מכח עלה לא ירד. ולהכי צריכין נמי לטעמא דעומד לזרוק כזרוק וכ"מ ברמב"ם בפיהמ"ש וברע"ב. אכן במנחות (ק"ב:) משמע דלריב"ח לא ס"ל לרי"ו דכזרוק דמי. וכ"מ שם ברש"י] ותוס' ד"ה קסבר כו' שכתבו ליישב לחכמים אפי' יסברו דכלי שרת מקדשין פסולין היינו מה דאמרו ישפך הדם. אבל במה דאין הבשר נאכל ל"ק בלא"ה כמ"ש. ולהכי א"ש שיטת הרמב"ם שכ' (בפ"ג מפסולי מוקדשין) דדם פסול שנתקבל בכלי שרת מתקדש ליקרב. ובדין דהכא כתב דדוקא נזרק הדם ואח"כ נודע הבשר יאכל משמע דאפי' נתקבל בכלי אין הבשר נאכל. ונתקשה בזה בלח"מ שם. ולק"מ דנהי דס"ל דמתקדש אבל עומד לזרוק כזרוק לית להו. ולהכי לא הביא הדין בנודע אחר שנתקבל דוודאי הדם יזרק שכבר כ' זה דכלי שרת מקדשין. אבל הבשר אינו נאכל. וזה ברור. ושוב ראיתי בבה"ז דנחית לתירוץ זה וכ' שהוא דוחק. ואיני רואה בזה שום דוחק:
<h3>דף כה.</h3>
<b>בגמ'</b> תצא ותרעה בעדר כו' והא איתסרא לה מחיים. יש לתמוה טובא דלא עדיף איסור זה דהורדה לנחל איתן טפי מהקדש דאשם ומ"מ בנודע קודם שחיטה תצא ותרעה בעדר. ותוס' כתבו דמקשה לרבנן דפליגי אדר"מ בא"ת]. ואכתי תמוה דטעמא דרבנן באשם דגמר ומקדיש לפי שלבו נוקפו. וטעם זה לא שייך הכא כלל דלית בי' קדושת בעלים כלל רק גזה"כ דהורדה לנחל אוסרת וכיון דנודע ההורג הוי למפרע היתר. ואדרבא איפכא קשיא לי' לרבא דלא נאסרת רק בשעת עריפה ומקודם לא הוי רק הכנה להתערף מאי קמ"ל בנודע עד שלא נערפה תצא ותרעה בעדר הלא גם בלא נודע יכולין לעשות בה כל צורך ואטו ע"י הזמנה נאסרה כדאיתא בסנהדרין (מ"ז:) דס"ל לרבא הזמנה לאו מילתא]. וכמו כן באשם אם לא יקדישנה לאשם רק יקנה בהמה להכין לצורך האשם ונודע לו קודם ההקדש מימרא בעי דתרעה בעדר וצע"ג:
<h3>דף כה:</h3>
<b>בגמ'</b> אלא אמר אביי מרישא דקרא כו'. פרש"י כיון דמיותר ומופנה לדרוש דרוב פשעיהם. וקצת דוחק והי' אפשר לומר דבאמת הוי גז"ש מפשעיהם לכל חטאתם דשעיר הנעשה בפנים לפשעיהם דכ"ח דגבי שעיר המשתלח כמו התם פשעים דלאו בר קרבן ה"ה הכא. רק אי לא הוי מופנה פרכינן נמי על הגז"ש מה לשעיר הנעשה בפנים שאין מכפר על מצוה ידועה. אבל השתא דמופנה לא פרכינן כנ"ל:
<small><b>שם</b></small> <b>בגמ'</b> חטא שאין מכיר אלא ה'. יש לעיין לר"ש לעיל (י"ט:) דחטא וא"י במה חטא אי בדם אי בחלב מביא אשם אי על אשם כזה יו"כ מכפר די"ל כיון דיודע ומכיר שחטא אינו מכפר. או כיון דאינו מכיר במה חטא הוי בכלל שאין מכיר רק ה' וצ"ע:
<h3>דף כו.</h3>
<b>בגמ'</b> וא"ר תחליפא כו' חייבי מלקיות שעבר עליהם יוה"כ חייבים פשיטא מ"ש מחייבי חטאות ואשמות ודאין. יש לתמוה דלא מיבעיא למאן דיליף מדומיא דפשעים דאינם בר קרבן. א"כ לפי סברת הגמ' הכא דבר מלקות הוי כבר קרבן א"כ אדרבא נימא דמכפר גם על חייבי חטאות ואשמות ודאין דהוי שפיר דומיא דפשעים דמכפרין ג"כ על חייבי מלקות דהוי כבר קרבן. מיהו רבא לשיטתו דיליף מחטא שאין בו מכיר רק ה' לא קשה זאת. אבל אכתי קשה דהא ע"כ לענין מזידין לא אימעוט דדוקא שאין מכיר. שהרי כל זדונות שאינם בר מלקות כגון בלא התראה ועשין ולאוין הניתק לעשה יו"כ מכפר אפי' במכיר בו. וא"כ מנלן למעט בר מלקות כיון דהאי כללא דחטא שאין מכיר לא קאי רק אשגגות ולא אזדונות. ועכ"פ מה פשיטותא דהגמ' בזה. וצריך ליישב בדוחק דפשיטא לגמ' דכיון דחילקה תורה דבשגגות אין יו"כ מכפר רק באין מכיר בו. ע"כ הטעם משום דמכיר מצי להביא קרבן ועל בר קרבן דרוש לו כפרה מיוחדת שאין יו"כ מכפר לו. וא"כ ה"ה והטעם לבר מלקות דזה כפרה שלו תו אין יו"כ מכפר. ועדיין צ"ע:
<small><b>שם</b></small> <b>בגמ'</b> ספק יולדת כו'. נראה דודאי אי נודע לה אח"כ שילדה ודאי אין יו"כ מכפר דאפילו באשם תלוי בנודע אח"כ מביא חטאת. רק קושית הגמ' בס' יולדת ועבר יו"כ ועדיין לא נודע לה לא תיתי. וע"ז סובב כל פלפול הגמ' לבתר הכי דלר"ש דחוטאת מ"מ הקרבן הוי רק לאשתרויי בקדשים היינו בס' יולדת היה צריך להיות מכופר ע"י יו"כ שעבר והקרבן דמייתי רק לאשתרויי. וצ"ע על לשון רש"י שכ' דהלידה כיפרה לה. דשפיר י"ל לר"ש הקרבן בא על החטא כמשמעות דברי ר"ש בנדה (ל"א:) וכ"מ בשבועות (ח'.) וע"ש בתוס'] רק בספק דיו"כ מכפר הוי הקרבן לאשתרויי בקדשים כנ"ל:
<small><b>שם</b></small> <b>בגמ'</b> בועל מכיר. צ"ע דטפי הו"ל למימר דהיא מכרת וכן הקשה הב"ש. ותירוצו אין מובן כמ"ש בבה"ז]. גם בתר הכי דקאמר הורג מכיר צ"ע דהא ההורג לא נתכפר בעגלה וכשנתברר אח"כ בעדים נהרג ההורג. א"כ כל הכפרה על הקהל והם אין מכירין:
<small><b>שם</b></small> <b>בגמ'</b> אמר קרא ולארץ לא יכופר כו'. פרש"י שאין לו כפרה אחרת. פי' דכתיב כי אם בדם שופכו כו' וע"ז יש לפקפק דהא בעגלה מתכפרת א"כ ע"כ כ"א בדם שופכו לאו דוקא. א"כ י"ל דה"ה יוה"כ מכפר. והי' אפ"ל עיקר הכוונה דכ' ולארץ לא יכופר א"כ כפרה זו לארץ היא. ולא מצינו בכפרת יוה"כ רק על בני ישראל יכפר עליכם. וכפרה ] לארץ לא כ' ביו"כ כנ"ל:
<h3>דף כו:</h3>
<b>בגמ'</b> אם משנמלקה כו'. אפשר לפרש דפליגי דוקא בעוד שלא היזה רק אחר מליקה נודע. אבל בנודע אחר הזאה י"ל דמודה רב דאין הבשר נאכל כיון דנעשה כל עבודה בתורת חטאת הבא על הספק וכ"מ בתוס' לעיל (כ"ב:) דבכה"ג מודה רב. אך מדבריהם נראה דמדינא מכפר. רק דבהא גם רב ס"ל כר"י משום דאתי למימר חטאת העוף הבא עה"ס נאכלת]:
<b>ברש"י</b> ד"ה יביא סלע וחומשו שמה ששיבח כו' שבח הקדש הוא. איני מבין דבריו ומה קשיא לי'. גם הרע"ב השמיט דברים אלו וצ"ע. עי' במל"מ (פ"ד מהלכות מעילה) מ"ש בזה]:
<h3>דף כז.</h3>
<b>בגמ'</b> מאי הוי עלה. פרש"י דהתי' דחוק. וצ"ע א"כ מה מייתי למיפשט מברייתא אחרת מ"מ איך יתרץ ברייתא דישלם סלע. א"כ אדרבא נכון יותר תי' הראשון ולא תיקשי הני ב' ברייתות אהדדי דאי פיטמה והוציא הוצאות עד ב' סלעים א"צ לשלם. ואי פיחת צריך לשלם כדשני לעיל. וגם הרמב"ם לא חילק כלל בזה וצ"ע גם צ"ע דבעיא קמייתא אי מתכפר בכינוס חומשין לא אפשיטא כלל. וגם מזה לא הביא הרמב"ם כלום:
<h3>דף כז:</h3>
<b>במשנה</b> מביאין מכשבה ושעירה תורין כו'. פרש"י והמותר חולין. וצ"ע הטעם. ואולי הבין רש"י דלא הקדיש המעות רק הזמינו לכך ולשון מהקדש כשבה לא משמע כך. וגם ע"ז לא היה צריך לרבות מקרא. וגם בגמ' דאמרינן דהוי ס"ד כיון דלאו מיני' הוא כו' הדין מעות יפלו לנדבה. משמע דהשתא נמי דיכול לשנות מ"מ המותר הוי נדבה. וראיתי בתוי"ט שכתב ע"ז דע"כ המותר חולין דאל"כ מה נ"מ. ואיני מבין כוונתו דהא הוי ס"ד דא"י לשנות וצריך לקנות תורין במעות אחר קמ"ל דיכול לקנות מזה אבל המותר הוי נדבה. ותו דמי לא עסקינן שעדיין לא כינס כל מעות כשבה רק שמקבץ דינר דינר ומקדישו לקנות ממנו כשבה וכשקיבץ כדי תורין רשאי לקנות מזה תורין וליכא מותר כלל. אבל היכא דאיכא מותר אפשר דמותרו נדבה. תו הביא התוס' יו"ט בשם הרמב"ם (פ"ה מפסולי מוקדשין) שכתב שמחלל המעות על תורין וב"י ע"ש. פי' משום דחילול מהני אפי' על ש"פ. ומ"מ צ"ע מנ"ל להרמב"ם זה. והכ"מ שם כתב משום דסותר דין זה דהכא מהא דאיתא בשקלים (פ"ב) מותר חטאת נדבה. לכן מחלק הרמב"ם בין חטאת קבוע לעולה ויורד ע"ש. ואיני מבין מה הוכחה איכא הכא דאין המותר נדבה כמו שכתבתי. ושוב הראו לי בפי' הר' גרשון שפי' ג"כ דהמותר נדבה. וצ"ע:
<h3>דף כח.</h3>
<b>בגמ'</b> רש"א הוא עצמו יקרב עולה ש"מ בע"ח אין נדחין. ק"ק מנ"ל דילמא שאני הכא דהולד לא נדחה מעולם. בפרט אי בהויתן הם קדושין וכשנולד מיד ראוי. ורש"י פי' טעם הת"ק דבא מקדושה דחוי'. ואפשר ר"ש לא ס"ל האי סברא. מיהו האמת אמרו בגמ' כיון דמסיק דר"ש בעלמא נמי ס"ל דאין בע"ח נדחין:
<small><b>שם</b></small> <b>אר"ח</b> אין הקינין מתפרשין אלא בלקיחת בעלים כו'. יש לעיין אי יש לו תורין שלו בשובך ואמר זה לחטאת אי גם בזה לא מהני קדושת השם. או דהקדש זה הוי כבשעת לקיחה. ור"ח ממעט דוקא כשלקחן סתם ואח"כ אמר זה לחטאת כיון דהקדש ראשון חל בסתם. אבל אי מתחילת ההקדש אמר לחטאת שפיר חל. וזה מסתבר יותר. וכ"מ מלשון הילקוט פרשת ויקרא גבי קרבן עולה ויורד שיפרישם הבעלים כו' ע"ש):
<small><b>שם</b></small> <b>במשנה</b> כבשים קודמין לעזים בכל מקום יכול מפני שהם מובחרים כו'. לכאורה היה נראה הפי' יכול שהם מובחרים להמצוה דהתורה חשבה הכבשים טפי לקרבן. אבל בגמ' דאמרו דיששכר איש ברקאי לא ידע המשנה משמע דהבינו יכול שהם מובחרים בטעם. ונראה טעם הגמ' דמוכח כן בסיפא דמתניתין דקאמר האב קודם לאם יכול שכיבוד אב קודם כו' ת"ל כו' אבל אמרו חכמים כו'. ולכאורה אין מובן א"כ באמת אב קודם לאם מפני שגם היא מוזהרת בכבודו, ואע"ג דנ"מ בגרושה מ"מ קשה הלשון יכול מפני שכיבוד אב קודם כו'. לכן נראה הפי' דמצד השותפות שיש לשניהם בהבן קאמר יכול דכיבוד אב קודם דכח האב עדיף בחיות הבן טפי מהאם. קמ"ל דצד וכח שניהם שוין בו. רק מפני דגם אמו מוזהרה בכיבוד האב לכן קודם מן הדין. אבל מצד מצות כיבוד שניהם שוין. והשתא דומיא דהכא הוא ברישא דמתני' דיכול שהן מובחרין מצד עצמותן שהם טובים קמ"ל דשניהם שוין. כנ"ל קצת ליישב טעם הגמ'. אבל האי יששכר י"ל דידע המשנה והבין הפי' שכתבתי. והגמ' דקאמר דלא ידע המשנה פי' דלא הבין פי' המשנה. מיהו מאי דמסיק רבינא דאפי' מקרא לא קרי קשה. ע"כ נראה עיקר הראי' מדבאמת לדינא שניהם שוין ע"כ גם בטעמן שוין. דאי הוי חד מינייהו מובחר היה ממילא מצוה להביא מן המובחר. והשתא א"ש הכל אפילו אי נפרש פי' המשנה מובחרים מצד בחירת התורה. מ"מ שפיר השיגו על יששכר כנ"ל: