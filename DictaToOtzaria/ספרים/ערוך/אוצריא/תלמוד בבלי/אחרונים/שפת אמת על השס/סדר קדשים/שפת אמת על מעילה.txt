<h1>שפת אמת על מעילה</h1>
יהודה אריה ליב אלתר
<h2>פרק ראשון</h2>
<h3>דף ב.</h3>
<b>בגמ'</b> אבל ראוי הוא לקדשים קלים כו'. אין מובן טעם החילוק דכל טעמו של עולא בקדשים שמתו כיון דלא חזי לגבוה א"כ ה"ה שחטן בדרום. ואפשר לומר דלקמן (י"ב.) מקשה הגמ' על עולא וכי קדושה שבהן היכן הלכה ע"ש. ולא תירצו כלום ע"ז. ולכן י"ל דהטעם דעיקר קדושת הקרבן בשעת שחיטה הגם דמועלין גם קודם שחיטה משום דמיוחד היא לשחיטת קדשים. אבל כשמתו באמת אגלאי מילתא דלא נגמר הקדושה. והגם דפשיטא כשמעל בה ואח"כ מתה מ"מ המועל חייב משום דבשעת מעילתו הי' עומד לשחוט אבל כשמת בטל הקדושה. ולהכי כשנשחט לשם קדשים אע"ג דנעשה בפסול כיון דראוי לקדשים קלים שפיר אמרינן קדושה שבהם להיכן הלכה ולכן לא הוי כמו קדשים שמתו. ובזה מובן ג"כ הא דא"ר גידל לקמן (ג':) דזריקת פיגול אינה מוציאה ק"ק מידי מעילה, וקשה ג"כ מ"מ כיון דאחר זריקה תו לא חזי לגבוה הבשר למה יהי' בו מעילה הא לא הוי לה' כמו קדשים שמתו. רק כיון דבשעת שחיטה נגמר הקדושה תו אמרינן קדושה לא פקעה ולהיכן הלכה:
<b>ויש</b> לעיין הא דקאמר הגמ' הטעם דראוי לקדשים קלים א"כ משמע דמטעם עלו לא ירדו ליכא מעילה דאל"כ הו"ל למימר בפי' האי טעמא. א"כ קשה בשחט בלילה מ"ט מועלין. ורש"י כ' דלילה לאו מחוסר זמן. ואינו מבין טעם זה מה ענין מחוסר זמן להכי מ"מ כיון דפסול להוי כחנקינהו וצ"ע דנראה דגם עתה ס"ל הטעם דעלו לא ירדו רק דמעיקרא קמ"ל הדין בשחטן בדרום משום דראוי לקדשים קלים. ואח"כ קמ"ל התנא גם בלילה משום דעלו לא ירדו נמי מועלין. ולפ"ז אתיא מתני' כר"ש דבלילה נמי אם עלו לא ירדו:
<small><b>שם</b></small> <b>בגמ'</b> דמרצה לפיגולו פירש"י אין מובן. והי' אפ"ל כיון דשם קדשים עליו לענין פיגול א"א לומר דהוי כחנקינהו דא"כ לא להוי פיגול:
<b>בתוס'</b> ד"ה פשיטא וא"ת כו' ותירוצם תמוה מ"ש דמילתא דפשיטא הוא הלא כמה הויות שקלינן וטרינן בגמ' להשיב על דר' גידל לקמן (ג':) וי"א דנשאר בתיובתא [כדמשמע במנחות (מ"ז:) ע"ש בתוס'] ואיך להוי מילתא דפשיטא. איברא דתוס' לשיטתייהו אזלי דכ' לקמן דעיקר חידושי' דר' גידל דפיגול אע"ג דמרצה לפיגולו מ"מ אין זריקתו מוציא מידי מעילה אבל בשאר פסולין לכ"ע אינו מוציא מידי מעילה מ"מ אין זה פשיטות. ויותר הי' אפ"ל דאי הוי זה עיקר רבותא דמתני' הו"ל למיתני מועלין בה לעולם. והשתא עיקר חסר מן הספר כנ"ל:
<h3>דף ב:</h3>
<b>בגמ'</b> אליבא דר"י לא תיבעי כו'. כל הסוגיא תמוה טובא הא ר"י לא פליג רק בשלשה דברים בנשחט בלילה ושנשפך דמה ויצא דמה. בפרט בשחט בדרום דכשר בקדשים קלים וכל דמצינו לי' היתר מודה ר"י דעלה לא ירד ע"ש בזבחים (פ"ד.). (ומ"ש התוס' שם וגם (בד' ס"ח:) דשחיטת דרום כעין שחיטת חוץ היא. תמוה דא"כ גם לר"ש ירד דבהא לא מצינו דפליג ר"ש וע"ש עוד תי' אחר] וגם לפ"ז בעיא דר"א לקמן בעולת במת יחיד יהי' רק אליבא דר"ש ואנן קיי"ל כר"י ומה מקשה הגמ' מדר"א הלא י"ל דהוא קאי אליבא דר' יהודה. גם הרמב"ם אע"ג דפוסק כר"י מ"מ בנשחטה בדרום כ' דלא ירדו. לכן נראה דהרמב"ם לא גריס כל זה בגמ' (כמ"ש בכ"מ (פ"ג מה' פסוה"מ) דנוסחא אחרת הי' להרמב"ם] ופלוגתא דרבה ור"י לכו"ע היא:
<small><b>שם</b></small> <b>בגמ'</b> אלא לרבה קשיא. נראה דעיקר קושי' הגמ' כיון דטעמא דרבה דהוי כחנקינן א"כ להוי כקדשים שמתו דלית בהו מעילה. ולהכי לא תיקשי לר' יוסף נמי אפי' אליבא דר' יהודה. דנהי דלר"י ירדו מ"מ הא קאמר הגמ' לעיל טעם אחר משום דכשר בקדשים קלים לא הוי כחנקינהו רק לרבה פריך. ולכן נראה דלמסקנא דהלכה כר"י דהא איתותב רבה אפי' לר' יהודא איכא מעילה דאורייתא. והנה מלשון הרמב"ם (פ"ג דמעילה) משמע דכל הני דמתני' הוי רק מעילה דרבנן ע"ש. וזה תמוה דהגמ' מסיק כר"י דעלו לא ירדו והוי מעילה דאורייתא. והכ"מ כ' דפליגי רק אליבא דר"ש והרמב"ם דפוסק כר"י לכן אם עלו ירדו והוי רק מעילה דרבנן. ודבריו תמוהים ביותר דהא הרמב"ם כ' (בה' פסוהמ"ק פ"ג) בשחטן בדרום עלו לא ירדו. וכבר השיג עליו בלח"מ שם. ובלא"ה נמי הא הרמב"ם חושב כל הני דמתני' קבל וזרק פסול או במחשבה דכל הני וודאי אם עלו לא ירדו וצע"ג בזה:
<small><b>שם</b></small> <b>בגמ'</b> קדשים שמתו הואיל ובדילין. פירש"י דמאוסין הם. ותמוה מ"מ כל נבילה מותר בהנאה ונותנין לכלבו או הנאה אחרת ומה בדילין שייך בזה. ויותר הי' נל"פ דבדילין מן הקדשים דכשמתו אין מתערבין בשאר קדשים בעזרה ולא שייך לגזור אטו קדשים. אבל הנך דנפסלו בפנים מתערבין עם שאר קדשים בעזרה ושייך למיגזר בהו מעילה מדרבנן כנ"ל:
<h3>דף ג.</h3>
<b>בגמ'</b> עולת במת יחיד שהכניסה לפנים. מפירש"י משמע מחיים וכן פי' התוס'. וצ"ע הטעם למה נאסרה לבמה ע"י שהי' בפנים הלא חולין גמורים שנכנסו לא נאסרו בכך. ואולי משום שהכניסהו בעצמו הוי כאומר שיקרבנו בפנים. אבל בנכנסה מעצמה אפשר דמותרת לבמה. ובזבחים (קי"ט.) פירש"י אחר שחיטה וגם זה תמוה כמ"ש תוס' כאן. וגם בזה צ"ע הטעם למה קלטהו מחיצות אפי' בשר חולין שנכנס לא נאסר. והי' אפשר דט"ס הוא ברש"י דזבחים תיבת בחוץ וצ"ל ששחטה סתם וא"כ כוונתו שנכנסה בחיים ושחטהו בפנים ובזה שפיר הסברא כיון דשחטהו שם נאסרה לבמה. אך לשון שהכניסה' לא משמע כן דהל"ל ששחטו בפנים. והרמב"ם לא הביא כל דין זה כלל וצ"ע:
<h3>דף ג:</h3>
<b>בגמ'</b> אר"ג א"ר זריקת פיגול אינו מוציא מידי מעילה נראה דרב ס"ל דאית בפסולין מעילה מדאורייתא דאי הוי רק מעילה מדרבנן א"כ למה יגזרו מעילה בפיגול אחר זריקה. הגם דאין לו היתר לכהנים מ"מ לא עדיף מקדשים כשרים. דכל הגזירה אטו קדשים כשרים וכשרים לית בהו מעילה אחר זריקה. לכן נראה דס"ל דהוי מעילה מה"ת. אבל הרמב"ם דכתב דהוי מעילה מדרבנן ומ"מ סיים דגם אחר זריקה יש בהם מעילה. צ"ע מנלן הא. וכבר כתבתי דבלא"ה אין מובן שיטת הרמב"ם בזה. והנה הכ"מ שם כתב בשם הרי"ק דאע"ג דנשאר ר"ג בתיובתא במנחות (מ"ז:) מ"מ היינו דוקא במ"ש דאינו מוציא מידי מעילה. אבל בקדשים קלים דאינו מביא לידי מעילה לא נשאר בתיובתא ע"ש. ותמוה דהא גם לענין דאינו מוציא מידי מעילה פוסק כר"ג ע"ש (פ"ג דמעילה ה"א):
<small><b>שם</b></small> <b>בגמ'</b> והאמר עולא קומץ פיגול כו'. אין להקשות דילמא מיירי דפיגל בשעת הקטרת לבונה דהקטיר הלבונה קודם הקומץ כדאי' במנחות (י"ג:) דאי בעי מקטיר לבונה ברישא] ונתפגל גם הקומץ. דז"א דקיי"ל כחכמים דפליגי אדר"מ שם (ט"ז.) וס"ל] דאין מפגלין בחצי מחיר:
<h3>דף ד:</h3>
<b>בגמ'</b> היתר שחיטה שנינו. הקשו בתוס' ממתני' דשחט בצפון וקיבל בדרום. ותי' דקיבל קודם שגמר השחיטה. ותמוה בעיני דאיך אפשר לקבל כל הדם קודם גמר שחיטה. ואי נשאר עוד קצת דם בבהמה אחר גמר שחיטה שפיר יוצא מידי מעילה כיון דראוי עוד לקבל יתר הדם בצפון. ומה בכך שהתחיל לקבל הדם בדרום. ויותר הי' אפ"ל דמתני' מיירי בעולה [דאינה יוצאת מידי מעילה ע"י שחיטה וזריקה]. מיהו מסיפא תמוה למ"ד היתר שחיטה שנינו דתני שקיבלו פסולין והלא כבר הי' היתר השחיטה. מיהו שם יש ליישב כשיטת תוס' דקיבלו וזרקן קודם גמר שחיטה ובהני פסולין דעושין שיריים כגון טמא וליכא תו תקנתא. מיהו דוחק גדול לקבל ולזרוק קודם גמר שחיטה וצ"ע:
<h3>דף ה:</h3>
<b>בגמ'</b> אין דבר עושה שיריים אלא חוץ לזמנו וחוץ למקומו. צ"ע במחשבה שלא לשמה בחטאת ופסח אי עושה שיריים. דלכאורה הי' נראה דכל דהפסול ע"י מחשבה עושה שיריים כיון דהמעשה בהכשר. ומעשה שהיא בפסול לא חשיב מעשה כלל ולכך אינו עושה שיריים אבל כשנפסל ע"י המחשבה לא נתבטל כל המעשה ולהכי עושה שיריים וא"כ ה"ה שלא לשמה. אבל לפי הטעם דאר"י הואיל דמרצה לפיגולו וזה שייך רק בפיגול ואפי' בחוץ למקומו נראה כיון דכ' בי' לא ירצה גלי קרא כהרצאת כשר דצריך להיות שלא בעירוב פסול אחר. וי"ל דגם במחשבה דחוץ למקומו יש כלל זה [עי' במל"מ (פי"ח מה' פסוה"מ) שנסתפק בזה]. מיהו בעלמא אין נ"מ בזה דבלא"ה פסול. רק בפיגול נ"מ לענין כרת. אבל הכלל אמת גם בפיסול דשלא במקומו. כיון דבשניהם כ' לא ירצה. אבל בפיסול דשלא לשמה י"ל דאינו עושה שיריים וצ"ע. וברמב"ם לא מצאתי כל הדין גם בחוץ לזמנו לענין שיריים אכן ממ"ש (פי"ד מה' פסוה"מ) דפסול לעבודה שחישב מחשבת מקום או זמן לא פסל ואם נשאר דם הנפש יחזור ויקבל. ממילא משמע דבכה"ג בכשר עושה שיריים וא"י לחזור ולקבל]:
<small><b>שם</b></small> <b>בגמ'</b> ת"ש הפיגול כו' ש"מ היתר זריקה שנינו. נראה לפרש דס"ד דגמ' הוי דלא כר' גידל רק זריקת פיגול מוציא מידי מעילה. מיהו היתר זריקה כיון דכל מה דמוציא מידי מעילה משום דעומד לזרוק כזרוק דמי בהא ודאי קבלה בפיגול אינו מוציא מידי מעילה דהא אינו עומד לזרוק כלל. ולהכי בעי להוכיח דהיתר זריקה שנינו. ומשני לא רק היתר אכילה וכדר' גידל. ודברי התוס' אין מובנים לי בזה:
<h3>דף ו.</h3>
<b>בתוס'</b> ד"ה ת"ש כו' אמנם קשה כו' ואפשר ליישב שנשפך הדם מן הכלי לרצפה דחוזר ומקבלו בכלי [דהזריקה צ"ל מתוך הכלי כדאי' בזבחים (ל"ב) קיבל כו' יחזיר לכלי קדש] ודאי חשיב עבודה להתפגל בקבלה זו דהוי עכ"פ הילוך שא"א לבטלה כנ"ל:
<h3>דף ו:</h3>
<b>במשנה</b> אר"ע והרי המפריש חטאתו כו'. ולא מצינו מה שהשיב ר"א ע"ז. ואפשר דטעם ר"א דל"ד להתם דשם מעולם לא הי' שם מעילה על חטאת השני דהוי חטאת שכיפרו. רק מצד שהי' יכול להזות ממנו וכיון דהזה מן השני נמצא דלמפרע לא חל עליו שם מעילה. אבל הכא דכבר הי' בו מעילה לא יצא מן המעילה ע"י הזריקה כיון דיצא:
<small><b>שם</b></small> <b>בגמ'</b> אבל לאתויי לידי מעילה כו' פירש"י דלחומרא אזלינן. תמוה דבלא"ה אין נהנין וכל הנ"מ לענין קרבן מעילה א"כ אדרבא יש להקל משום ס' חולין שנשחטו בעזרה. ובפשיטות הי' נ"ל דלענין לצאת מידי מעילה תליא רק במה שיצא הבשר מכלל קדשי ה' כיון שכבר נזרק. א"כ נהי דיש עליו איסור יוצא מ"מ מידי מעילה נפיק. אבל להיות קובע שם מעילה צריך להיות מיוחד לגבוה ע"י הזריקה והא אינו ראוי לגבוה כיון שיצא. וגם הראי' שמביא רע"ק מב' חטאות ליכא בהא:
<small><b>שם</b></small> <b>בגמ'</b> אבל יצא כולו לא אמר רע"ק. נראה לפרש דיצא כל הבשר אפי' אם האימורים לא יצאו מ"מ כיון דלא הותר לכהנים שום דבר בזריקה זו לא מהני ליוצא. ורש"י הוסיף הטעם דכמו דליתא לבשר דמי. משמע כוונתו דלא הוי זריקה כלל לפי דאם אין בשר אין דם. לפי"ז אם האימורים לא יצאו שפיר הוי זריקה. אבל יותר נראה כמ"ש. (וכ"מ מלשון הרמב"ם (פ"ג מה' מעילה) שכ' או שיצא מקצת הבשר כו' א"מ בשאר בשרו] ויש לעיין אי גם בקדשים קלים ל"א רע"ק רק ביצאו מקצתן אבל ביצאו כל האימורים לא מהני זריקה ליוצא. ואפשר דשאני בקדשים קלים דמהני הזריקה להיות האימורים לגבוה לענין אם עלו לא ירדו. אך לקמן אמרינן דאפי' קודם זריקה אם עלו אימורים לא ירדו. א"כ לא מהני זריקה כלום לגבי אימורים שיצאו. מיהו מלשון הרמב"ם (ריש פ"ב דמעילה) משמע אפי' יצאו כולם זריקה מייתי לידי מעילה. ובזה הי' מיושב לקמן דאר"פ לא אמר רע"ק רק בבשר אבל לא בדם. וקשה דבלא"ה דם הוי כיצא כולו כיון שזה הדם שיצא זורק אח"כ (דאם זרק דם הנשאר בפנים פשיטא דהקרבן כשר. וכמ"ש בבה"ז כאן ע"ש] א"כ לא התיר לשום דבר. ולמ"ש א"ש דקמ"ל גם בקדשים קלים דאפי' יצאו כל האימורים מביא זריקה לידי מעילה מ"מ בדם לא. וה"נ מייתי הגמ' הברייתא בדם גם לענין קדשים קלים סייעתא לר"פ:
<h3>דף ז.</h3>
<b>בגמ'</b> כי אר"ע בב"א פירש"י כגון ב' כהנים אבל בנשחט זה א"ש בשעת שחיטה נעשה השני' מותר חטאת. וקשה מה בכך דשחט זה מקודם מ"מ כשירצה לשחוט השני ולזרוק דם השני וודאי מתכפר בי'. ותוס' פי' דתלי' בקבלה כשזורק דם הראשון קודם שקיבל דם השני כיון דאז אין דם השני ראוי לזריקה אין הדם מתירו. וגם בזה קשה הלא ראוי לקבל ולזרוק. ויותר הי' נראה לפרש בזא"ז שקיבל דם הראשון קודם ששחט השני דכיון דעומד לזרוק כזרוק להכי בשעת קבלה נעשה השני מותר חטאת כיון דעדיין לא נשחט. ודברי הרמב"ם (פ"ג מה' מעילה ה' ו') סתומים בזה. והכ"מ הביא עליו פרש"י. ויותר נראה דהרמב"ם לא ס"ל כרש"י שסיים הטעם דלא הי' שעה ראוי' להתיר ולפירש"י הו"ל למימר הטעם דנעשה מותר חטאת. וגם הבה"ז כ' כן ע"ש:
<h3>דף ז:</h3>
<b>בגמ'</b> מעילה הוא דליכא הא איסורא איכא והא ממונא דכהן היא כו' ממונא דבעלים היא כו'. נראה לפרש איסורא איכא להנות והא ממונא דכהן ובעלים. ונהי דנימא היתר זריקה קאמר מ"מ כיון דנפיק מידי מעילה ונעשה ממונא דכהן נהי דאסור לאכול קודם זריקה מ"מ בהנאה מותר וא"ש ג"כ הלשון ממונא דכהן דהו"ל למימר ואכלו אשר כופר כתיב. ונקיט לשון ממונא משום דמיירי בהנאה וא"ש קו' התוס' ומיושב ג"כ מה דקשה דלכתחילה אסור לאכול קודם הקטרת האימורים. רק דהכא לא מיירי מאכילה. ומשני דאפסיל ביוצא ואסור גם בהנאה דכל בקודש באש תשרף כנ"ל:
<h2>פרק שני</h2>
<h3>דף ח.</h3>
<b>במשנה</b> נמלקה הוכשרה לפסול בטבול יום כו'. לכאורה אין מובן הלשון דמשמע דניתוסף ע"י המליקה קדושה טפי למיפסל בטבול יום. הא קודם מליקה לא שייך בי' קבלת טומאה א"כ אין זה מצד תוס' קדושה של המליקה. ואפשר לפרש דנ"מ אי שחטה אחר ההקדש בחוץ דאינה מקבלת טומאה מטבול יום דעדיין אין עלי' שם קדשים להיות נפסל בטבול יום. ובפרט למאי דמסיק הגמ' דמדרבנן מטמאת גם שני ושלישי א"כ נ"מ אי מטמא תו קדשים אחרים. מיהו באמת צ"ע הטעם למה לא יהי' דין קדשים עלי' אפי' קודם המליקה לענין טומאה דהרי בנשחטה בחוץ חייב משום שחוטי חוץ א"כ הוי כקדשים ומזה יש להוכיח כמ"ש לעיל בריש מכילתין דעיקר קדושת הקרבן בשעת שחיטה] ] וצ"ע לדינא:
<b>בתוס'</b> ד"ה ובלינה כו' דמשעת מליקה מונין יום ולילה ולא משעת הזאה, דבריהם תמוהים דהא המליקה והזאה הכל ביום א' ומה נ"מ לענין החשבון יום ולילה. וי"ל דכוונתם אי הלינה בראשו של מזבח דאין הדם נפסל ומזה למחרתו לדעת התוס' בזבחים (נ"ו.) וע"ש ברש"י דלא ס"ל הכי] ומ"מ למנין יום ולילה דבשר דלא חזי לגבוה לא מהני ראשו של מזבח והוי הבשר נותר. אך רחוק שיהי' נשאר כל הלילה הדם תוך העוף שיהי' ראוי להזותו למחר:
<h3>דף ח:</h3>
<b>בגמ'</b> מעילה היא דליכא כו'. נראה דקושי' הגמ' למ"ד מיצוי מעכב ותני מיצה. אבל למ"ד דלא מעכב ותני היזה א"כ עדיין אסור לכהן דעכ"פ צריך לקיים מצית מיצוי. אך למ"ש לעיל הפי' איסורא איכא להנות י"ל דלכו"ע מקשה דכיון דמיצוי לא מעכב מותר בהנאה גם קודם המיצוי:
<h3>דף ט.</h3>
<b>במשנה</b> קרמו פני' בתנור הוכשרה לפסול כו'. רש"י וכן הרמב"ם בפיה"מ ל"ג בלינה. דס"ל אין התנור מקדש ומ"מ לענין לפסול בטבול יום מהני קרימת פנים וצ"ע הטעם. ורש"י כתב דהיא במקום שחיטה ואין זה מובן. ואולי רק מדרבנן נפסל כיון דנעשה בפנים אע"ג דאין התנור מקדש גזרו בי' רבנן. [אכן לא משמע כן בשבועות (י"א.) דגם לענין פסול דטבו"י אמרי' התם קדשו בכלי אין לא קדשו בכלי לא ע"ש]:
<small><b>שם</b></small> <b>במשנה</b> ואין בהם מעילה הקשו בתוס' הא איסורא איכא וכאן לא שייך דאפסיל ביוצא אפי' לרע"ק דאינו גוף הקרבן. וכוונתם לסוגיא דזבחים (צ'.) דמחלק הגמ' בין יוצא דבשר ליוצא דלחם. אבל דבריהם תמוהים לי דמבואר שם דגם בלחם פליגי ר"א ורע"ק בהדר עיילינהו דכה"ג מהני זריקה ליוצא לרע"ק אפי' בלחם א"כ מצי איירי הכא בהדר עיילינהו, ולעיל (ז':) דאמרינן בגמ' ליוצאין ורע"ק היא אין להקשות למה דוקא לרע"ק הא ר"א מודה בהדר עיילינהו בגוף הקרבן דזריקה מועלת כמסקנת הגמ' שם בזבחים. ז"א דלעיל מיירי הגמ' באימורי קדשים קלים דקיי"ל כר"י בזבחים (פ"ט:) דאימורי קדשים קלים שיצאו וחזרו לא נפסלו כלל. אבל הכא בקדשי קדשים שפיר מיפסלי אפי' הדר עיילינהו וא"ש. (מיהו אכתי קשה דהומ"ל לעיל ביצאו חוץ לחומת ירושלים דגם לר"י נפסל. ובהדר עיילינהו ואליבא דר"א]:
<h3>דף י.</h3>
<b>בגמ'</b> שאם נהנה מבשר ק"ק שנטמא קודם זריקה כו'. הקשו בתוס' הא לכ"ע ביוצא מועלין בו קודם זריקה ופליגי ר"א ורע"ק רק אי זריקה מועלת ליוצא ותי' התוס' שלפנינו שנטמא אחר זריקה. תמוה דכבר יצא מידי מעילה ומה בכך דאיטמי אח"כ. ובבה"ז גורם שנהנה אחר זריקה וגם זה דחוק דא"כ עיקר רבותא דגמ' דבנטמא אפי' כולו מהני בי' זריקה ול"ד ליוצא. ועיקר חסר מן הספר. והנה מלשון הרמב"ם (פ"ג דמעילה הי"א) משמע בהדיא אפי' נהנה קודם זריקה פטור אבל הטעם צ"ע. וגם יש לתמוה דבהלכה א' שם משמע דנטמא קודם זריקה יש בו מעילה ודוקא יצא מקצתו זריקה מועלת ע"ש. מיהו לפי הנראה מלשון הרמב"ם דכל הני פיסולים אית בהו מעילה רק מדרבנן א"ש דהכא כ' דפטור. אבל מעילה מדרבנן איכא. ועדיין צ"ע בדעת הרמב"ם:
<small><b>שם</b></small> <b>בגמ'</b> ומאימורי קדשים קלים לאחר שהעלן. רש"י ותוס' נדחקו ליישב הא דתנן דמועלין עד שיצא לבית הדשן וחילקו בין ק"ק לאימורי קדשים קלים והוא תמוה והרמב"ם כ' בהדיא (ריש פ"ב ממעילה) באימורי קדשים קלים מועלין עד שיצא לבית הדשן. (ויש לגמגם על הכ"מ שהביא שכן היא במשנה ע"ש ובאמת רש"י ותוס' הכא פליגי ע"ז). והנה (בפ"ג ה' י"א) משמעות הרמב"ם שהבין דאימורי קדשים קלים דהכא מיירי נמי קודם זריקה. דקאי אדלעיל דב' אלו קודם זריקה הם. בשר ק"ק שנטמא קודם זריקה ואימורים שהעלן קודם זריקה. לכן כ' הרמב"ם בלשונו אפי' העלן על המזבח. וכוונתו הי'. נראה דאע"ג דקיי"ל אימורים שהעלן קודם זריקה נעשה לחמו של מזבח ולא ירדו מ"מ אין מועלין בהם. וזה הי' פי' נכון. אבל תמהני שהרי זה הדין כ' כבר שם הרמב"ם (בפ"ב דמעילה) והביא שם הכ"מ שהיא בעי' דאיפשטא בפ' המזבח מקדש (פ"ה:) ולמה הביאו כאן שנית. וגם א"כ מה פשיטא דקאמר בגמ' כיון דבעיא היא שם. ואפשר ליישב לפמ"ש לעיל דנראה שיטת הרמב"ם דכל הפסולין רק מדרבנן מועלין. והנה בפ"ב כ' דאין בהם מעילה וכן הוא הלשון בגמ' פ' המזבח מקדש. והיינו עד הזריקה אין מועלין בהם כלל. אבל משנזרק הדם יש בהם מעילה דרבנן עכ"פ והוי כמו קדשים פסולין מאחר שהעלן קודם הזריקה. והכא כ' הרמב"ם דפטור וכן הלשון בגמ' הכא. והיינו אפי' נהנה מהם אחר זריקה מ"מ פטור דלית בהו מעילה דאורייתא. אך צ"ע ליישב לשון הגמ' מצוה לאפוכי בצינורא. ואפשר הרמב"ם לא גרס כל זה:
<small><b>שם</b></small> <b>במשנה</b> הקומץ והלבונה כו' ומסיים המשנה דכל שאין לו מתירין כיון שקידש בכלי חייבין משום נותר וטמא. ויש לי מקום עיון בלבונה. דאפשר כוונת התנא במביא לבונה בפ"ע דאין לו מתיר כלל. אבל לבונה הקריבה עם המנחה נהי דיכול להקטיר הלבונה קודם הקומץ. כדאי' במנחות (י"ג:)] אבל הקמיצה מתיר הלבונה ליקרב דאסור להקריב הלבונה קודם הקמיצה דהיא במקום שחיטה. א"כ כיון דיליף בגמ' מאשר יקרב דאין בו כרת דטומאה עד שיוכשר ליקרב כדפירש"י. וכן מפורש בגמ' דזבחים (מ"ה:) להדיא. א"כ נראה דליכא נותר וטמא בלבונה קודם הקמיצה אף שנתקדש בכלי. ולבונה דהכא מיירי בלבונה הבא בפ"ע. ואע"ג דלענין פיגול מודינא דבכל לבונה לית בהו פיגול משום דמשלמים ילפינן דצריך להיות מתיר לגבי מזבח דוקא לכן אע"ג דקמיצה מעכב נקרא אין לה מתירין כמ"ש התוס' זבחים (מ"ג.) ד"ה והלבונה. אבל לענין נותר וטמא דעיקר הטעם מקרא דאשר יקרב דיהי' ראוי להקריב א"כ קודם קמיצה דאינו ראוי פטור. וצע"ג בזה. [אכן ברמב"ם (פי"ח מה' פסוה"מ) מבואר דגם בלבונת המנחה אחר שנתקדשה בכלי חייב משום טומאה ע"ש]:
<h2>פרק שלישי</h2>
<h3>דף יא.</h3>
<b>במשנה</b> דמי שלמים יביא שלמים ונאכלין ליום א' ואין טעונין לחם. לא נתבאר הטעם למה נאכלין ליום א' הלא כמו דאין טעונין לחם משום דנזיר ליכא **הרע"ב פי' הטעם דא"ט לחם דבעינן ונתן על כפי הנזיר וליכא. וכן פרש"י במנחות (ה'.) והתוס' בנזיר (כ"ד:) והא דאיתא בנזיר (מ"ו:) זאת תורת הנזיר כו' בין שאין לו כפים. כבר פי' התוס' שם דצריך מיהא להניף בזרוע ע"ש. אבל למ"ש הרמב"ם (פ"ח מה' נזירות) דבאין לו כפיס אינו מניף כלל ע"ש. ובזרוע לאו תנופה הוא לדידי' ואפ"ה טעון לחם. א"כ הכא ע"כ הא דא"ט לחם משום דלית לי' תורת קרבן נזיר כיון דליתי' בעולם. שפיר קשה כנ"ל למה לאכילת יום א' חשיב שלמי נזיר: כמו כן י"ל דלאו שלמי נזיר מיקרי רק כשאר שלמים. והרמב"ם (בה' נזירות פ"ט) הביא דין זה גם לענין מותר הדמים בשהנזיר קיים דג"כ מותר דמי שלמים שלמים ונאכלין ליום א' ואין טעונין לחם ע"ש. ונראה משום דדרשו חז"ל על תורת נזרו שיכול לקבל נזירות על מאה עולות ושלמים ע"ש. א"כ כל מה דמרבה בשלמים דין שלמי נזיר להם אבל לחם מביא רק לקרבן אחד:
<small><b>שם</b></small> <b>במשנה</b> יצא לנחל קדרון מועלין בו פרש"י ותוס' מדרבנן. מיהו יש לעיין מ"ש מדשן אחר שהוציאו לחוץ למחנה דלכ"ע אין מועלין בו ומשמע דאפי' מדרבנן לית בי' מעילה. איברא דלשון הרמב"ם (סוף ה' פסוה"מ) משמע דמדרבנן אסור הדשן לעולם. אבל לעיל משמע דעכ"פ מעילה אין בו אפי' מדרבנן. וי"ל דבדם גזרו טפי משום דלא אשתני. כמו דשן שנשרף כל הקדשים ונשתנו לאפר וצ"ע:
<h3>דף יא:</h3>
<b>בגמ'</b> איברי שעיר המשתלח כו'. משמע מסוגיא זו דשעיר המשתלח קודם שלוחו אפי' אחר הגרלה ויציאתו מחוץ למחנה מועלין בו רק באיברים שכבר נעשה מצותו אין מועלין. וצ"ע דלא חשבו התנא במתני' לעיל פ"ב כי היכי דתני פרים הנשרפים כו'. וגם הרמב"ם לא הביא דין מעילה בשעיר המשתלח. ובפרה אדומה הביא הרמב"ם (בפ"ב דמעילה) דמועלין משום דחטאת קרי' רחמנא. אבל שעיר לא הביא שם. וגם מהכ"ת יהי' בו מעילה הא לא הוי קדשי ה' אחר שהגריל ונתברר דזה אינו לה'. וגם לשון הגמ' ביומא (ס"ז.) בפלוגתא דרב ושמואל אי איברי שעיר מותרין מר דריש ממדבר ומר דריש מגזירה. משמע קצת דמטעם מעילה לא אתינן עלה. וצ"ע דגם בחולין (קי"ז.) ובכריתות (ו':) דאיתא שם כל ההיא סוגיא לא גריס בגמ' שם מאיברי שעיר המשתלח כלום רק תרומת הדשן ובגדי כהונה וכן בפסחים (כ"ו.) רק הכא במעילה. ואפשר דגי' משבשתא היא:
<small><b>שם</b></small> <b>בגמ'</b> א"ד לימא מתניתין כראב"צ פירש"י דלרבנן איך אפשר להנות מהם הא יורדין לתהום. והאיך יכול ללקטן ולמעול בהם. וכ"כ התוס'. ותמהני ע"ז דמנלן דלרבנן הי' יורדין לתהום. הלא י"ל דפליגי רק בהא דא"צ לשורפן בקודש. אבל מודין דהיין מתקבץ שם בבור שתחת המזבח שהרי סתם משנה במדות (פ"ג מ"ג) דיורדין לשיתין ומנקין אותו. וגם הרמב"ם דלא הביא הך דראב"צ דשורפין בקודש מ"מ (בפ"ב מבית הבחירה) העתיק זו המשנה דיורדין לשם ומנקין אותו ע"ש. ובאמת לשון הגמ' בסוכה (מ"ט:) היא כלשון רש"י דלרבנן הא נחתי להו לתהום. מ"מ נ"ל דאין כוונת הגמ' דא"א לירד לשם. רק כוונת הגמ' דבשלמא לראב"צ דלוקטין הכהנים היין ושורפין אותו בעזרה שייך דין מעילה בהם. אבל כשאין מעלין אותן ויורדין לתהום פי' לעומק הבור. מי יבוא לשם למעול. ומשני דאיקלט. אע"ג דלא שכיח. אבל אין כוונת הגמ' דא"א לירד לשם כנ"ל:
<small><b>שם</b></small> <b>במשנה</b> המקדיש דישון בתחילה מועלין בו. אין מובן הפי' כמ"ש התוס'. ויותר הי' נראה דהמקדיש ט"ס היא וצ"ל דישון בתחילה מועלין. והיינו דשן מזבח החיצון דבתחלה מועלין ולא בסוף, ולמר כדאית לי' בתחילה קודם הרמת הדשן. ולמר כדאית לי' לר' יוחנן קודם שהוציאו לחוץ אבל אחר הוצאת הדשן לחוץ לכ"ע אין מועלין בו כנ"ל. וכן משמע קצת בגמ' דקאמר בשלמא מזבח החיצון כו' משמע דמתני' מיירי נמי ממזבח החיצון יב:
<h3>דף יב.</h3>
<b>אמרי</b> מחוסר זמן מ"ד אבעל מום כו'. צ"ע להבין זה הטעם דמ"מ כיון דמעצמו יהיו ראוין כשיגדלו למה לא יהי' בהם מעילה יותר מהדמים שיכול לקנות בהם קרבן. או במחוסר זמן שיוכל לפדותו ולקנות קרבן מכ"ש תורין שיהיו בעצמם ראוים. ודוחק לומר משום דבמעות יכול לקנות מיד קרבן א"כ בלילה או בשבת לא ימעול בדמים או במחוסר זמן ומלשון רש"י משמע קצת דלא חל עליהם קדושה כלל. וא"כ לכתחילה נמי יהי' רשאי ליהנות מהם וצ"ע:
<small><b>שם</b></small> <b>בגמ'</b> א"ל מודינא לך. לפירש"י הגי' אבל מודינא לך כמ"ש בה"ז. אך פי' הדברים נראה דאע"ג דהוכיח מבני יונה שעבר זמנם לקדשים שמתו מ"מ היינו לענין מעילה דאורייתא דלא נימא קדושה להיכן הלכה. אבל לענין דרבנן שפיר יש לחלק ביניהם. והטעם מובן דקדשים שמתו הרואה סבר שנשחטו ולהכי גזרו בי' מעילה. אבל בני יונה גדולים הכל יודעין דאינם ראוין כנ"ל. אך מלשון רש"י משמע דגם בתורין ובני יונה איכא מעילה דרבנן דמשלם הקרן. ולשון המשנה אין מועלין לא משמע הכי כמ"ש התוס':
<small><b>שם</b></small> <b>בגמ'</b> אמרי התם נמי איכא מעילה מעיקרא דא"ר המקיז דם כו'. מוכח מכאן דאפי' בקדשים קלים איכא מעילה בהקזה. דאל"ה אכתי מקדשים קלים מוכח דסתמא דמתני' דדם בסוף מועלין משמע וודאי אפי' דם מקדשים קלים א"ו אפי' בקדשים קלים יש מעילה בהקזה וכ"כ הכ"מ בשם הרא"ש. והטעם צ"ע קצת דנהי דאיהו מגופה ומכחיש לה מ"מ בקדשים קלים אין מעילה מחיים. ואפשר יש מעילה דרבנן לעולם בקדשים קלים:
<h3>דף יב:</h3>
<b>בגמ'</b> הפרש שבחצר כו'. לכאורה אין מובן קושי' הגמ' דהכא בהקזה מכחיש ומפגם לה בהוצאת הדם. אבל התם הפרש שנמצא בה אחר שחיטה או שהוציאתה מחיים מה הכחשה איכא בזה. ואפשר שהבין הגמ' בהא דדם הקזה אסור ומועלין בו היינו הנהנה מהדם גם אחר שכבר הקיזה אחר ג"כ מועל. אך מנ"ל הא. ותו דכבר יצא לחולין במעילה ראשונה. דמסתמא נהנה במה שהקיז]. לכן י"ל דהגמ' הבין גם בפרש שהוציאה ממנו ע"י הקאה וכדומה. אך לשון שבחצר לא משמע הכי:
<small><b>שם</b></small> <b>בגמ'</b> אבל הקדישו קדושת דמים לגבי מזבח. לכאורה היינו באיסור דאסור להקדיש תמים לבדק הבית כיון דראוי למזבח. מיהו אפשר דדוקא לבדק הבית אסור להקדיש אבל למוכרו לצורך לקנות ממנו בהמה למזבח שפיר דמי. ואה"נ דהיא לא יצאה מידי מזבח לעולם והקונה אותה לצורך קרבן קונה. א"כ אין בזה דין מתפיס תמימים לבדה"ב דשם מקדישה לבדק הבית. מיהו אפשר הכא לפרש בבהמת קדשים דיכול להקדישה הקדש עלוי למזבח ואז מועלין בה ובחלבה:
<h3>דף יג.</h3>
<b>במשנה</b> בור ואח"כ נתמלא כ' בתוס' הטעם דאין יד להקדש. והק' בתיו"ט מ"מ שליחות נמי אית בי' א"כ הגיזבר יכול לקנותה כו'. ואין זה קושיא אצלי דמה זכות יש בזה לגבי הקדש לא חשיב זכות לזכות מן ההפקר. וגם כיון דאין יד להקדש לא שייך שליחות דשלוחו של אדם כמותו וכשבא ליד השליח הוי כבא ליד המשלח. אבל כשאין יד להקדש גם שליחות לא שייך בזה כנ"ל פשוט:
<b>בתוס'</b> ד"ה אתיא העברה כו' וי"מ דואכלת ולא חלב רק לאיסור אכילה ולא הנאה כו'. כן הי' נ"ל ג"כ מסברא והטעם דכיון דאסור לאכול קודם זריקה גם החלב בכלל. אבל איסור הנאה ליכא. ומה שדחו בתוס' מהא דאמרינן בחולין דהוי ס"ד הואיל ואסור בגיזה ועבודה דמן ליבעי קבורה והבינו דפי' הגמ' על חלב והגמ' רישא דקרא נקיט כמ"ש התוס' בחולין (ל"ו.) ע"ש] זה רחוק מאוד. והי' אפ"ל בגמ' כיון דפסולי מוקדשין עדיין שם קדשים עלייהו לענין גיזה ועבודה הו"א דגם הדם אסור. ואע"ג דדם לית בי' מעילה מדכתי' הוא לפני כפרה כלאחר כפרה. היינו אחר שעומד לזרוק אבל כשלא נשחטה לקרבן שיש בו מום הו"א דדם שחיטה הוי כמו המקיז דם בקדשים דכיון דמגופה הוא ליתסר קמ"ל קרא דשרי ולעולם החלב מותר בהנאה כנ"ל. וגם אין להקשות מהא דבכורות שהביאו תוס' לעיל דדייק דחלב דעלמא שרי מדכ' ואכלת בשר ולא חלב. ומשני הגמ' שם דהו"א דחלב דעלמא אסור באכילה ומותר בהנאה ובמוקדשים אפי' בהנאה אסור. י"ל דאי נימא דחלב דעלמא אסור ע"כ ולא חלב לאיסור הנאה אתיא. אבל למסקנא דחלב דעלמא מותר אתי' ולא חלב על איסור אכילה כנ"ל:
<b>בא"ד</b> תדע מדאיצטריך למיכתב ולא תגוז כו'. אין זה מוכרח לע"ד. דוודאי התם כיון דאסור גיזה ועבודה ואי לא הוי כ' לא תגוז ולא תעבוד מותזבח לא הוי ילפינן רק חדא ואי הוי כ' עבודה בלבד הו"א ע"ז אתי תזבח ולא עבודה דכתיב אבל גיזה אין לנו וצריך למיכתב גיזה. וכמו כן אי הוי כ' איסור גיזה בלבד הו"א דעבודה שריא ותזבח ולא גיזה להכי צריך למיכתב שתיהם. ואין להקשות ג"כ דלכתוב א' מהם כגון לא תגוז ונדע דואכלת פי' ולא עבודה דאי רק על גיזה לא ליכתוב גם גיזה ונדע מואכלת ז"א דהו"א דילמא ואכלת ולא עבודה. וכמו כן להיפוך אי הוי כ' עבודה. ולהכי צריך תרווייהו. אבל גבי חלב כיון דליכא מידי אחרינא שפיר הוי ידעינן מואכלת בשר ולא חלב:
<b>בא"ד</b> וא"ת בפ' מרובה כו' כל הדיבור. דבריהם מוקשים, אבל לפי מה שנראה מדבריהם דאם הגז"ש מופנה דנין אפשר משא"א. א"כ בפשיטות מיושב קושיא הראשונה והשני'. דלהכי מצריך הגמ' שם ללמוד כלאים מגז"ש דתחת תחת. כי היכי דליהוי העברה מופנה ויוכל לדרוש מיני' איסור חלב אע"ג דהוי אפשר משא"א. דאי הי' נצרך לכלאים לא הוי הכא מופנה כנ"ל:
<h3>דף יג:</h3>
<b>בגמ'</b> אין מועלין בכולן כו'. פירש"י מוקשה דמאי נ"מ כמה בכד רק כל שמונח עוד ג' לוגין אינו מועל משום שנתקדש רק ג' לוגין ואינו מועל עד שפוחת מן ג' לוגין אחרונים שבכד. וכלשון בתרא דגמ' למ"ד יש שיעור למים ג"כ לא נתקדש אפי' בצלוחית רק ג' לוגין. ולמ"ד אין שיעור נתקדש הכל. והרמב"ם לא הביא אם יש שיעור וכ' סתם (פ"ב ממעילה) מועלין בכולן נראה דס"ל אין שיעור למים. אע"ג דסותם (פ"י מ"ה תו"מ) כלשון המשנה צלוחית הי' מחזקת ג' לוגין. היינו דיש שיעור למטה דלא יפחות מג' לוגין אבל רשאי להוסיף כנ"ל:
<h3>דף יד.</h3>
<b>בגמ'</b> ר"י אמר אסורה דלא ביטלה. פרש"י דלא ביטלה בפירוש. ואיני מבין דבריו דאפי' ביטלה בפירוש לא מהני רק במעשה. רק לר"ל מהני מעשה דממילא או אפי' שיברה ישראל מהני מדינא לר"ל כדאי' בע"ז אבל לר"י נהי דוודאי לא חשובה תו אצל העכו"ם מ"מ כל דלא ביטלה במעשה שבורה או בזיון לא מהני [עי' במל"מ (פ"ח מהלכות ע"ז ה' י"א) ובהגה שם הביא דברי רש"י דהכא]:
<small><b>שם</b></small> <b>בגמ'</b> א"ש בונין בחול. לפרש"י הטעם דהמוכר ימעל בהמעות. וזה תמוה דהלא נתחלל על העצים ולמה ימעול ופי' התוס' א"ש טפי דלהכי אין מקדישין העצים מיד כדי שיוכל אח"כ לחלל מעות קודש על הבנין כדי לשלם שכר האומן. דעל שכר האומנין לא שייך חילול:
<h3>דף יד:</h3>
<b>בגמ'</b> תנן הגזברין כו'. נראה דקושיא זו רק לטעמא דר"פ. אבל לטעם ראשון בין לפרש"י בין לפי' התוס' לא קשה דיש לפרש בברייתא דגזברין קנו הקורות במעות חולין (ולא מנדבת יחיד] רק לטעמא דר"פ מקשה שפיר כנ"ל:
<h2>פרק רביעי</h2>
<h3>דף טו:</h3>
<b>במשנה</b> חמשה דברים כו' הסולת והיין כו'. ויש להקשות דהא משקין ברביעית ואוכל בכזית וכל שאין שיעורן שוה אין מצטרפין. ומצאתי בתיו"ט שהביא תוס' בזבחים שעמדו בזה ותי' דיין הנבלע בפת שיעורו בכזית. וצ"ע בזה כיון דבפ"ע הוי פחות משיעור וע"י שיבלע בפת יתחשב שיעור:
<h3>דף טז.</h3>
<b>בגמ'</b> א"ד פליגי אדרב דאפי' לטומאה אין מצטרפין. ותמוה הטעם כמ"ש התוס' ואפשר לומר משום דהתורה חלקו לב' ענינים בנבלתם יטמא. ואח"כ כתי' וכי ימות מן הבהמה כו' הטהורה כו' א"כ הוי כשני שמות טומאת נבילה דטמאים ונבילה דטהורים לכן ס"ל דאין מצטרפין:
<b>בתוס'</b> ד"ה מיתיבי כו' וא"ת ל"ל צירוף כו'. וי"ל דנהי דהאבר מן החי א"צ צירוף מ"מ נ"מ דמצטרף החצי זית נבילה עם האבר. לענין שהנוגע וגע בחצי זית נבילה נטמא כיון דמצטרפין הוי כנוגע בשיעיד. אבל אי לא הוי מצטרפין הי' טהור:
<small><b>שם</b></small> <b>בגמ'</b> מיתיבי האברים כו' ואר"י אין לוקין עליהם אלא בכזית. לכאורה משמע דקושי' הגמ' דכי היכי דמקיש אכילה לטומאה להיות בכעדשה. כמו כן יוקש להיות לוקה באברים אפי' פחות מכשיעור. אך רש"י ותוס' לא הבינו כן רק דעיקר הקושיא מדאמר בכזית משמע כעדשה לא לקי. והגם די"ל דנקט כזית משום נבילה לא משמע לפרש הכי. ויש לעיין למסקנא לדינא בזה בהני ח' שרצים במיתתם אי לוקה על אבר שלהם בפחות מכעדשה ושוב מצאתי ברמב"ם (פ"ב ממאכלות אסורות) כ' בהדיא דלא לקי על אבר פחות מכעדשה. ולכאורה תמוה מנ"ל הא. וראיתי בהה"מ שפי' פי' חריף בסוגיא זו דבאמת קושית הגמ' להיות לקי באבר כ"ש. וע"ז משני הגמ' דדוקא לענין שיעור כעדשה דזה חידשה תורה רק בח' שרצים המובדלים בזה הוקש אכילה לטומאה. אבל לענין דין דאבר מטמא בכ"ש זה נוהג בכל הטמאים ולטומאה איתמר ולא לאכילה לכן אפי' בח' שרצים עצמם ג"כ דין דאבר בכ"ש נאמר רק לטומאה ולא לאכילה ע"ש והיא פי' נכון:
<h3>דף יז.</h3>
<b>בגמ'</b> כאן בכולו כאן במקצתו. הרמב"ם לא הביא חילוק זה וכתב סתם (פ"ב מה' מ"א) דדם מצטרף דוקא בעודו תוך הבשר. והה"מ ביאר הטעם דדם שיצא מן השרץ שיעורו בכזית כדאיתא בכריתות ולכן אינו מצטרף עם הבשר דאין שיעורן שוה. ואולי הי' להם גירסא אחרת כאן:
<h3>דף יז:</h3>
<b>בגמ'</b> אבל לענין אכילה מצטרפין לכאורה מהאי קרא דכל שבקודש הי' ראוי לכל פסולי קודש להצטרף טמא ויוצא וכה"ג. מיהו מלשון הרמב"ם (פי"ח מה' פסוה"מ ה' י') משמע דוקא פיגול ונותר. ואפשר דכיון דפיגול מעין נותר הוא דחישב להותיר לכן רק פיגול נכלל בכי קודש הם ולא פסול אחר. מיהו במכות (י"ח) משמע דכל פיסולי קודש בכלל דרשא דר"א הם וצ"ע:
<b>ברש"י</b> ד"ה אבל. כ' דברוב נותר ומועט פיגול מתחייב משום נותר. משמע דצריך להתרות על זה האיסור שרובו ממנו. ומה דמסיים רש"י בחצי נותר וחצי פיגול חייב משום נותר ומשום פיגול. נראה דבהא מודה רש"י דצריך להתרות משום שניהם דוקא דלא כמ"ש בתוס' יו"ט דסגי בהתרה משום א' מהם. אכן לע"ד הי' נראה דאפי' ברוב משם א' צריכין להתרות משום שניהם או משום לאו דפסולי בקודש סתם. אבל במתרין בשביל נותר או פיגול בלבד פטור שהרי יודע דנותר או פיגול אין מהם כשיעור. וצ"ע על רש"י בזה:
<h3>דף יח.</h3>
<b>במשנה</b> הערלה וכ"ה מצטרפין תמוה הטעם ותיו"ט כ' בשם הירושלמי דמשום לא תאכל כל תועבה מצטרפין. והקשה ע"ז מהא דלעיל נבילות טמאים וטהורים אין מצטרפין ע"ש. ולק"מ דהתם מיירי דאתרי בי' משום נבילות בלבד:
<small><b>שם</b></small> <b>בגמ'</b> והתניא רש"א כ"ש למלקות. לכאורה קשה דמ"מ נ"מ דהא מודה ר"ש דאיסור בהיתר בטל וה"ה שני איסורים ושלשה אם אין מצטרפין מבטלין זה את זה [למ"ד איסורין מבטלין זא"ז]. אבל אי ערלה וכלאים מצטרפין תו אין מבטלין זה את זה א"כ נ"מ שפיר בהא דאר"ש דאין מצטרפין. מיהו למ"ש תוס' דמיירי הכא בכל א' בפ"ע ואינו מעורב א"ש קושי' הגמ' [ולפמ"ש התוס' בשבת (פ"ט:) ובזבחים (ע"ח.) בתי' א' דאע"ג דמצטרפין למלקות מ"מ כשנתערבו מבטלין זא"ז ג"כ א"ש קושי' הגמ' כאן] והנה הריטב"א במכות מביא בשם הר' מאיר טעמא דר"ש משום דבאוכל כ"ש אחשבי'. ותמהני עלי' דא"כ הכא דאוכל באמת כזית רק חצי מזה וחצי מזה לא שייך אחשבי' ומאי מקשה הגמ' לר"ש:
<h2>פרק חמישי</h2>
<h3>דף יח:</h3>
<b>בתוס'</b> ד"ה אכילתו כו' לא מצינו זה נהנה וזה מתחייב כו'. אפשר לחלק דדוקא בדבר שהחיוב על הנאה בלבד לא מצינו זה נהנה כו' דוודאי הנהנה חייב. אבל מעילה דנהנה ולא פגם פטור א"כ אין כל החיוב על הנאתו שפיר י"ל דהמשלח חייב ובקדושין נסתפקו התוס' בזה:
<h3>דף יט:</h3>
<b>במשנה</b> עד שיהנה בש"פ ויפגום בש"פ. משמע דאע"ג דפגם בש"פ אי הנאתו לא הי' ש"פ פטור. מיהו יש לעיין בנהנה הרבה ופגם ש"פ דאפשר דחייב לשלם כל הנאתו כיון דפגם בש"פ תו חייב כל הנאה. כדמצינו גבי זה נהנה וזה לא חסר דאי חסר כל שהו תו חייב לשלם כפי מה שנהנה כמ"ש בחו"מ (סי' שס"ג סעיף ז') ע"ש] וה"ה הכא:
<small><b>שם</b></small> <b>במשנה</b> אין מועל אחר מועל כו'. נראה לע"ד דדוקא במעילה בלי פגם כדתני שתה בכוס. וה"ה במוציא של הקדש לרשות אחר. אבל במעילה שע"י פגם מה דפגם פגם והשאר למה יצא לחולין כיון דבדבר שיש בו פגם אין בו מעילה רק הפגם א"כ הנשאר לא חל עליו שם מעילה כלל. ובהכי מיושב בפשיטות התוספתא שמביא התוס' דבקע בקרדום היא מעילה שע"י הפגם לכן לא יצא לחולין. אבל נתנה לאחר שפיר יצא לחולין. ונראה דגם התוס' ס"ל הכי רק שהבינו בס"ד דרצה לקנות כל הקרדום. ולהכי תי' התוס' שלא רצה לקנות רק לבקוע בו ולהחזירו. אבל כל שלא הוציאו מרשות הקדש מודין התוס' דלא יצא לחולין ע"י פגם. ובהכי ניחא נמי לשון המשנה אלא בהמה. דמשמע בין בהמה דקדשי בה"ב ובין בהמה דקדשי מזבח מדלא תני קרבן או חטאת כדסיים המשנה (ועי' ברמב"ם ובראב"ד (פ"ו מה' מעילה) ומ"ש שם הכ"מ]. רק דבאמת ממ"נ הוי זה הכלל בכל בהמות דאי קדשי בדק הבית א"כ אית בה פגם והוי מעילה ע"י פגם וכה"ג יש מועל אחר מועל. ואי קדשי מזבח לעולם יש בה מועל אחר מועל כדמסיים בחטאת:
<small><b>שם</b></small> <b>בגמ'</b> קדשי מזבח תמימין ונעשו ב"מ ושחטן כו'. תוס' לא גרסו ושחטן. וכוונתם דכיון דס"ל לרבי דכששחטן יקרבו א"כ ס"ל דקדשי מזבח הוי בכלל העמדה והערכה. להכי הוי בכלל אין להם פדיון דהפדיון היא ע"י העמדה והערכה. לכן אפי' בעודן חיים דיש להם פדיון חשוב בכלל אין להם פדיון. אבל רש"י לא הבין כן. וגם הרמב"ם נראה שגורס ושחטן. ולהכי כיון דהוא פוסק קדשי מזבח הוי בכלל העמדה והערכה לכן לית בי' מועל אחר מועל רק קודם שחיטה (דהוי בר פדיון] ע"ש (פ"ו דמעילה). אבל אי הוי גורס כגי' התוס' גם קודם שחיטה אין בהם מועל אחר מועל כיון דקדשי מזבח הוי בכלל העמדה והערכה.
<b>בתוס'</b> ד"ה מ"ט כו'. צ"ע בסברת התוס' דלת"ק יהי' פדיון לכלי שרת. [ועי' בזה במנחות (ק"א) וי"ל דמה"ת י"ל פדיון והתם מדרבנן קאמר משום דהוי כטהורין הואיל וי"ל טהרה במקוה ע"ש]. ויותר נראה דמודה ת"ק דאין לה פדיון רק דס"ל דמועל אחר מועל לא תליא בפדיון רק בבהמה גזה"כ דיש מועל אחר מועל ולא בשאר קדושת הגוף אע"ג דאין להם פדיון:
<h2>פרק ששי</h2>
<h3>דף כ.</h3>
<b>במשנה</b> לא עשה שליחותו השליח מעל כו' לכאורה הי' נראה דדוקא במידי דפגם כהאי דנתן לאורחים בשר. אבל בהוציאה מרשות הקדש לחולין שצוהו לקנות לו חלוק וקנה לו טלית. כיון דהוי שינוי ובטל השליחות נמצא דלא יצא כלל לחולין שהרי המקח בטל ולא מעל השליח. והא דתנן לקמן (כ"א.) במשנה בלקח פתילות במקום נרות דמעל השליח. י"ל דהיינו לכשיוציא החנוני הדינר אז מעל השליח כיון שעל ידו הוציאה החנוני אח"כ לחולין. אבל בנתינת הדינר לחנוני י"ל דלא מעל כמ"ש. אך לפ"ז קשה למ"ש תוס' לעיל דבאכילה אין המשלח מועל א"כ הכא נמי במה שאכל האורח לא ימעול השליח דהא לא נתן להם לתוך פיהם. א"כ ע"כ צ"ל דבנתינה לאורח מיד מעל השליח וצ"ע הטעם כיון דהנתינה בטלה כמ"ש:
<h3>דף כ:</h3>
<b>בגמ'</b> מאן תנא דמידי דמימלך כו'. נראה דמשמע לגמ' דמתני' מיירי בכל גווני אפי' לא מצא השליח בשר ליתן להם ונתן להם כבד. אעפ"כ מעל השליח ולהכי מדמי שפיר להתם:
<small><b>שם</b></small> <b>בגמ'</b> ולת"ק מ"ש עופות כו' ביום הקזה עסקינן. לכאורה הי' נראה דכמו כן בחגבים נמי שייך האי קושיא דאי לא אשכח בשר אוכל נמי חגבים. ונאמר דביום הקזה לכאב עינים גם בשר חגבים קשה להו. אך ברמב"ם (פ"ט מה' נדרים) לא משמע כן. וי"ל דדוקא בדגים מקשה הגמ' משום דמצינו דנקרא בקרא בשר בטמאים שבמים כתי':
<b>מבשם</b> ל"ת הרי שנקרא בשר אבל בחגבים לא מצינו. ועדיין צ"ע. [ועי' בר"ן נדרים (נ"ד:) שכ' דחגבים לא מימליך שליח עלייהו ומשו"ה מותר בחגבים]:
<b>מ"ש</b> בתוס' די"מ דהחילוק בין תחילת הסעודה. קשה א"כ בדגים נמי חל הנדר על תחילת הסעודה. ודוחק לומר דנדור באמצע הסעודה:
<h3>דף כא.</h3>
<b>במשנה</b> אע"פ שאמר בעה"ב בלבו בלבי הי' ע"ז. נראה שהי' בחלון כמה מינים ואמר בעה"ב שבלבו הי' על מין אחר. ופי' התוס' דחוק. ודברי הרמב"ם בזה תמוהין מאוד. שנראה מדבריו דאמר בלבו הי' על הדלוסקמא אע"פ שאמר מן החלון ע"ש (בה' מעילה פ"ז) וזה מילתא דפשיטא:
<small><b>שם</b></small> <b>ונזכר</b> בעה"ב כו'. נראה הטעם דבשנזכר וודאי מבטל השליחות לכן חנוני מעל רק לכשיוציא דבאמת לא קנאו החנוני כיון שהשליחות בטל. והא דאמרינן בגמ' דבלא נזכר השליח שליח מעל היינו נמי כשמוציאו החנוני. אח"כ ראיתי בתוס' רעק"א ז"ל שמביא בשם רש"י בחגיגה שכתב ג"כ הכי. אך תמהני עמ"ש הגאון הנ"ל מקודם להקשות על הבעיא בנדרים בככרי עליך דליפשוט ממתני' דהכא. ולטעם רש"י הנ"ל ליכא למיפשט כלום דהכא שאני דלא קנאו החנוני כלל כדכתיבנא:
<b>במשנה</b> והביא לו בכולה פתילות כו' שניהם לא מעלו פירש"י בעה"ב לפי שלא עשו שליחותו. ומשמע משום דהוי מעביר ע"ד. אבל באמת בלא"ה בעה"ב נמי לא מעל משום דהוי פחות מש"פ. וכ"כ הרע"ב. והקשה בני מ' משה בצלאל נ"י תיפשוט מהכא דהוי מוסיף ע"ד דאי הוי מעביר לימעול שליח. ולכאורה רציתי לומר דאפי' במעביר ע"ד מ"מ כיון דהשליח לא עשה זה רק לפי ציווי משלחו. ואיהו סבור דאף שהוסיף על מה שציוה מ"מ בזה שליחותו קיים לכן גם הוא לא מעל. והגמ' לעיל מדייק רק דאי הוי מעביר ע"ד לא לימעול בעה"ב. אבל גם השליח י"ל דלא מעל:
<h3>דף כא:</h3>
<b>בגמ'</b> ה"נ מסתברא כו'. תמהני הלא לפי ס"ד דניפשוט מהכא דהוי מוסיף ע"ד וליתכא מיהו קנה א"ש טפי הא דמודה ר"י בקטניות. משום דר"י נמי ס"ל דקני לוקח רק משום הטעם דאתרוג וחלוק קטן רע מגדול. ולהכי בקטניות דבדינר ופרוטה הכל טעם אחד להם להכי מעל בעה"ב דאינו כמעביר ע"ד. א"כ מה ה"נ מסתברא וצ"ע לפרש הגמ'. עי' בשטמ"ק כתובות (צ"ט.) מ"ש בזה]:
<b>והנה</b> בגוף הסברא דר"י דקאמר אילו הי' חלוק גדול הי' שוה טפי יש לגמגם טובא דלכאורה נראה יותר דרך בן אדם כשרוצה חלוק כזה. גם אם ימצאנו בפחות יקננו ולא יקנה ביותר חלוק יקר טפי. ואדרבא אם הי' לוקח חלוק גדול הי' יותר כמשנה שאינו רוצה חלוק גדול כל כך. ולכן נלע"ד דאה"נ דר"י מודה בזה ג"כ. וכל כוונת ר"י דכה"ג צריך השליח לאמלוכי בי' כיון דרואה שינוי כזה. ולכן בין שקנה חלוק בעד חצי דמי' בין בעד כולו לא מעל דמידי דצריך לאמלוכי בי' בטל לענין מעילה כדאמר אביי לעיל כנ"ל: