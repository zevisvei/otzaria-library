<h1>שפת אמת על ערכין</h1>
יהודה אריה ליב אלתר
<h2>פרק ראשון</h2>
<h3>דף ב.</h3>
<b>במשנה</b> טומטום כו'. נראה דאפי' נתקרע אח"כ ונמצא זכר או נקיבה מ"מ כיון דבשעת הנדר לא הי' מבורר לא חל הערך. ועי' מ"ש לקמן ד':] ומ"מ כה"ג בדמי טומטום עלי כיון דיש לו שומת דמים כמו שהוא בשעת הנדר אזלינן ונותן דמי טומטום שלא נתקרע:
<small><b>שם</b></small> <b>במשנה</b> חרש כו' וקשה כמ"ש התוס' דהא איתא בב"ק חרשו נותן לו דמי כולו משמע דלא שוה כלום. ונראה דהכא דנוהג גם בעבדים. ועבד בודאי שוה אפי' חרש להשתמש בו כמו עם בהמה. רק בישראל דאסור לרדות בו בפרך לא שוה כלום ובב"ק בישראל מיירי. אבל עבד שפיר יש לו שומת דמים אפי' חרש, ותו כיון דקיי"ל די"ל לעבד עשה עמי ואיני זנך א"כ ודאי שוה עכ"פ קצת. ותו דיוכל למוכרו לקנס א"כ שוה מידי משא"כ בישראל כנ"ל. ומ"ש התוס' ד"ה לאתויי דקאי גם אעבדים ונדחקו בזה דהא יכול למכרו לקנס. אינו מוכרח כלל דהרבותא דמנוול ומכ"ש מצי קאי אישראל ולא אעבד:
<b>בגמ'</b> הכל מעריכין לאתויי מופלא סמוך לאיש. יש לעיין אי שותפים מעריכים לומר ערך פלוני עלינו כמו שמביאים קרבן א' בשותפות או דכיון דכתיב איש כי יפליא דוקא יחיד וכ"מ מדלא אמר לאתויי שותפין וצ"ע: שם בגמ' קרבנו כו' פרש"י תלתא קרבנו כתיבי וכ' תוס' שמא על ראשו דכתי' כו' כמו קרבנו. נראה כונתם כיון דכתי' אם עז קרבנו כו' וסמך ידו על ראשו הוי כמו שהי' כתוב על ראש קרבנו כנ"ל. וכ"מ במנחות (צ"ג:) בתוס']:
<b>בתוס'</b> ד"ה קרבנו כו' וא"ת ליליף מהכא לכל התורה דאין שליחו כמותו כו'. ויש ליישב דשאני סמיכה דהוי דבר שבגופו שפיר א"י לעשות ע"י שליח כיון דידו בעינן כמו וקשרתם לאות על ידך. משא"כ מידי דלאו בגופו שפיר שייך שליחות:
<h3>דף ב:</h3>
<b>ברש"י</b> מי שחציו עבד כו' אבל עבד גמור פטור דכתי' פני האדון מי שאין לו אלא אדון אחד. ותמוה דהא להאי דרשא אפי' חציו עבד פטור. ונהי דלמשנה אחרונה שפיר חייב הואיל וכופין אותו לשחרר אין לו רק אדון א' כדלקמן. אבל עכ"פ עבד גמור למה לי דרשא דאדון א' בלא"ה עבד כאשה ופטור בראי' **כדאי' בחגיג' (ד'.) אכן בירושלמי שם מבואר כדברי רש"י כאן ומ"ש המגי' במל"מ (פ"י מה' מלכים ה' ז') דלמ"א דח"ע וחב"ח חייב ע"כ קרא אתי למעט עבד ליתא דמה"ת קודם התקנה שפיר י"ל דאתא קרא למעט ח"ע וחב"ח. דמאי דחייב למ"א תקנתא דרבנן הוא וז"ב:** ואפשר לומר בדוחק דגם למאן דפליג ארבינא דחציו עבד חייב אפי' למשנה ראשונה מ"מ שפיר דורש האדון למעט עבד גמור דמהא דדינו כאשה י"ל דהכא דכתי' זכורך למעט נקבה. ומצד דזמן גרמא לא נפטרה דהוי כמו בהקהל דנשי' חייבו' להכי צריך זכורך א"כ י"ל דדוקא נקבה ממעט דלית לה זכרות. אבל עבד שפיר הוי בכלל זכורך. בפרט לפי' הזוהר זכורך פי' הנימול א"כ. גם עבד נימול להכי צריך למעטו מן האדון כנ"ל:
<h3>דף ג.</h3>
<b>בגמ'</b> למעוטי קטן מכרת ותמוה כמ"ש התוס' דלמה לי קרא. ויש לפרש דבנטמא כשהוא קטן אפי' נכנס למקדש בגדלותו בעודנו טמא פטור מכרת מגזה"כ דכשהטומאה הי' בקטנותו פטור. וכן הביא השטמ"ק בשם י"מ]:
<small><b>שם</b></small> <b>בגמ'</b> שאינו בקי בנגעים כו'. פרש"י ותוס' דהיינו ע"פ הבקי שאומר לו טהור ומטהר. ופשטא דסוגיא לא משמע הכי דא"כ אפי' שוטה נמי כדמפורש בתו"כ. ומ"ש תוס' דשוטה לאו דוקא דוחק גדול. וגם מאיזה טעם יצטרך להיות מסברי לי' וסבר כיון דטהרתו ע"פ הבקי אלא נראה דאפי' הוא עצמו כל היכי דמסברי לי' וסבר כשר לראות הנגע ואם לא ידע דין נגע זו ודאי לא ידין בו. וכמו בכל דיני ממונות דמסברי לי' וסבר חשוב דיין. והא דאמרינן דמי שאינו בקי בהם ובשמותיהן לא יראה. היינו שאינו בקי גם אי מסברי לי'. וכן נראה דעת הרמב"ם (בפ"א מטומאת צרעת) דכ' שיהי' בקי בהם כשמלמדין אותו ע"ש. וא"כ מ"ש (בפ"ט שם) דכשרואה בעצמו צריך להיות בקי כו' י"ל כוונתו ג"כ שיהי' בקי אם יגמרנו רבו כנ"ל דלא כמ"ש הכ"מ שם ע"ש היטב:
<h3>דף ג.</h3>
<b>בגמ'</b> קמ"ל דלא מעכבי כדתנן כו'. אע"ג דמהתם אין ראי' דכיון דראוי להניח גם של יד שפיר לא מעכבי היכא דאינו ראוי לשל יד שפיר אימעוט מהקישא. מ"מ נראה סברת הגמ' דכיון דשלא בעידן עבודה בר של יד הוא שפיר חשוב ראוי. ולכן אפי' בעידן עבודה לא מעכב של יד על של ראש ולכן במי שאין לו יד כלל אפשר דפטור גם בשל ראש. ועמ"ש בחי' מנחות (ל"ז.) דלא משמע כן בפוסקים. וכ"מ בשאג"א (סי' ל"ז) דחייב בש"ר]:
<h3>דף ד.</h3>
<b>בגמ'</b> אלא מעתה גבי איל אשם וכו'. וקשה דהא רק ס"ד הוי הכי אבל באמת תני וכהנים חייבין א"כ ליתא לכלל זה. וצ"ל כוונת הקושיא דא"כ הו"ל לאשמעינן נמי תנא דאיל אשם נוהג בכהנים:
<small><b>שם</b></small> <b>בגמ'</b> והעמיד והעריך כו'. ותמוה כמ"ש תוס' דהך והעמיד והעריך על המעריך קאי לא על הנערך. ובתוס' הוסיפו עוד להקשות דא"כ עכ"פ מעריך נמי ליפטר אם הוא גוסס ובאמת גוסס מעריך ע"ש. איברא דרש"י בחומש פי' ג"כ על הנערך אבל פשטא דקרא לא משמע הכי. ונראה ליישב דסתם ערכין מיירי כשמעריך עצמו ואמר ערכי עלי. הגם דכתי' ג"כ בתורה מבן חודש. מ"מ עיקר הפרשה איש כי יפליא בערכך הוא בערך נפשו בעצמו ולפ"ז נמצא דוהעמיד והעריך קאי ע"ז שהוא המעריך. והנערך. וממילא מסברא אוקמי חכמים דרשא דבעי העמדה לאפוקי גוסס זה קאי על הנערך. דבזה יש סברא דגוסס לאו בר דמים הוא ולית לי' ערך. אבל המעריך למה ימעט קרא גוסס הא בר נודר ונודב הוא כנ"ל. ובזה יש ליישב ג"כ לשון הרמב"ם (פ"א מה' ערכין) דיהיב טעמא לגוסס דאין לו ערך ולא דמים כו' הוא כמת ע"ש, והגמ' ממעט מקרא. רק דעיקר הטעם דמוקמינן המיעוט על הנערך משום דגוסס לאו בר דמים הוא כנ"ל:
<small><b>שם</b></small> <b>בגמ'</b> אחד שהעריך מאה מנין כו'. קשה מה ס"ד לחלק בין אחד למאה. [ועמ"ש בתוס' ובשטמ"ק]. והי' אפשר לפרש דס"ד דהעריך מאה יהי' חשבון אחר כמו בדמי פלוני עלי דשמין אותו. דנראה אם יאמר דמי עשרה אלו עלי שמין כמה שוין למכור עשרה ביחד ואין המקח כמו עשרה יחידים דהרבה נמכרין בזול טפי. ונימא דבערך ג"כ יהי' במאה חשבון קטן לפי החשבון מאילו הי' עשרה ערכים קמ"ל דמאה כאחד דחושבין כעשרה ערכים כ"א כל שיעור ערכו שנתנה התורה. אך לשון הברייתא מנין משמע מנין דחל הערך וצ"ע. והנה הרמב"ם כ' באמר ערך אלו עלי הוי ערך א' לענין השג יד דאם אין לו רק שקל נפטר מכל הערך. כן משמעות לשונו (פ"א מה"ע ה' י"ח) ע"ש. הגם דהלח"מ שם לא כתב כן. וצ"ע מנין לו זה דלא הוי כמו שני ערכי עלי כו' דנותן ב' ערכין. ואפשר דיש איזה תוספתא מזה (כן הוא בתוספתא פ"ב] והכ"מ לא העיר בזה כלום. ואפשר דהרמב"ם הבין דזה עיקר הרבותא דברייתא א' שהעריך מאה מנין דהוי ערך אחד כמו העריך א' דאין חילוק בין אחד למאה דהוי ערך א' לענין השג יד דאל"כ למה לי קרא כמ"ש:
<h3>דף ד:</h3>
<b>בגמ'</b> והי' ערכך לרבות טומטום ואנדרוגינוס לדמים הי' נראה לפרש דהוי מיעוט דוקא ערכך תליא בזכר ונקבה ולא טומטום אבל בדמים אפי' טומטום. ונקט לרבות לענין הדין נתרבי דמים גבי טומטום. אבל בקרא מיעוט הוא ערכך הזכר כו' אבל דמים לאו דוקא זכר רק אפי' טומטום. ורש"י פי' דערכך מרבה טומטום ואם אינו ענין לערכין דבעינן זכר ודאי מוקמינן לדמים. וזה דוחק:
<small><b>שם</b></small> <b>בגמ'</b> הזכר זכר ולא טומטום. הי' נראה לפרש דהזכר מיותר כיון דכ' אח"כ ואם נקבה א"כ הו"ל למיכתב סתם והי' ערכך מבן כ' כו' דממילא משמע דבזכר מיירי. רק הזכר בא למעט טומטום. והמיעוט גבי נקבה מכח היא דכ' נקבה היא למעט טומטום מערך נקבה (וכ"מ בתו"כ ובשבת (קל"ו:) אכן בנדה (כ"ח:) משמע דממעט מדכתי' ואם נקבה. וכן פרש"י שם ובשבת]. אך מלשון רש"י במשנה משמע דכיון דזכר ונקבה כתיבי ממילא אימעוט טומטום ע"ש וצ"ע (וכ"מ בנדה (כ"ח:) דמיתורא ממעט. וכן פרש"י שם הזכר ה"א דריש ואם נקבה אם קדריש. וכ"כ התוס' שם ובשבת ע"ש]:
<small><b>שם</b></small> <b>יכול</b> לא יהי' בערך איש כו'. וקשה דע"ז למה לי קרא בלא"ה מסברא אינו מחויב רק ערך הפחות והיכי הוי ס"ד לחייב בערך איש]. וי"ל דאפי' נקרע אח"כ והוא זכר מ"מ כיון דבשעת ערך טומטום הוא. ממעט לי' קרא מערך זכר:
<small><b>שם</b></small> <b>בגמ'</b> לא יהא אלא דמי דיקלא כו'. וקשה דאפשר אין ה"נ לולי הריבוי מערכך הו"א דליכא שום דמי עלי רק באדם דאיתא בערכין אבל בדיקלא וכדומה לא. נהי דיכול להקדיש הדיקלא והשדה אבל דמי דיקלא ושדה עלי לא. ואפשר הקושיא דא"כ למה נקיט התנא טומטום ליתני לרבות דיקלא ושדה בדמים. מיהו אפשר נמי דפשיטא להגמ' דאין לחלק בין קדושת הדבר או דמי אותו דבר. וכיון דשדה בר הקדש הוא כדמפרש בקרא ה"ה דמי שדה. דלכאורה מוכרחין לומר כן דאל"כ מה מקשה הגמ' בתר הכי מהא דחמור ופרה. הלא יש לחלק בין מקדיש ראש חמור ופרה בעצמו או דמי ראש חמור ופרה. דנדר בערכך דמקיש דמים לערכין היינו דמי פלוני עלי. אבל במקדיש גוף ראש חמור ופרה לא. אלא משמע דסברת הגמ' דאין נ"מ בזה דכל נדר מקיש הכתוב לערכין. ומ"מ היא גופי' קשה מנ"ל להגמ' הא שפיר יש לחלק כן. וברמב"ם כ' (פ"ה מה' ערכין) גבי חמור ופרה דמי ראש חמור עלי ע"ש. וצ"ע אי בדוקא נקיט כן:
<h3>דף ה.</h3>
<b>בגמ'</b> אדם יודע שאין ערך לפחות מבן חודש כו'. צ"ע אם אמר ערך זה הולד ולא ידע אי פחות מבן חודש הוא דלא שייך אדם יודע אפשר דמודה ר"מ ותוס' כ' אפי' אינו יודע [שאין ערך לפחות מב"ח] ודבריהם א"י להלום דהא משמע בגמ' עיקר הטעם משום אדם יודע והוי כאומדנא דמוכח שנתכוין לשם דמים. וממילא ל"ק כלל מה שהקשו מהמתכוין לומר תרומה ואמר מעשר דשם ליכא הוכחה והוי דברים שבלב. והנה מכל הני מימרות דרב מוכח דס"ל כר"מ והי' צריך להיות הלכה כר"מ והרמב"ם פוסק כחכמים:
<h3>דף ה:</h3>
<b>בגמ'</b> אמר רבא הלכתי' דר"מ מסתברא. וכן פסק הרמב"ם בה' ערכין (פ"א. וע"ש בראב"ד ובכ"מ] וחזר ממ"ש במשניות דהלכה כר"י. והתוס' יו"ט כ' קצת טעם להרמב"ם משום דסתם התנא בשקלים דאין מקבלין מהם לבדק הבית ע"ש. ואין זה הכרע דהא סתם ואח"כ מחלוקת הוא הכא ואין הלכה כסתם. ובכה"ג לפעמים אין הלכה כסתם. כמ"ש הנמוק"י ביבמות פ' החולץ בשם הרמב"ן ע"ש]:
<b>תוס'</b> ד"ה יכול כו' גבי תמורה ממעט מאיש כו'. תמוה דלא נזכר שם דממעט מאיש רק מבני ישראל ממעט לי' ע"ש (ג'.):
<h3>דף ו.</h3>
<b>בגמ'</b> סלע זו לצדקה מותר לשנותה פרש"י שילונו ויפרע אח"כ. וקשה הטעם כיון דהוא של עניים איך יוכל להלוות מעצמו דכל אשראי ספק ואפשר לא יהי' לו לפרוע. וגם לשון לשנותה לא משמע הכי דהו"ל לומר מותר להוציאה. ויותר נראה לפרש לשנותה למטבעות אחרים אבל נותן מיד חלופי מטבעות. ושוב מצאתי שכ"כ הרמב"ם מותר לשנותה לאחר פי' סלע אחר. ומהתימא על הכ"מ שלא הרגיש בזה שם בה' מתנות עניים (פ"ח. וכ"כ הרדב"ז שם]. אח"כ ראיתי בב"י ביו"ד מאריך בזה ע"ש בסי' רנ"ט. אלא דיש לעיין לפי' הרמב"ם מה מסיק רבא דבהרי זו יתחייב באחריות להכי מותר לשנותה ואי הפי' שנותן מיד מטבע אחרת למה יהי' חיוב אחריות יותר מבכל הרי זו. וי"ל דמ"מ כיון שכבר נעשה זה הסלע של עניים. וכיון דלקחו לעצמו לתת סלע אחר הוי התשלומין באחריותו עד שבא לידי עניים ולא מיפטר במה שמניח זה הסלע במקום שהי' סלע הראשון. דהראשון שלא נתחייב בו רק אמר הרי זו פטור מאחריות. אבל השני דחיוב תשלומין הוא הוי באחריותו לעולם עד שבא לידי עניים. וצ"ע לדינא:
<b>והא</b> דמייתי הגמ' אח"כ מר' ינאי דיזיף ופרע אין קושיא לפי' הרמב"ם דהגמ' מקשה מק"ו דאפי' ללות שרי. ולמאי דמשני דר' ינאי שאני דעניים ניחא להו א"כ אין ראי' מהתם:
<h3>דף ו:</h3>
<b>בגמ'</b> אי לדבר הרשות אפי' דישראל נמי. וקשה דילמא בישראל אפי' נשתקע שם בעלים אסור. ובתוס' כ' דהו"מ להקשות א"ה אפי' נשתקע נמי ודוחק. והרמב"ם (פ"ח מה' מת"ע) נראה דהוציא מכאן דבישראל נמי לדבר הרשות כשנשתקע שם בעלים מותר [וכ"פ בטוש"ע סי' רנ"ט] וצ"ע הטעם. וגם בברייתא לעיל ישראל שהתנדב אסור לשנותה. סתם קתני משמע אפי' נשתקע שם בעלים. אכן בתוספתא פ"ב דמגילה ובירושלמי שם (פ"ג) מבואר כדברי הרמב"ם. וצ"ל דהתוס' ס"ל דתלמודא דילן פליגא מדתני סתמא בברייתא כנ"ל. אולם הרי"ף והרא"ש (פ"ק דב"ב) מסיימי וה"מ עד שלא נשתקע כו'. וע"ש בתפארת שמואל שכ' שהוכיחו כן מכח קושי' התוס' דהכא כנ"ל]:
<h3>דף ז.</h3>
<b>בגמ'</b> אר"י א"ש אשה היוצאת ליהרג מכין אותה כו' כדי שלא תבוא לידי ניוול. פרש"י שאם יהי' חיות בולד יוצא ממנה לאחר מיתה וניוול הוא. משמע דאם ישאר הולד בתוכה חשיב טפי. ויש לתמוה על המנהג במעוברת שמתה שעושין פעולות שתפיל ולדה. ובתשובת השיב משה (סי' י"ג) כ' מזה. וגם הוא לא הביא מסוגיא דהכא. ואפשר דדוקא כשיוצא חי הוי ניוול ולא כשיוצא מת:
<h2>פרק שלישי</h2>
<h3>דף יד.</h3>
<b>במשנה</b> נותן זרע חומר שעורים בחמשים שקל כסף. פרש"י בין גאלה אחר או הבעלים וכ"כ הרמב"ם (פ"ד מה"ע). וצ"ע בזה דאם שוה באמת הרבה למה לא ימכור הגזבר למי שנותן יותר. בשלמא הבעלים זכתה להם תורה בזה השומא. אבל כשאין הבעלים רוצין לפדותה למה לא יכריזו למכור בשוי' וכן להיפוך אם אין מי שיתן זה השיעור בחולת המחוז למה לא ימכרנה הגיזבר למי שירצה ליקח אפי' בפחות מזה השיעור. ולא מצאתי מפורש זה הדין בגמ'. והא דתנן לקמן (כ"ה.) אחד הבעלים וא' כל אדם היינו לענין דצריך ליתן כל הפדיון כאחד ולא מידי שנה בשנה ע"ש. וגם צ"ע לדבריהם למי ינתן אם יהי' הרבה קופצים לגאול השדה בפרדיסות סבסטי:
<small><b>שם</b></small> <b>בגמ'</b> אלמא קסבר ר"ה כו' בעין יפה מקדיש. וכן בסמוך הא מני ר"ש היא כו' בעין רעה מקדיש. צ"ע להבין ענין זה כיון דפלוגתא דר"ה ור"נ היא אפי' בהקדיש גם האילנות. שהרי בברייתא דהקדיש ג' אילנות ע"כ גם הקרקע הקדיש ואעפ"כ לר"ש פדיון אחד להם ומה שייך בזה עין רעה. ורש"י מתרץ קצת בלשונו דלענין זה הוי עין רעה שיהי' נפדה כאחת ועין טובה להיות ב' פדיונות. וכ"כ התוס' בב"ב (ל"ז:) ע"ש]. אבל אין מובן שפיר:
<h3>דף יד:</h3>
<b>בגמ'</b> אי משום קרא קרא לכדר"מ הוא דאתא עיין לקמן (כ"ו:) דקאמרו בגמ' דפליגי אי קנין פירות לאו כקנין הגוף א"כ לדר"מ ל"צ קרא ע"ש. וצ"ל דסוגיא זו ס"ל דלכ"ע קנין פירות כקנין הגוף דמי ולהכי אמרו קרא לדר"מ. [וכעין זה כ' התוס' בב"ב (ע"ב:) ע"ש]:
<small><b>שם</b></small> <b>בגמ'</b> או דלמא לית להו גז"ש כו'. פשוט נראה דמסופק שמא רבנן לא גמרו האי גז"ש מרבם:
<small><b>שם</b></small> <b>הקישו</b> הכתוב לערכין מה ערכין אין מוסיף חומש כו'. צ"ע מה חומש שייך בערכין ואולי כוונתם אם אמר ערכי עלי מוסיף חומש ואם אמר ערך פלוני עלי הוי כאחר ודוחק. ויותר י"ל דס"ל דנין אפשר משאי אפשר. מיהו ק"ק מה ת"כ דרבא דילמא האי ברייתא אתיא כר"א דמפיק לגז"ש לענין חשבון חומר שעורים בחמשים. להכי מקיש אע"ג דהוי אפשר משאי אפשר. אבל לרבנן דגז"ש אתיא רק לחומש דוחה האי הקישא. וגם צ"ע דהא בשדה אחוזה נמי כתי' ערכך כמה פעמים בפרשה ומ"מ אית בי' חומש:
<h3>דף טו.</h3>
<b>במשנה</b> וכן מצינו שלא נתחתם כו'. נראה דגם המקבל לה"ר חמור כל כך. דהא דור המדבר לא אמרו לה"ר רק המרגלים ורק משום שקיבלו לה"ר נענשו. וכ"מ מלשון הרמב"ם (פ"ז מה' דעות) שכ' כל אלו בעלי לה"ר כו' ולשמוע דבריהם ולא נחתם גז"ד כו' ע"ש:
<small><b>שם</b></small> <b>בגמ'</b> עשר נסיונות כו' אע"ג דבמצרים ג"כ אמרו ירא ה' עליכם וישפוט. נראה דקרא חשיב רק מה שחטאו אחר שראו ניסי מצרים כמ"ש אשר עשיתי להם במצרים ובמדבר. וגם קודם הים כבר נסעו ע"פ ענן ה' ומ"מ לא האמינו:
<h3>דף טו:</h3>
<b>בגמ'</b> וסלף בה כו' פרש"י מי שסולף בלשון הרע כו' וזה יתכן רק לר"ח בר"ח. אבל לרב אחא בר"ח דמוקי לה קודם שדיבר לה"ר לא יתכן. ולכן נראה דקאי ארישא דתורה מרפא לשון הרע ואי ע"ה הוא היינו סלף בה דלית בי' תורה תקנתו שבר ברוח.
<small><b>שם</b></small> <b>בגמ'</b> כ"מ דמתאמרא באפי מרה כו' כ"ש חוצפא כו' אנא כר"י כו'. נראה החילוק דאי אומר לה"ר של שקר ודאי באפי מרה אדרבא הוי חוצפה. אבל בלה"ר של אמת כהך דר' יוסי בזה באפי מרה הוי כתוכחה שרוצה להסירו מזה הדרך. אבל שלא באפי מרה הוי רק כדי להשניאו בפני אחרים והוי לישנא בישא כנ"ל:
<h3>דף טז:</h3>
<b>בגמ'</b> תוכחה לשמה וענוה שלא לשמה כו'. תוס' הקשו לפרש"י דמונע תוכחה עובר על הוכח תוכיח. ונראה לפרש דודאי ברואה בחבירו איזה דבר מגונה מוכיחו רק שמונע עצמו מלעיין בעסק חבירו כדי שלא יצטרך להוכיחו משום ענוה שלא לשמה. והוכחה לשמה היינו שמפקח בעסקי חביריו לראות מעשיהם ולהוכיחם וכוונתו לשמה כנ"ל מיהו מעובדא דר"ה וחייא בר רב לא משמע הכי:
<small><b>שם</b></small> <b>בגמ'</b> ושלשתן מקרא א' דרשו כו'. ק"ק דילמא שאני יהונתן דשאול אביו הוי. ונראה דעיקר הוכחה דעד שיעור זה מצוה להוכיח ק"ו מיהונתן לגבי אביו. אבל אין הוכחה דטפי ליכא מצוה. והרמב"ם (פ"ו מה' דעות) פוסק עד הכאה. וקשה דהלכה כר"י לגבי רב ושמואל וכן הקשה עליו הסמ"ג. ואפשר משום דלכו"ע איסורא ליכא רק דלא מצינו חיוב טפי מהני שיעורין לכן פוסק הרמב"ם לחומרא:
<h3>דף יז.</h3>
<b>בגמ'</b> תניא ר"א הגדול אומר כו'. נראה דהגמ' מייתי הכא האי ברייתא משום דאמר מקודם דמי שעובר עליו מ' יום בלי יסורים קיבל עולמו. וקשה דלמה כייל לומר כן אפשר הוא צדיק גמור שזוכה לב' עולמות. ולהכי מייתי דאפי' צדיקים גדולים צריכין עכ"פ לקבל יסורים קלים תוך מ' יום:
<h2>פרק רביעי</h2>
<b>במשנה</b> אבל עשיר שאמר ערכי עלי ושמע עני כו'. ולהיפוך לא אמר רבי בעני שאמר ערכי עלי ושמע עשיר. ואפשר דכה"ג באמת ל"ד למצורע גם לרבי. ובתוס' (ע"ב ד"ה ה"נ) פשיטא להו דגם בזה שוין. והרמב"ם ג"כ העתיק זה הדין בה' ערכין ובמצורע בה' מחוסרי כפרה (ע"ה) מביא ב' הדינים במצורע עשיר ועני אמר קרבנו עלי כן להיפוך ע"ש. ונראה דאם קודם שהעריך כהן את העני אמר העשיר מה שאמר זה עלי נותן ערך עשיר. ואם אחר שהעריכו הכהן וכבר נתחייב בשיעור שהשיג ידו ואח"כ אמר העשיר מ"ש זה עלי נותן ערך עני כנ"ל:
<h3>דף יז:</h3>
<b>במשנה</b> הי' עני והעשיר עיין תוס' לעיל (ז':) שהקשו אהא דאמרינן לעיל בהי' לו ה' סלעים דנפטר בסלע הלא בשעת נדר הי' לו ה' ע"ש. ומ"ש תוס' דתליא בשעת הערכת הכהן לא משמע כן מסתימת המשנה מפרש"י. ולכן נלע"ד דהכא מיירי דוקא שהי' עשיר ממש בשעת הערך וא"כ אינו בכלל ואם מך הוא דצריך להיות מך בשעת נדר. אבל היכא דהי' עני גם בשעת הנדר רק שהי' לו ה' סלעים בזה אם נעשה אח"כ יותר עני ואין לו רק סלע נותן רק סלע כיון דעכ"פ לא נתחייב בערך שכ' בתורה והוי הערכת הכהן. אבל כשהי' עשיר ממש ולא חל עליו הערכת הכהן לא נפטר כשנעשה עני אח"כ כנ"ל. ואח"כ מצאתי שגם בלח"מ (פ"ג מה"ע) תי' כן:
<small><b>שם</b></small> <b>בגמ'</b> אלא מעתה גבי מצורע דכ' ואם דל הוא כו' וכ"ת ה"נ והתנן כו'. לכאורה קשה לי נהי דר"י ס"ל התם דאזלינן בתר הבאת אשם מגזה"כ. מ"מ שפיר יש לקיים מה דכתי' הוא. לענין אם נתעשר קודם הבאת האשם פ"א אע"ג דחזר והעני לא מיפטר בקרבן עני. וצ"ל דלשון המשנה הכל הולך אחר אשם משמע בכל גווני אפי' הי' עשיר מקודם כנ"ל:
<h3>דף יח.</h3>
<b>בגמ'</b> שכירות א"מ אלא לבסוף. צ"ע לענין הסדר שמניח לו הכהן כדי מזונות ל' יום וכסות יב"ח. דאם הגיע זמן שכירות באמצע החודש או תוך יב"ח אין להניח לו תו על אח"כ שהרי יגבה שכירתו בינתים:
<small><b>שם</b></small> <b>בגמ'</b> יכול נקיש ערכין לדמים שיתן כשעת נתינה פרש"י דבדמים אין ידוע כמה הי' שוה בשעת הנדר. וזה תמוה כמ"ש התוס' דמ"מ נתחייב כשעת הנדר אם יהי' ידוע ותו דהא ודאי ידוע דעבד בן עשרים שנה שוה יותר מבן כ"ב שנים ואי בשעת הנדר הי' בן כ' ובשעת נתינה בן כ"ב ונשום אותו עתה נדע ממילא שהי' שוה בשעת הנדר כך וכך יותר. והי' נראה דזה הדין מסברא הוא דכשאומר דמי עלי או דמי פלוני עלי ולא קצב זמן היינו שמקבל עליו לפדות עצמו או פלוני שיתן דמי שויה לבדק הבית מסתמא כוונתו דבשעת הפדיון יתן כפי מה שיהי' שוה אז בשעת הנתינה. ולהכי נמי אי מת בינתים אמרינן דאין דמים למתים משום שכל נדרו הי' על שעת הנתינה כנ"ל. אך קשה לי ע"ז דא"כ גם בערכין עצמו יש סברא זו רק משום דכתי' כערכך כן יקום א"כ ל"ל לגמ' לומר דאתי קרא לאפוקי דלא נקיש ערכין לדמים בלא"ה אותו סברא דיש בדמים יש בערכין וצריך קרא לאפוקי מסברא. ולכן משמע כמש"כ התוס' דיש איזה דרשא בדמים. והרמב"ם השמיט זה הדין ולא הביא מפורש דתליא בשעת נתינה גבי דמי עלי. ונראה שסמך עצמו על מה שהביא הדין במת דאין דמים למתים וממילא מוכח דתליא בשעת נתינה. ומיהו משמע מרש"י ותוס' לקמן (כ') דשעת נתינה לאו דוקא רק בשעת השומא דאם שמהו ומת אח"כ ודאי חייב הנודר. וא"כ ה"ה אפי' נפחת מדמיו אח"כ שכבר נתחייב בשעת השומא. ולפ"ז י"ל עוד טעם ואפשר רש"י נתכוין לזה כיון דלא מחית אינש נפשי' לספיקא ואין יכולין לידע בבירור בלי שומא לכן בודאי הי' כוונתו על שעת השומא. ומיושב שפיר דבערכין ליכא טעם זה דהא יש לו קצבה ולכן צריך הגמ' לומר דקרא אתי לאפוקי דלא נקיש ערכין לדמים כנ"ל:
<small><b>שם</b></small> <b>במשנה</b> יום שלשים כלמטה כו'. הגם דמסיק דיליף שנה שנה מגז"ש ובבן חודש ליכא גז"ש זו נראה כיון דבמה מצינו נמי איכא למילף רק דהו"א דלהקל לא אמרה תורה וכיון דאיכא גז"ש דגם להקל הוי כלמטה תו ילפינן ערך חודש מערך ששים במה מצינו. [ועי' בכורות (מ"ט.) ברש"י ד"ה מספקא לי' ובמהרי"ט אלגזי שם]:
<small><b>שם</b></small> <b>בגמ'</b> מופנה דאי לא מופנה איכא למיפרך כדפרכינן. קשה לי בזה הכלל דגז"ש דאינה מופנה פרכינן עלה כיון דגז"ש נתקבל. א"כ נתבטל הפירכא. דאין לומר דגז"ש אתי למידי אחרינא דליכא עלה פירכא דלאותו דבר דליכא פירכא בלאו גז"ש הוי ילפינן ממה מצינו. וא"כ אפשר לומר דהאי כללא דבעי מופנה הוא בשני ענינים נפרדים דליכא כלל בנין אב בהו דכמה גז"ש איכא שהן מענינים נפרדים. אבל כה"ג בערכין ללמוד ערך בן חמש מבן ששים דהוי בנין אב וא"צ גז"ש רק על מידי דאית לי' פירכא שפיר קשה כיון דנתקבל הגז"ש למה יתבטל ע"י הפירכא וצ"ע:
<h3>דף יח:</h3>
<b>בגמ'</b> ת"ל עד יום כו' בערב. וקשה אכתי יום ראשון מנ"ל. ורש"י פי' משום דכתי' בערב תאכלו מצות אך זה חסר מן הספר. והי' נראה לומר דפשיטא להו דאי עד בכלל גם רישא דמיום ראשון נמי בכלל. אך קשה דהכא בערכין אינו כן דעד בכלל ומבן חמש אינו בכלל. וצ"ל דהוי כמו גז"ש דעד עד כמו עד יום האחד ועשרים דאכילת מצה כל שבעה ה"ה עד דכרת כל שבעה ובמצה מפורש שבעת ימים תאכל מצות:
<small><b>שם</b></small> <b>בגמ'</b> ולרבי דאמר א"צ כו'. צ"ע למה לי בערב גבי יום אחד ועשרים:
<small><b>שם</b></small> <b>בגמ'</b> אבע"א שאני סימנים כו' דראש. וקשה רגליו מנ"ל. וצ"ל ג"כ כמ"ש לעיל דאי מראשו אינו בכלל גם רגליו אינם בכלל. ולפ"ז יתכן לפרש גם באבע"א דלכל מראה עיני הפי' לאפוקי רגליו דהוי בית הסתרים וכיון דרגליו לאו בכלל גם ראשו אינו בכלל. ואפשר נמי דאבע"א אין הפי' דהוי ב' תירוצים רק הכוונה תי' א' על ראשו ותי' א' על רגליו. דבאמת כך מפורש בנגעים (פ"ח מ"ה) דראש כיון דאינו מטמא בנגעי בשר לכך אין מעכב את הפריחה וכמו כן כף הרגל משום דהוי בית הסתרים ע"ש (פ"ו). ורש"י פי' לכל מראה עיני ובין אצבעות הרגלים אינו נראה ובראש מפני השיער. והקשו בתוס' דהא בזבחים ילפינן פריחה בראש מרגל ע"ש. וא"י להלום דבריהם דהא משמע מפרש"י דרק מפריחה ממעטין הכא בין אצבעות הרגלים. אבל לא לומר דלא מטמא שם בנגעים דהא בראש אע"פ שאינו נראה מפני השיער מ"מ מטמא בנגעי נתק וא"כ ה"ה ברגלים. וא"כ שפיר ילפינן פריחה דראש מפריחה דבין אצבעות דאי יש שם נגע ופרח בכל הגוף ודאי טהורין דהא הוי ככל נגע הגוף דמטהר בפריחה וה"ה נגע ראש. וע"כ צ"ל דתוס' הבינו בפרש"י דבין אצבעות לא מיטמאי כלל בנגעים וצ"ע. ובנגעים (פ"ו מ"ח) משמע דרק כף הרגל ממעטין מנגעים ע"ש וצ"ע גם הרמב"ם העתיק רק כף הרגל ע"ש (פ"ו מה' טו"צ) ובמל"מ] ועי' בתו"כ ובפי' הראב"ד וצ"ע בדבריו. [הי' לו גירסא אחרת בתו"כ כמ"ש הד"ת הובא בהגהת זקני מהרי"ד ז"ל ע"ש.
<b>בתוס'</b> ד"ה שנתו כו' וי"מ כו' ואינו כן כו'. ויש ליישב שיטת הי"מ דודאי למסקנא דאזלינן בתר שנתו שפיר יש לחשוב אפי' מיום שנולד דמ"מ עבר עליו שנה. אבל בס"ד דאזלינן בתר שנות עולם שפיר הו"א דכל דלא הי' ראוי עדיין להקריבו אין מונין לו שנה כשהגיע תשרי תוך ח' ימים ויש לו עוד שנה שלימה מר"ה זה עד ר"ה הבא. גם יש ליישב לפמ"ש בסמוך בס"ד דלמ"ד ל' יום בשנה חשוב שנה כל שהגיע ר"ה תוך ל' יום אין מונין לו שנה וא"כ א"ש בפשיטות:
<b>בד"ה</b> ובשביעית נמי הקשה ה"ר יו"ט כו'. לכאורה אין דבריהם מובנים. ונראה לפרש דבריהם דס"ל למ"ד דל' יום בשנה חשוב שנה. א"כ אפי' אם נחשב לשנות עולם כל דהגיע תשרי תוך ל' מתחילין לחשוב מתשרי שש שנים נמצא דעובד גם בשביעית שהרי עשרים יום עבד בשנה ראשונה קודם תשרי. וע"ז תירצו דא"כ עכ"פ שנה אחרונה ודאי שנה שלימה וה"ה לכל שנותיו. מיהו אם כן כוונתם יש ליישב בפשיטות דא"כ קרא ל"ל דבלא"ה למ"ד ל' יום חשוב שנה נדע ואת ולמה לי ובשביעית. ועי' בתוס' נדה (מ"ח.) ובמהרש"א ומהר"מ שם]:
<h2>פרק חמישי</h2>
<h3>דף יט:</h3>
<b>בגמ'</b> בעי רבא אמדהו אומד של נזקין ואמר דמי עלי כו'. נראה לענ"ד דעיקר הבעיא משום דכיון שזה יודע כמה דמיו מיד נתכוין כשאמר דמי עלי על אותו השומא. אבל אם הוא א"י מזה האומד או איש אחר אמר דמיו עלי דלא ידע מזו השומא ודאי צריך שומא בעשרה. דאל"כ למה לא בעי רבא בקיצור אמדוהו שלא בעשרה מהו. וכן באידך בעיות דמי עלי ואמדוהו וחזר ואמר דמי עלי ג"כ יש לפרש דדוקא בהוא עצמו שאומר דמי עלי אחר האומד נתכוין על שומא זו כנ"ל:
<b>בתוס'</b> ד"ה או דילמא כו' הקשה ה"ר אלחנן אמאי כו'. אפשר לתרץ דבט' וכהן אם ה' יאמרו כך ויהי' הכהן בתוך אותן החמשה חשובין כרוב לגבי ה' הנשארים דלית ביניהם כהן:
<b>עוד</b> אפשר לומר דהכא בעינן דוקא שכל העשרה ישומו כך ולא אזלינן כלל בתר רובא. ועי' (בב"ב) [בע"ז (ע"ב) כדשיימי בארבעה עד דאמרי בארבעה כמ"ש רש"י שם כיון דנחית לדעות כו' ולא אזלינן בתר רובא ע"ש. וכן תי' בטו"א במגילה]:
<h3>דף כ.</h3>
<b>במשנה</b> חצי ערכי עלי נותן חצי ערכו. יש לעיין לענין השג יד אי הוי עני כיון דבערך שלם נותן סלע ופטור. א"כ בחצי ערכי נותן חצי סלע ופטור. מיהו הא לא מיבעיא לי אי יש לו סלע שלם או יותר דודאי בעי למיתב כל מה דאית לי' עד שיהי' חצי הערך האמור בתורה. אבל אי באמת אין לו רק חצי סלע נהי דבערכין גלי קרא דבחצי סלע לא מיפטר מ"מ בחצי ערך אפשר מיפטר. והדתנן אין בערכין פחות מסלע היינו בערך שלם ולא בחצי ערך וצ"ע בזה:
<h3>דף כ:</h3>
<b>בגמ'</b> ל"ש דאמר דמי שור זה עלי עולה. עיין בתוס' שנסתפקו אי אמר דמי שור זה עולה אי הבהמה עצמה קדושה דנתכוין להיות קדוש לדמיו ולא הוי כמו דמי שור של פלוני עלי דהתם א"י להקדישו והביאו ראי' לזה מדמקשה הגמ' בחולין על ר"ל ממתני' דהכא ע"ש. ולבסוף דחו ראי' זו די"ל דכוונת הגמ' הכא דאמר ייקדש לדמי בפי'. אבל בסתם לא קדיש קדוה"ג ע"ש סוף ד"ה והא, ולכאורה יש לתמוה ע"ז דאכתי מה מקשה הגמ' על ר"ל דילמא מיירי מתני' דאמר סתם ולא אמר מקדיש לדמי. ונראה דשיטת התוס' הוא דאי אין גוף השור קדיש י"ל דאפי' אמר דמי שור זה עולה ולא אמר עלי ג"כ חייב באחריותו דע"כ כוונתו עלי כיון שבאמת לא חל עליו הקדושה א"כ מה פי' דמי שור זה עולה ע"כ הפי' להביאו עולה והוי כמו עלי. ודוקא היכא דחל הקדושה שפיר י"ל דאחריות לא קיבל על עצמו משא"כ אי לא חל הקדושה. וא"כ שפיר מקשה הגמ' על ר"ל מדפטור באחריות ברישא ע"כ מיירי דאקדיש גוף השור דאמר יקדש לדמיו ומ"מ בסיפא חייב וקשיא לדר"ל. נמצא המשך דברי התוס' דמתחילה רצה ר"י לומר דלא קדיש הגוף ואעפ"כ מחלק התנא דברישא פטור. ולבסוף חזר הר"י מזה דהכא איירי היכא דקדיש הגוף או דאפי' בסתם קדיש הגוף. ולפ"ז היכא דלא קדיש הגוף אפי' בלי עלי חייב כנ"ל. והרמב"ם כ' סתם דמי שור זה עלי חייב ובלא עלי פטור:
<b>בתוס'</b> ד"ה אע"פ שחלטו אור"י דמהכא משמע דבית מנוגע מותר בהנאה כו'. א"י להלום כל דבריהם בזה דמ"ש זה מחמץ שעבר עליו הפסח דאסור בהנאה ואעפ"כ כל היכי דהנזק אינו ניכר ורק מחמת ארי' דאיסורא רביע עלה יכול לומר הרי שלך לפניך ולמה מדמה התוס' זה למתה או נשברה. וגם מה שתירצו התוס' במסקנא דפי' הרי שלך לפניך דמ"מ מפסיד שכרו. מלבד דלא משמע כן. רק שם במשנה תנן בהבריקה אומר הש"ל ובמתה חייב להעמיד לו אחר או יפסיד שכרו. והכא תני הש"ל ויהי' הפי' כמו בסיפא דהתם דחייב להעמיד לו אחר. וזה תמוה:
<b>והנה</b> בעיקר הדין דסיפא בנתצו חייב להעמיד לו בית. לכאורה יש לתמוה כיון דאיירי הכא בבית זה למה יתחייב להעמיד לו בית הא בית זה ונפל אינו חייב להעמיד לו בית אחר. ונראה לע"ד דמכאן הוציא הרמב"ם דינו (בפ"ה דשכירות) שכ' סתר את הבית חייב להעמיד לו בית אחר. ע"ש שנדחק הה"מ דדייק הרמב"ם מלשון נפל משמע דוקא מעצמו. ואין דרך הרמב"ם לכתוב דינים מסברא. רק דס"ל דה"ט דהכא כיון דתורה חייבתו לנתוץ הבית א"כ הוי כסתרו בעצמו ובסתרו בעצמו חייב להעמיד לו בית אחר כנ"ל נכון מיהו עיקר הדין דנתנגע הבית השמיט הרמב"ם וא"י למה. שוב ראיתי בר"ן פ' אע"פ דמוקי הכא בבית סתם אבל בזו אפי' נתצו אינו חייב להעמיד אחר. ואשתמיט מיני' דברי הרמב"ם הנ"ל. ועי' יש"ש (פ"ה דב"ק סי' ל"ג) מ"ש בזה]:
<h3>דף כא.</h3>
<b>בגמ'</b> הקדישו משכיר כו'. תמהו בתוס' דהכא משמע דמשכיר יכול להקדיש ובכתובות אמרינן שדה זו לכשאפדנה תקדיש משמע דמקודם פדיון א"י להקדיש ע"ש. ולולי דבריהם נראה לי דלק"מ דהא במסקנא דמיירי הכא דאמר לכשיבא שכר מקדש אין ענין להתם כלל. רק בס"ד דגמ' דבית עצמו הקדיש. וא"כ א"ש בפשיטות דהא דא"י להקדיש בית המושכר משום דכשיחול ההקדש יאסר השוכר לדור דהדר בו במעילה קאי ואין ברשותו להקדישו ולהפקיע הדירה מן השוכר. אבל הכא דתניא הדר בו מעלה שכר להקדש ורשאי לדור שפיר חל ההקדש והיינו דפריך היכי דייר בי' במעילה קאי. ואין ה"נ דלפ"ז לא חל ההקדש רק דזה ל"מ להקשות כיון דתני דדר בו ולכן מקשה על עיקר הדין איך דר בו וממילא אמת דכיון דאסור לדור בו תו לא חל ההקדש כלל כנ"ל. (וכן הביא הש"ך (סי' רכ"א ס"ק מ"ה) הרבה פוסקים כן ע"ש]:
<b>במשנה</b> חייבי ערכין ממשכנין. מדברי התוס' בר"ה (י'.) משמע דהיינו כשרואין שמזלזל נכסיו. ופשטא דמתני' משמע דממשכנין מיד ואפשר זמן ב"ד נותנין לו ל' יום. אבל עכ"פ כשהגיע רגל דאיכא עשה בודאי גם בחטאות ואשמות ממשכנין דהא כופין ומכין במ"ע עד שתצא נפשו ומ"ש התוס' שם ג' רגלים נראה דלאו דוקא דה"ה בעשה דרגל א'. אכן הרמב"ם (פי"ד ממעה"ק) כ' דממשכנין כדי שלא יעבור רגל קודם הבאתו. וצ"ע דא"כ למה גבי חטאות ואשמות אין ממשכנין. והמל"מ שם הביא דברי הרמב"ן כלשון התוס' ולא הרגיש דאין כן דעת הרמב"ם. [וכ"מ בתוס' יבמות (פ"ז:) ובכריתות (י"ב.) דבחטאות אין ממשכנין לעולם]:
<b>בגמ'</b> כיון דאמר מר אם גילח על אחד משלשתן יצא כו' צ"ע דמ"מ כיון דחטאת קודם לכולן ממילא מגלח על החטאת. ואפי' אי הביא מהם קודם החטאת יהי' כשר בדיעבד מ"מ הכהן לא יקריב לכתחילה רק החטאת כדינו. וכן הי' נראה פשט הגמ' בסמוך גבי עולת יולדת מאי ניהו דאקדמי' קרא היינו דס"ל בס"ד דעולה קודם ביולדת ממילא לא תוכל להקריב החטאת קודם העולה. וא"כ הכא נמי לא יוכל להקריב קודם החטאת. איברא דרש"י פי' בסמוך דס"ד הי' כיון דאקדמי' קרא לכן גם עולה מעכבת. וזה דוחק רק שהוצרך רש"י לפרש כן מגמ' דהכא דמשמע דכל היכי דבדיעבד אינו מעכב תו לא מיזדהר. וצ"ע הטעם. ועל הרמב"ם תמהני ביותר שכתב הטעם דממשכנין משום דאין החטאת מעכבת מלשתות יין ע"ש (בה' מעה"ק). ובאמת לכתחילה מעכבת כמ"ש הרמב"ם (פ"ח מהלכות נזירות) דמקודם מקריב החטאת ע"ש:
<small><b>שם</b></small> <b>בגמ'</b> לא צריכא דפריש לי' חברי'. ק"ק דהומ"ל בפשיטות אפי' בדידי' דמתני' מיירי היכי דכופין אותו א"כ אומר בפי' שאינו רוצה להכי צריכין שיאמר רוצה אני. אבל בסתמא כשהקרבן עומד וכהן רוצה להקריבו בלא דעתו הו"א דרשאי קמ"ל שמואל דצריך דעת. ואולי פשיטא להגמ' דכה"ג אמרינן דמסתמא ניחא לי':
<h3>דף כא:</h3>
<b>בגמ'</b> פשיטא מ"ד בשעת הפרשה דקאמר שמואל אף בשעת הפרשה כו'. פי' דעיקר מימרא דר"פ דברייתא ואמוראי לא קשיין. זה הרבותא דר"פ דלא נימא דשמואל בתיובתא וכ"פ רש"י. ותוס' נדחקו בזה:
<small><b>שם</b></small> <b>בגמ'</b> דא"כ ליתני עד שיתן מאי עד שיאמר עד דמבטל לי' למודעי'. צ"ע דלכאורה הי' נראה מלשון המשנה דצריך דוקא שיאמר רוצה אני דאז אע"ג דבלב אינו רוצה דברים שבלב א"ד. אבל בנתינה גרידא לא מהני וא"כ מה דייק הגמ' דשפיר י"ל כשאמר רוצה אני תו לא מהני מודעא. ודוחק לפרש דעיקר ראיית הגמ' מדבעי אמירה רוצה אני ונתינה גרידא לא מהני משום דבלב אינו רוצה. א"כ ה"ה אפי' אמר רוצה אני או מסר מודעא הרי אינו רוצה כל שלא ביטל המודעא בפי'. דלשון הגמ' לא משמע הכי דמסיים עד דמבטל לי' למודעי' דפי' רוצה אני של המשנה הוא רק לענין חשש מסירת מודעא אבל אי לא מסר מודעא א"צ לומר רוצה אני. וכן משמע בתוי"ט ע"ש. איברא דק"ק ע"ז גבי קרבן למה לי שיאמר רוצה אני. ורחוק לומר דגם שם שייך מסירת מודעא דכיון דכבר הפסיד ממונו בהקרבת הקרבן מה בצע במסירת מודעא ולמה ימסר מודעא ע"ז. ושוב מצאתי בתשובת חות יאיר שגם הוא מאריך בזה ומסיק נמי דא"צ לומר רוצה אני. ומתרץ קצת הא דבקרבן צריך לומר רוצה אני ע"ש סי' נ"ה:
<h2>פרק ששי</h2>
<b>בתוס'</b> ד"ה כך היא יפה כו' ואם המלוה רוצה לעכב בכך ששמו ב"ד א"צ להכריז. תמהני ע"ז דלכאורה איפכא נראה דכל ההכרזה לטובת הלוה היא דשמא שוה יותר אבל המלוה ע"כ ע"כ צריך לקבלה בזה הסכום אפי' לא ימצא מי שיתן זה הסכום מ"מ צריך הוא לקבלה בזו השומא. והי' נ"ל להגי' בתוס' ואם הלוה רוצה לעכב פי' שגם הוא רוצה שיקבלנו המלוה בזה הסכום א"צ להכריז דעיקר הכרזה לטובת הלוה דשמא שוה יותר. וכן מוכח ג"כ בגמ' דקאמר בעכו"ם מי ציית משמע דהכרזה לטובת היתומים כנ"ל. אך קשה להגי' מסברא. ושוב מצאתי בב"י חו"מ (סי' ק"ג) שמביא דברי התוס' ושכן משמע בירושלמי דכתובות ע"ש שמסיק דלא ס"ל הכי דש"ס דידן חולק ע"ז ע"ש:
<h3>דף כב.</h3>
<b>בגמ'</b> בא להכריז רצופים כו'. לכאורה הי' נראה דממילא ה"ה גבי הקדש דס' יום ג"כ ברצופים ובב' וה' צריכין יותר לפי ערך. אך הרמב"ם (בפ"ד מה' ערכין הל' כ"ז) בהקדש הביא סתם ס' יום. ואפשר סמך עצמו על מ"ש גבי יתומים ב' השומות אכן הכ"מ (פ"ג מה' ערכין הי"ט) לא כתב כן. וכן משמע בירושלמי כתובות (פי"א ה"ו) ע"ש]:
<small><b>שם</b></small> <b>בגמ'</b> אר"י אר"א אין נזקקין לנכסי יתומים אא"כ ריבית אוכלת כו'. ויש לעיין בהרוחה בהיתר דרך עיסקא אי נזקקין **כוונתו בעסקא שקיבל עליו ליתן ריוח קצוב כ"ז שלא יוכל לברר בעדים שלא הרויח כתיקון מהר"ם ז"ל. דבכה"ג טובת יתומים הוא להיות נזקקין להם. ואע"ג דהוי ספק הפסד שמא לא ירויחו. לר"י גם בכה"ג נזקקין כמו במזוני דחישינן זימנין דלא ספקה. וי"ל דגם ר"א לא פליג אלא במזוני דלא שכיח דלא ספקה. אבל בעסקא דמי יימר שיהי' ריווח מודה. וצ"ל ג"כ דמיירי שקיבל העסקא בפירוש גם על בניו אחריו. דבלא"ה כיון שמת בטל העסקא ועי' בשו"ת שבו"י (ח"א סי' קס"א). ואפי' למ"ש בזכור לאברהם (חו"מ ח"ג) דגובה ריוח ממה שהרויחו לאחר מיתה. היינו בסתם. אבל ביד היתומים לבטל העסקא בפירוש אם לא התנה המלוה גם על בניו אחריו. ויכולים היתומים קטנים לחזור מהעסקא ויהי' המלו' מוכרח להמתין עד שיגדלו וז"ב:** דלכאורה כיון דלטובת היתומים היא כמו ריבית הוי ונזקקין. וא"כ לכאורה קשה מאי פריך הש"ס מהני דוכתי דנזקקין וממתני' דהכרזה והלא י"ל בישראל ושקיל ריביתא בהיתרא כנ"ל. והי' נ"ל דאי שקיל ריוח נהיתר א"כ זמן הכרזה ג"כ לא נוכל להפסידו הריוח כיון דשותף הוא ולא מלוה. ודוקא במלוה הצריכוהו חכמים להמתין זמן ל' יום דהא לוה. וכל לוה אף בחיי לוה עצמן נותנין להן זמן ב"ד כשטוען שרוצה למכור וכדומה אבל שותף א"צ להפסיד ותיקשי פירכת הגמ' אי הכי לא יכריז דיפסידו יותר ופריך הגמ' שפיר:
<b>ובזה</b> נתיישב קושית התוס' שהקשו אמאי לא פריך הגמ' על ר"א גופי' אי בישראל מי שבקינן ואי בעכו"ם לא ימתין כו'. ולמ"ש א"ש בישראל ושקיל רבית דרך היתר כנ"ל. אמנם כן עדיין יקשה בקושי' הגמ' אח"כ מהא דאין נפרעין אלא מזיבורית הלא י"ל בישראל ושקיל רבית דרך היתר. וי"ל ג"כ כנ"ל כיון דאינו הלואה אין דינו בזיבורית כלל ותלי' כפי מה שהתנו ביניהם. ול"ד לפי' לו:
<b>השבח</b> דג"כ גובה מיתומים רק מזיבורית דמ"מ כ"ז בב"ח תיקנו אבל בשותף לא תקנו כנ"ל. ומיושב ג"כ קושי' התוס' (כתובות פ"ז.) אמאי לא פריך הש"ס כאן ממתני' דאין נפרעין מיתומים אלא בשבועה כו' ע"ש. ולמ"ש י"ל בשקיל רבית דרך היתר כנ"ל:
<small><b>שם</b></small> <b>בגמ'</b> ור"י אמר כו' או לכתובת אשה משום מזוני כו'. נראה דפליגי אי גם מספק הפסד נזקקין או לא. דהא דמזונות הוי ספק הפסד דזימנין לא ספקה. אבל אין לומר דר"א ס"ל דאף ספק אינו משום דזימנין מרויחין דהא כשמרווחת יותר תוכל לומר איני ניזונית ואיני עושה [דגם אלמנה ליתומים י"ל כן כדאי' באהע"ז (סי' צ"ה ס"א). ובירושלמי כתובות (פי"א ה"א) דאפי' מאן דלא ס"ל הכי באשה. מודה באלמנה]. רק כנ"ל:
<small><b>שם</b></small> <b>בגמ'</b> תנן שום היתומים כו'. לכאורה קשה דהא וודאי אין נזקקין ביתומים קטנים הוא עד שיגדלו ומתני' שום היתומים איירי אפי' בגדולים דהא כ' התוס' דאפי' איש דעלמא נמי הכי הוא. מיהו לפמ"ש התוס' דתנא נקט יתומים לרבותא דהו"א דלהוי יתומים כהקדש והא שייך רק בקטנים א"כ מתני' בקטנים מיירי ומקשה הגמ' שפיר ולפמ"ש הה"מ (פכ"ב מה' מלוה ולוה) בדעת הרמב"ם דבאינש דעלמא א"צ ל' יום א"ש טפי]:
<b>ולכאורה</b> קשה לוקמי בהכרזה לצורך יתומים עצמם למכור שוב ראיתי בתוס' (כתובות פ"ז.) ור"ן פ' אלמנה נזונית דהוכיחו מזה דלצורך יתומים אין מכריזין כלל והקשו לרש"י ז"ל דלא נראה מפירושו כן ע"ש. וי"ל דעת רש"י ז"ל דגם הוא מודה דלצורך עסק יתומים שצריכין למעות לא מכריזין והטעם דבוודאי כמו כל אדם שצריך למעות מוכר בפחות כי ירויח במעות יותר ממה שיוסיפו לו על המקח כמו כן ביתומים. רק בבע"ח דהמעות לא ישאר אצל היתומים ולכך מכריזין דהוא ריוח להם. אבל כשיקחו היתומים המעות שפיר לא שייך הכרזה דתליא במה שירויחו בהמעות כנ"ל. רק התם פירש"י בדבר שלא ישאר המעות ליתומים להרויח ע"ש לכרגא למזוני ולקבורה]. וכה"ג אין טעם לחלק בין יתומים לבע"ח אדרבא מדמפסידין לבע"ח מכ"ש בלי הפסד אחרים דיש להכריז כנ"ל וצ"ע בטעם התוס' בזה. וכאן נראה דמשמע להגמ' דמתני' איירי לצורך בע"ח מדנתן זמן ל' יום. הטעם דאין הבע"ח צריך להמתין יותר רק ל' יום זמן ב"ד דנותנין ג"כ לב"ח כשאומר שימצא מעות. ואף דבירושלמי בכתובות פ' אלמנה כ' טעם אחר (מה] שאין ממתינין יותר מל' ע"ש. מ"מ י"ל דש"ס דידן פי' כפשוטו משום הפסד הבע"ח קאמר דאין רשאין להכריז יותר אבל עבור היתומים לא שייך זמן וכשיש פנאי מכריזין יותר כנ"ל ועדיין צ"ע:
<b>ובזה</b> יש ליישב מה ששמעתי להקשות מאי פריך הש"כ ממתניתין אי בעכו"ם לא ציית. הלא י"ל שמכריז ל' יום קודם הזמן כדי שיהי' להעכו"ם מיד בזמנו. ולמ"ד א"ש דבכה"ג שיודעין מקודם לא שייך ל' יום דיש להכריז יותר כנ"ל. מיהו צ"ע מירושלמי הנ"ל:
<small><b>שם</b></small> <b>בגמ'</b> אי דקאכיל ריביתא מי שבקינן לי'. לכאורה קשה דילמא מיירי במשכנתא בנכייתא דמותר ומ"מ יתומים מפסידים להכי נזקקין. ואפשר לומר דהנה רש"י פי' עכו"ם מי ציית להמתין בלא רבית. ולכאורה אין פי' מובן דמנ"ל דהדין שימתין בלי רבית. ע"כ נראה סברת רש"י דהיכא דשקיל רבית גם בזמן הכרזה ודאי מוטב שלא להכריז כלל דיותר מפסידין בזה הרבית ממה שיכריזו על הספק שמא ימצא מי שנותן יותר ואין מניחין הפסד ודאי מפני הספק וכדאמרינן בסמוך מי שבקינן ודאי מזוני. אלא ודאי אי הפי' ברבית היינו שמכריזין ואין נותנין רבית בימי ההכרזה וא"כ מי ציית. והשתא א"ש דלא יכול לאוקמי ברבית ישראל בהיתר כגון בנכייתא דכיון דהיתר הוא א"א להפסידו הפירות כל שאין משלמים לו המעות. ואי יתנו לו הפירות מוטב שוב שלא להכריז. רק בעכו"ם דציית דינא מפסידין לו הרבית דביני וביני מטעם דבדינא דידן כל רבית אסור וציית לענין זה להניח דביני וביני כנ"ל:
<small><b>שם</b></small> <b>בגמ'</b> בשלמא לר"י מוקי לה בכתובת אשה כו' ולר"י מי ניחא כו' בתובעת כתובתה כו' כיון דמזדקקין לה מעיקרא מזדקקין לה לבסוף. לכאורה הטעם הזה י"ל גם לר"א. א"כ מה פריך הגמ' נהי דר"א ס"ל דמשום מזונות אין נזקקין מ"מ לקבל תביעתה את הכתובה לגבי מזונות מקבלין וממילא מזדקקין לבסוף ג"כ כמו לר"י. ונראה דדוקא לר"י שייך האי טעמא כיון דבלי זה שקבלנו תביעתה היתה גובית הכתובה משום מזוני. וכיון שע"י מה שקבלנו תביעתה מפסדת מזונות אין לנו להפסיד לה גם בגיבוי כתובתה. משא"כ לר"א דבלי התביעה ג"כ לא היתה גובית עד שיגדלו אין לה להרויח בזה. גם י"ל דלר"א אין זה נחשב לה להפסד כיון ] דמעשה ידי' שלה ולכך לא מזדקקין לה:
<small><b>שם</b></small> <b>בגמ'</b> ת"ש אין נפרעין מנכסי יתומים אלא מן הזיבורית כו'. גם כאן קשה הא האי דינא גם בגדולים הוא וביתומים גדולים שפיר נזקקין. וצ"ל כוונת הגמ' דא"כ תפשוט מכאן בעי' זו אי מיירי אפי' ביתומים גדולים [וכ"כ התוס' (בכתובות פ"ז. ד"ה מנכסי)] ודוחק דאה"נ דתפשוט דבלא"ה אפשיט שם הכי בגיטין. ע"כ נלע"ד יותר לומר דפשיטא להגמ' דכל הני דלא חילקו בין יתומים קטנים לגדולים היינו משום לא פלוג אבל עיקר התקנה הי' משום קטנים ולהכי מקשה דכיון דלקטנים א"צ תקנה זו דאין נזקקין כלל א"כ לגדולים לחוד לא הוי עבדי חכמים תקנתא כנ"ל:
<b>ויש</b> לדקדק דהרי כבר תי' שקיבל עליו לזו ולא לזו ומאי מקשה תו. ונראה דהוי מידי דלא שכיח שיקבל לזו ולא לזו לכך קשה לומר שיתקנו תקנתא דאין נפרעין רק עבור זה. ומ"מ תירץ כן דדחיק ומוקי אנפשי':
<small><b>שם</b></small> <b>בגמ'</b> אי כתובה כו' מיני' דידי' נמי בזיבורית כו'. שמעתי להקשות דלמא איירי בפי' לה השבח דמ"מ מיתומים רק בזיבורית כדאי' בפ' הנזקין. וי"ל דמ"מ ע"ז לבד לא הי' מתקנין התקנה (כמ"ש התוס' (בגיטין נ'.) דהטעם הוא משום לא פלוג ביתמי]. או י"ל דפריך למאן דפליג בפי' לו השבח. או עדיפא מיני' משני דסתם מתני' ר"מ היא:
<small><b>שם</b></small> <b>בגמ'</b> כיון דשמענא כו' משמי' דרב יתמי דאכלי דלאו דידהו ליזלו בתר שיבקייהו כו' מזדקקנא כו'. אין מובן מימרא זו דרב. אי כוונתו על יורשים רשעים וגזלנים וכי כ"ע לא ידעו דא ומה חידוש נודע לר"נ בהא. ולכן נלע"ד דבאמת רב אמר זאת על האי דינא דס"ל דנזקקין ופליג על ר"א ור"י ויהיב טעמא משום דיתמי דאכלי כו". ור"נ נקט בקיצור הטעם אבל באמת רב הכי ס"ל. דאין סברא שיחלוק ר"נ מסברא על ר"א ור"י אי לא אמרה רב ע"ז הדין והנה התוס' כתבו דהלכה כר"נ. ותמוה דהא הגמ' מסיק והלכתא כר"ה ברי' דר"י ופלוגתא דר"פ ור"ה ברי' דר"י אליבא דר"א ור"י אתיא. ואפשר לומר דהא האי טעמא דיתמי דאכלי כו' לא שייך רק לר"פ דאמר משום דלאו בני מיעבד מצוה. ע"ז שייך לומר כיון דבאמת הנכסים משועבדין לב"ח א"כ אכלי דלאו דילהון ואין לעשות תקנה זו בעבורם. ואפי' לפמ"ש דרב עצמו אמרה על דין זה ורב אית לי' שיעבודא ל"ד. מ"מ מדרבנן משתעבדי וחשיב נמי לאו דילהון. אבל לטעם ר"ה ברי' דר"י מחשש צררי א"כ דילהון אכלי ובכ"מ טענינן ליתומים ולא שייך כלל ה"ט ע"ז. וא"כ י"ל דזה פלוגתא דר"פ ור"ה. דר"א ור"י נמי דאמרי אין נזקקין ס"ל לר"פ דמטעם דלאו בני מיעבד מצוה הוא. וא"כ ע"ז פליג ר"נ משום דיתמי דאכלי כו' והיינו בשחייב מודה. אבל בא"ח מודה גם לר"נ אין נזקקין. ור"ה ס"ל דטעמא דר"א ור"י משום צררי ובאין חייב מודה דוקא וגם ע"ז פליג ר"נ. נמצא דאפי' בא"ח מודה פוסק ר"נ דנזקקין. ונמצא לפ"ז א"ש דברי התוס' דהלכה כר"נ והלכה כר"ה ברי' דר"י. מיהו אכתי תמוה דהא מסקנת הגמ' לקמן דבאמר תנו נותנין. וגם לשון הגמ' שלחו מתם דשמתוה משמע דלדינא קאמר דבחייב מודה נזקקין ומסתייע מזה לר"ה ברי' דר"י א"כ לדינא פליגי ר"פ ור"ה לא בכוונת ר"נ כמ"ש. שוב ראיתי ברשב"ם בב"ב (קע"ד.) כ' דלכן בשחייב מודה נזקקין משום דיתמי דאכלי כו', נראה שהבין דמאי דאמר ר"פ הוי פי' על דעת ר"נ מעיקרא. ונהי דר"ה ברי' דר"י לדינא קאמר מ"מ ר"נ הי' סובר מעיקרא דאין נזקקין אפי' בחייב מודה מטעם דלאו בני מיעבד מצוה ואח"כ חזר מזה:
<small><b>שם</b></small> <b>בגמ'</b> מעיקרא מ"ט לא אר"פ כו' ר"ה ברי' דר"י אמר משום צררי כו' והלכתא כר"ה ברי' דר"י. ויש לדקדק דפליגי בס"ד דר"נ ויותר הוי להו לאפלוגי בדר"א ור"י. ולמ"ש התוס' דהלכה כר"נ תמוה ביותר מאי והלכתא כר"ה כיון דלא נ"מ למסקנא דר"נ כלל. והי' אפשר דפליגי דלר"פ בס"ד הי' הטעם משום דלאו בני מיעבד מצוה ומזה הדר במסקנא. וא"כ י"ל דעכ"פ היכא דאיכא חשש צררי אין גובין אף להמסקנא. אבל לר"ה דבס"ד הי' הטעם מחשש צררי א"כ במסקנא לר"נ גובין אף דשייך חשש צררי וע"ז אמרי' הלכה כר"ה וממילא כיון דהלכה כר"נ במסקנא תמיד גובין. כן אפשר לדחוק וליישב קצת דברי תוס' התמוהין מאוד. אבל באמת דוחק לפרש כן בגמ'. ועוד דרבא פסק לקמן הלכתא אין נזקקין. ובאמת בתוס' עצמם משמע לקמן ובכמה דוכתי דס"ל אין נזקקין וגם בפסקי תוס' הביא כן כאן גם ראיית התוס' ממי שמת והניח כו' תמוה מאוד. חדא דשם בכתובה קיי"ל כר"י דמשום חינא גובין כמרימר דעביד עובדא הכי. וכן פסק הרמב"ם (פי"ב מה' מלוה). בפרט ר"י עצמו אמר שם בכתובה וזה אין ראי' על בע"ח. גם קשה למה העתיקו תוס' דברי ר"י כושל כתובה. הלא למ"ד כושל שבראי' ופעמים לבע"ח מוכח יותר. ועלה בדעתי לדחוק בפי' התוס' לומר דכוונתם להוכיח דבכתובה עכ"פ גובין משום חינא. וי"ל שפירשו דמה שחזר ר"נ הי' ג"כ רק בכתובה משום דלא רצו לעשות פלוגתא כל כך. וגם דהלכתא כר"נ בדינא ולכך פי' על כתובה דוקא. אך עדיין מה הביאו מר"י קשה. וי"ל להיפוך דהוכיחו דאי צריכין טעם חינא לגבות מיתומים לא היו מצרפין התם הטעם ליתן לכושל כתובה כיון דטעם חינא צריכין לגוף הגבי'. ומשמע דלגבות בלא זה גובין והוכיחו מזה דגם ר"י עצמו חזר והודה לר"נ לגבות מיתומים. ואחר כל זה דבריהם תמוהין. והלא י"ל שם בחייב מודה וכה"ג ליכא למיחש לצררי. אך יש לומר משום דאמר שם כולן צריכין שבועה וא"א לאוקמי בהכי:
<b>אמנם</b> לע"ד אין ראי' משם. בל"ז כיון דטעמא דר"ט התם דאינו של יתומים כלל כיון דהי' ברשות הנפקד לא נכנס לרשות היורשים כלל א"כ אין ענין לנזקקים לנכסי יתומים וזה ברור. ויש לדחוק דלר"י דפי' לכושל כתובה משום חינא ס"ל דר"ט כרע"ק אית לי' וכל הטעם משום חינא והי' מיושב מה דנקטו הראי' מר"י. ומ"מ דבריהם תמוהים כנ"ל. גם תמהני הלא ממתני' דאין נפרעין מנכסי יתומים אלא בשבועה מוכח דנזקקין. ובאמת תוס' (בהכותב פ"ז) הקשו כן וכל תירוצם שייך במתני' דמי שמת ג"כ ועדיפא להו הראי' מאין נפרעין כו'. ומצאתי בס' גד"ת שתמה בדברי התוס' הללו ע"ש ומ"ש בפי' הסוגיא. גם לשון רש"י ז"ל הלכתא כר"ה דמשום צררי לא נזקקין. לכאורה איפכא הול"ל דבדליכא צררי נזקקין. ומשמע דפי' והלכתא לגוף הדין ולא כחזרה דר"נ רק דמחשש צררי אין נזקקין באמת כדשלחו מתם דמתני' א"א לאוקמה רק בשמתי' כו'. וגם לפי' גי"ת דפלוגתא דר"פ ור"ה ברי' דר"י בעלמא איתמר וכן הי' נראה לע"ד לפרש דהגמ' העתיק לשון הסוגיא דב"ב גם שלחו והלכתא הכל לשון הסוגיא דהתם. אבל לא אמרו דבריהם כלל אס"ד דר"נ וא"ש לשון רש"י ג"כ וע"ש. ודברי התוס' לא זכיתי להבין:
<h3>דף כב:</h3>
<b>בגמ'</b> רבא אמר משום שובר. בתוס' הקשו מה נ"מ בתי' שובר ותי' היכא דהפקיד כל השטרות. ובס' צ"ק הקשה מה פריך מר"נ דגובין שלא בפניו י"ל דאיירי בהפקיד כו'. ולק"מ דא"כ לא יועילו בתקנתם דאכתי ילך למד"ה ולא יפקיד שטרותיו דגם בס"ד ידע טעם התקנה כמ"ש התוס' וכדמפרש בדברי ר"נ. ובעיקר קושי' התוס' נלע"ד דאדרבא רבא להוסיף בא וטעם צררי שייך רק בשעת מיתה כמ"ש רש"י לעיל. וא"כ היכא שיודעין שבעת חוליו לא הי' התובע כאן כה"ג שפיר נזקקין. והוסיף רבא טעם שובר וזה שייך גם כה"ג. ומיושב בזה קושי' תוס' הא דפריך לרבא מר"נ דגובין חוב שלא בפניו והקשו לדידי' מי ניחא ניחוש לצררי. ולמ"ש א"ש דלחשש צררי משכחת כה"ג או שלא חלה כלל. ושם בשלא לפניו לא שייך כלל צררי אבל שובר שייך כנ"ל פשוט:
<b>ותוס'</b> תי' דלחשש צררי ידע הטעם דשלא ילך כו' ורק לשובר לא הועיל אצלו הטעם. תמוה מאוד כיון דלדידי' לית לי' כלל חשש שובר א"כ איך תפיס דלרבא איכא יותר חשש בטעם צררי כדי להקשות עליו. ודברי צ"ק תמוהים שלא הרגיש בזה. ובס' גי"ת ראיתי שתמה ג"כ בזה. ולעד"נ פשוט ותוס' פי' דר"ה ברי' דר"י דלא חשש לשובר הטע' דס"ל דאין כותבין שובר דפליגי בזה בש"ס בכמה דוכתי. והוכיח באמת מר"נ דגובין שלא בפניו ע"כ דס"ל דאין כותבין שובר. אבל לרבא דס"ל כותבין שובר וודאי חשש גדול הוא יותר מצררי דמה יעשה כשבא ואמר אבד שטרי ע"כ צריך לשלם וליקח שובר כנ"ל ברור בכוונת התוס' אפשר דנ"מ בתי' דרבא דבמקום שאין כותבין שובר נזקקין:
<b>בתוס'</b> ד"ה א"ל וא"ת ור"ה כו' ליחוש לצררי. מלשון רש"י ד"ה צררי אתפסי' משמע דצררי לא שייך רק ביורשין דקודם מיתה נותן צררי [אך בתוס' ב"ב (קנ"ח.) משמע דבשעה שהולך למ"ה ג"כ מתפיס צררי. ואין להקשות לפ"ז אמאי לא אמרי' נ"מ בין ר"פ לר"ה כגון שמת פתאום או שלא הי' התובע כאן קודם מיתה. דהא כבר כ' התוס' ב"ב (ה':) דהומ"ל א"ב תוך זמנו ובכמה מקומות יכול למצוא א"ב טובא ואינו חושש לומר אלא דבר אחד או שנים ע"ש]:
<b>בד"ה</b> אמר ר"א כו' ולכך נראה דהיכא דחייב מודה ממלוה ע"פ ושמעו העדים הודאת האב נזקקין כו'. וטעם התוס' אין מובן כלל כיון דבאין להוציא מהם על חוב אביהם טפי הוי נגד חזקת ממון משמביא עדים שקנה הקרקע מאביהם דלפי דברי העדים הקרקע בחזקתו עומד. ובמע"פ גם לפי דברי העדים הממון שלהם ויש עליהם רק שיעבוד וחוב ובאמת גם הרא"ש הוקשה לו זה ופי' דמיירי בחייב מודה והעדים העידו בב"ד קודם שמת. הובא בטור חו"מ סי' ק"ח **כ"מ לשון הרא"ש בתשוב' (כלל פ"ה סי' ח'). אכן הסמ"ע (סי' ק"ח ס"ק י"ג) כ' דחייב מודה הוי כצוואה דמקבלין עדים בפני יתומים לדעת הרמ"א (סי' ק"י ס"ט) וי"ל דגם התוס' ס"ל הכי:** ולע"ד לולי דבריהם ז"ל נראה יותר דהכא דוקא בשט"ח כיון דהחיוב ודאי רק ספק צררי ע"ז שפיר מקבלין עדים. אבל בההוא דר' ירמ' כל הטענה שלו שלקחו. לא נתברר רק ע"י עדים אלו:
<h3>דף כג.</h3>
וכה"ג אין נזקקין לקבל עדותן כנ"ל:
<b>בגמ'</b> במאי קמיפלגי כו' ואלא הא דאר"ה כו'. קשה הלשון דמשמע דלהאי טעמא דקמפלגי בהא מקשה אדר"ה והלא בודאי עכ"פ ר"א ס"ל דאדם עושה קנוניא. דרק בדר"י איכא למימר כמה טעמים אבל ר"א ודאי ס"ל דעושה קנוניא. וגם לקמן לפי גי' הישנה דכ"ע ל"פ דאין אדם עושה קנוניא רק בס' ברכת הזבח מגי' דאדם עושה כו'. אבל פשט הגמ' נראה כג' ראשונה דהא בא לתרץ דברי ר"ה בתי' אחר ממעיקרא. ע"כ נלע"ד לפרש דבאמת קשה מה מדמי הגמ' הך דר"ה לדהכא דהתם הוי ממש גזילה מן ההקדש ואין אדם עושה קנוניא בשקר וגזילה על ההקדש. אבל הכא נראה דאי מגרש לה אפי' דעתו להחזירה מ"מ מדינא יש לאשה לגבות מן ההקדש דסוף סוף מגורשת ומותרת לכל העולם וביד כ"א למאן לחזור ולהתקדש ונהי דעשו ביניהם הבטחה שיחזור לקדשה מ"מ מדינא תגבה. וכן משמע נמי במה דיהיב אביי עצה לברי' דמשה בר עצרי לגרשה. ואדרבא קשה לס"ד דבזה אין אדם עושה קנוניא כיון דדינא הוא. ע"כ נ"ל דבס"ד דאמר דפליגי אי אדם עושה קנוניא הוי ס"ל דמן הדין הוי גזילה מן ההקדש כל שיש ערמה בהגירושין וחשוב קנוניא על הקדש ולהכי מקשה לפ"ז ואלא דר"ה כו' כתנאי אמרה ומסיק הגמ' דלכ"ע אין אדם עושה קנוניא. והכא לאו קנוניא הוא דמדינא מפיק מן ההקדש ופליגי ביש שאלה:
<small><b>שם</b></small> <b>בגמ'</b> אלא הכא בשאלה דהקדש קמיפלגי כו'. הרמב"ם (פ"ז מה"ע) הביא בהך דינא כר"א. ותמוה דהא אנן פסקינן דיש שאלה להקדש [כמ"ש עליו הר"ן פ' אלמנה נזונית]. והי' אפשר לומר דהיכי דמסרו לגיזבר תו לית לי' שאלה כמו תרומה כשבאה ליד כהן א"כ ברייתא מיירי בשלא מסרו עדיין לגיזבר והרמב"ם אפשר מיירי שכבר בא ליד גיזבר. מיהו לשון הרמב"ם שם שכ' ואין אומרים דהי' בידו לשאול על הקדשו משמע דמיירי היכי דבידו לשאול על הקדשו ואעפ"כ מדירין אותו. ואין מובן הטעם. ולכאורה הי' נ"ל ע"ד פלפול דיש להקשות מה מדמה הש"ס שאלה להקדש טעות הלא שאלה בכח של חכם הוא ואפי' אינו טעות גמור רק חרטה מהני כח החכם מגזיה"כ. וא"כ נהי דהקדש טעות הוי הקדש לב"ש היינו דלא בטל מעצמו אבל כחו של חכם אפשר דמהני. והא דאיתא בנדרים (ע"ח.) ובב"ב (ק"כ:) דלב"ש דהקדש טעות הוי הקדש אין שאלה בהקדש. הוא למ"ד אין פותחין בחרטה והיתר חכם בפתח הוא. א"כ טעם ההיתר משום טעות שפיר תליא זה בזה. אבל למאי דקי"ל פותחין בחרטה בלא פתח. שפיר י"ל כנ"ל]. וא"כ אפשר לפרש בגמ' איפכא. דהא י"ל נהי דבידו לשאול על הקדשו שמא אינו רוצה לבטל כל ההקדש רק כדי כתובתה וכשישאל יהי' בטל כל הנדר והגם דישאל רק על כדי כתובתה הרי נדר שבטל מקצתו בטל כולו מיהו זה תליא בהקדש טעות אי שמי' הקדש א"כ הנשאר לא יתבטל דבטל מקצתו בטל כולו הוא רק מכח דהוי נדר בטעות. דלא נדר מעיקרא אלא ע"ד שיתקיים כולו]. וא"כ א"ש דר"א ס"ל דהקדש טעות לא הוי הקדש א"כ אין בידו לשאול דיהי' בטל כל ההקדש ואינו רוצה בכך. ור"י ס"ל הקדש טעות הוי הקדש וא"כ בידו לשאול רק בכדי כתובתה. והרמב"ם פ' כר"א שפיר הואיל וס"ל דהקדש טעות לא הוי הקדש. אך דוחק להעמיד ר"י כב"ש ובעלמא אמרינן דר"א מתלמידי ב"ש הוי כמ"ש רש"י ותוס' בשבת (ק"ל:) בשם הירושלמי ועי' בירושלמי נזיר (פ"ה ה"א) מפרש מתני' דהכא דר"א אתיא כב"ש ור"י כב"ה]:
<small><b>שם</b></small> <b>בגמ'</b> כל דמגרש בבי דינא מגרש. מכאן יש לתמוה על הרמב"ם (פי"ז מה"א) שכ' דכשבאת לגבות הכתובה מדירין אותו וא"כ בשעה שתבוא לגבות כתובתה ידירנה וכן הקשה בשו"ת רמ"א (סי' ל"ג) ועי' בפרישה אהע"ז (סי' ק"ב) ובתוס' רעק"א בב"ב פ' גט פשוט] וצ"ל בדוחק דהך משה בר עצרי לאו דינא גמיר רק אם הי' הגט בב"ד הי' ב"ד מדירין. אבל כשיבוא לביתו לגבות לא ידע לטעון כן ובשטמ"ק הנדפס מחדש תי' דבאמת אי כבר יגרשנה הי' משה בר עצרי בעצמו מתרצה יותר שיחזירנה לאשה אף שיפסיד המעות. רק כל כוחו וסמיכתו הי' שבודאי לא יגרשנה אבל אחר הגירושין יתרצה בעצמו ע"ש:
<b>בתוס'</b> ד"ה אלא כו' מיהו תימא כו'. ואפשר ליישב דנהי דאדם עושה לפעמים קנוניא על ההקדש אבל לא שכיח רק איזה חצוף ביותר ולהכי לא עבדי תקנתא משום מילתא דל"ש לר' יהושע. אבל להיות בריא נאמן בשביל הכי שפיר י"ל דלפעמים אדם עושה קנוניא ואינו נאמן כנ"ל. ותי' התוס' אין מובן כלל דמה בכך דהוא רק לאיפטורי משבועה. מ"מ אם באמת הי' שאינו חייב לו לא הי' עושה קנוניא ושפיר א"צ תו שבועה:
<b>בד"ה</b> מר סבר הקשו דצריך לפרט הנדר ותירוצם דחוק. ולע"ד הי' נראה דאה"נ אי כבר גירש ובא להתיר נדרו ולהחזירה אפי' ב"ד יודעין הכל מתירין לו כשרוצה להחזיר את אשתו. כיון דכבר כתבתי דמן הדין שפיר גובית מן ההקדש וליכא שום איסור וגם יצא מיד הקדש ע"י פדיון. רק משום הרווחה דהקדש תיקנו להדירו כדי שמטעם זה לא יגרשנה באמת. אבל לא הי' כוונת התקנה להוציאה מתחת בעלה. ולהכי כיון דכבר הדירה ורוצה להחזירה שפיר מתירין לו. רק אם הי' עצה להדירו ברבים שאין לו התרה היו עושין כן כדי שלא ידירנה ולא יגרשנה אבל אי ברבים יש לו התרה אין עצה דודאי יגרשנה ולמנוע שלא להתיר לו לא ראו חכמים כמ"ש. כנ"ל נכון:
<h3>דף כג:</h3>
<b>בגמ'</b> אלא לוקח כו' איהו דאפסיד אנפשי'. יש לעיין במקבל מתנה דלא שייך אפסיד אנפשי' מה הדין **מהא דאי' בב"מ (ט"ו) דיפה כח מתנה ממכר אין ראי' דהתם גם לוקח שלא באחריות דינו כמתנה כמ"ש הש"ך (סי' קט"ו ס"ק כ"ח). אכן בירושלמי בנזיר נסתפק בזה מטעם אחר. וע"ש בשירי קרבן. ועי' ב"ב (קל"ט) ד"ה התם:** דמ"מ אין סברא שיהי' כח מקבל מתנה עדיף מלוקח וצ"ע:
<b>במשנה</b> נותנין לו מזון ל' יום כו'. יש לעיין אם כפי הסידור שלו לא ישאר סלע והוא רוצה ליתן סלע כדי שיהא פטור אם יתעשר. אי מקבלין ממנו. דאפשר כיון דמך הוא גם מסלע אין נידון בהשג יד ואין מקבלין ממנו וצ"ע לדינא: :
<small><b>שם</b></small> <b>ותפליו.</b> צ"ע הטעם. ואם כל המצות משיירין לו כשיש לו לולב ושופר או דוקא תפלין דהוי כמו מלבוש. [כמ"ש הרשב"ם בב"ב (קנ"א.) ע"ש]:
<h3>דף כד.</h3>
<b>במשנה</b> אין להקדש אלא מקומו ושעתו הקשו בתוס' מהא דמכריזין ס' יום. ולע"ד יש לתמוה על דבריהם דמה ענין לזה הא הכרזה הוי לידע כמה שוה במקומו ושעתו דקודם הכרזה של זה השיעור אין השומא דשעתו נתבררה. רק אחר הכרזה אין לו אלא מקומו ושעתו ואין ממתינין על יום השוק. ולכן נראה דעיקר כוונת התוס' משום דמלשון המשנה הכא משמע דאין ממתינין כלל אפי' יומי אכרזתא. ולהכי חלקו בין מטלטלין דלא בעי הכרזה אבל מודין התוס' דאפי' בקרקע דמכריזין מ"מ אין ממתינין ליום השוק אפי' אי ידוע דבתשרי יתיקרו הבתים וכדומה כנ"ל ועיין בטוש"ע סי' ק"ג מזה:
<h2>פרק שביעי</h2>
<h3>דף כה.</h3>
<b>במשנה</b> גאלה אחר כו' וגאלה מידו יוצאה ביובל כן הוא גי' רש"י. ונראה הטעם כמו אלו הגיע יובל כשהיא ביד אחר. וע"ז יש לדון דהא י"ל איפכא דביד אחר לא עדיף מביד הקדש דאם בעלים גואלים מהקדש תו אינו יוצא מידו ה"ה בגאלו מיד הלוקח מן ההקדש. ומיהו יש לדחות זה דע"כ ל"ד להקדש דמן ההקדש בעלים פודין בע"כ. ומיד הלוקח ודאי אין גואלין בע"כ וברשות הלוקח לתבוע ממנו כמה שירצה. והרמב"ם באמת גורס איפכא דאינה יוצאה מידו ביובל. מיהו מלשון התורה לא יגאל עוד הי' משמע כשיטת רש"י וכבר כ' מזה בתוי"ט ע"ש. ויש לעיין בגאלו בנו ואחר לקחו מן הבן אי חוזרת לאביו ביובל די"ל דלא עדיף כח לוקח מן הבן מכח הבן, אך אפשר דלא שייך הכא טעם זה דבין לבן בין לאחר אין לו זכות רק עד היובל וביובל יוצאת מידיהם רק כשיוצאה מן הבן חוזרת לאביו וכשיוצאה מאחר חוזרת אל ההקדש. אבל עכ"פ כח הבן ולוקח שוין עד היובל א"כ י"ל דכל היכי כשהגיע יובל היא ביד בן חוזרת לאביו וכשהיא ביד אחר אין חוזרת וצ"ע בזה. ויותר נראה דחוזרת לאביו [וכ"כ במנ"ח מצוה שנ"ה]:
<h3>דף כה:</h3>
<b>בגמ'</b> בעי ר"ז אשה מי מעמיד לה שדה כו'. יש לעיין אי גם בשאין לה בעל מסופק ר"ז דבן אין מעמיד לה כמו בת דאפי' אין לו בן כיון דבמקום בן כאחר דמיא אינה מעמיד לאבי' שדה ה"ה בן דאשה כיון דבמקום בעל כאחר הוי תו אינו מעמיד לה שדה אפי' בדלית לה בעל וצ"ע:
<h3>דף כו:</h3>
<b>במשנה</b> הכהנים והלוים כו' וגואלין לעולם אע"ג דקרא גאולת עולם תהי' כתי' גבי מכירה פשיטא לחכמים דגם בהקדש דינא הכי. (וכ"מ לקמן (ל"ג:) ע"ש]. מיהו צ"ע בכמה גואלין אי בחמשים סלע כשדה אחוזה או בשויא:
<h2>פרק שמיני</h2>
<h3>דף כז.</h3>
<b>במשנה</b> המקדיש שדהו בזמן שאין היובל נוהג כו'. כ' בתוס' אבל בזמן שהיובל נוהג אין ריוח להקדש דנפדה לפי זרעו כו' חמשים כסף כו'. מיהו נראה ודאי דאם אחרים פודין אותו כגון שאין הבעלים יכולין לפדותו או שאין רוצין לשיטת הרמב"ם (פ"ה מה' ערכין) דבזמן היובל אין כופין. ואם אחרים פודין בודאי מי שנותן יותר נותנין לו אם מעלין אותו יותר מחמשים. וגדולה מזו נלע"ד דאפי' בפחות משיעור זה מוכרין אותו כשאין נמצא מי שיתן חמשים דשיעור זה נתנה תורה לבעלים דהוא גואל בחמשים ואפי' אחרים נותנין הרבה. ואפשר נמי דהוא אינו יכול לגאול בפחות. אבל לאחרים יוכל הגזבר למכור אף בפחות כן דעתי נוטה. והא דתנן לעיל דיש רטושין ורטושי רטושין אין לתמוה דאטו לא הי' מי שיפדה באיסר או בפרוטה. י"ל דמשכחת בהקדישה מפני רעתה. או דידע הגיזבר דאם ימתין ימצא גואל ביותר. אבל באין נמצא קונים רשאי למכור בפחות כנ"ל. [עמ"ש לעיל ד' י"ד בזה]:
<small><b>שם</b></small> <b>בגמ'</b> בפודין בדבר שאין בחומשו שו"פ קמיפלגי. צ"ע למ"ד דאין פודין רק שיהי' בחומשו שו"פ. אי דוקא בבעלים אבל אחר פודה בכל גווני. או אפי' אחרים א"י לפדותו. ולזה הדעת נוטה:
<b>בתוס'</b> ד"ה מאי אומרין כופין וא"ת מ"ש הכא דצריך כפי' כו'. הנה היכא דליכא מי שיפדנה י"ל הטעם דכיון דהקדישו לבדק הבית צריך לראות שיהא ממנה איזה צורך לב"ה וכיון דאין מי לקנותה לא קיים נדרו. הגם דאפשר בל יחל לא עבר אחר שמסרו אל הגיזבר מ"מ צריך לקיים נדרו לצאת ממנה דבר לבדק הבית ולהכי כופין לפדותה. אך כשנמצא גואלים דמ"מ כופין אותו להקדים ולומר בכמה רוצה לפדות ע"ז צריך טעם. וע"ז גם תי' התוס' אינו מספיק וצ"ע:
<small><b>שם</b></small> <b>במשנה</b> הבעלים אומרים בכ' וכל אדם אומרים בכ' הבעלים קודמים כו'. ובאחרים לא נתבאר הדין כה"ג דאם אחד אמר בעשרים ובאו אחרים ואמרו ג"כ בעשרים דאפשר הראשון קודם א"כ לשון המשנה לאו דוקא' דבעלים אמרו מקודם רק שמיד הי' גם אחרים דאמרו בכ'. ולהכי מטעמא דחומש בעלים קודמין אבל אם הי' בזה אח"ז בלא"ה הראשון קודם. ואפשר אין הדין כן ולא שייך בזה קדימה ולמי שירצה הגזבר ימכור או יפילו גורל. ודעתי נוטה יותר דהראשון קודם:
<small><b>שם</b></small> <b>הבעלים</b> נותנין כו'. הטעם נראה כיון דאין יכולים להחליטו לאחר משום הפסד דהקדש וצריכין הבעלים לקבלו ממילא אם לא יוסיף מה שהוסיפו אחרים הוי כמו גזל כיון דבאמת שוה יותר. ומעות החומש אינו מן הפדיון. ויש לעיין בדין החומש אם הבעלים יודעין באמת ששוה יותר רק משום שיודעין שמוסיפים חומש ע"כ ירצו למעט בהשומא כשאין קונין אחרים אי רשאים לעשות כן. דאפשר המצוה ליתן החומש מלבד מה שהקרקע שוה אליו באמת. ולזה הדעת נוטה:
<h3>דף כח.</h3>
<b>במשנה</b> שאין אדם מחרים דבר שאינו שלו. קצת קשה דהא שדה מקנתו שלו הוא עד היובל ולמ"ד קנין פירות כקנין הגוף דמי למה לא יוכל להחרים עד היובל. ועיקר הטעם מפורש לעיל דגמר מקרא מה בהמה שיש לו רשות למוכרה לעולם כו'. אבל טעם המשנה צ"ע:
<h3>דף כח.</h3>
<b>בגמ'</b> וגמר לכהן לכהן מגזל הגר כו'. צ"ל דנתקבל הגז"ש מגזל הגר דאל"כ בשתי הלחם נמי כתי' לכהן ושם כל המשמרות שוין. וצ"ע כיון דילפינן מגזל הגר אי נימא ג"כ דאין רשאין לחלוק שדה תחת שדה. דבגזל הגר הכי הוא דדומה לאשם ומנחות דאין חולקין מנחה נגד מנחה. כדאי' בב"ק ק"י:] רק יהי' לכל כהן קצת חלק באותו השדה. וקצת לא משמע כן מהא דאמרינן בכהן שהקדיש שדה חרמו משמע דשייך שדה לכהן אחד:
<small><b>שם</b></small> <b>בגמ'</b> כמ"ד לא מקשינן. לפ"ז ר"ח בר אבין פוסק כר"ש דלא מקשינן וצ"ע על הרמב"ם (פ"ו מה"ע) דפוסק כר"י משום דר"י ור"ש הלכה כר"י כמ"ש הכ"מ שם]. כיון דאמורא פוסק כר"ש ובכה"ג ליתא להאי כללא כדאי' בעירובין (מ"ו:) ודלמא היכא דאיתמר איתמר כו' ע"ש]:
<b>במשנה</b> שור זה עולה כו'. נראה דלהכי נקט עולה ובכור אבל שלמים דממון בעלים ויכול הוא למוכרו ג"כ לריה"ג כדאי' בפסחים (צ') ע"ש] הוי שלו ממש ונותן דמי כולו ובפרט שהבשר נאכל לבעלים לכן נותן דמי כולו. [והא דאי' בבכורות (נ"ג:) דאפי' לריה"ג א"י לשנות קדשים קלים לקדושה אחרת. היינו להקריבו לשם קרבן אחר. אבל להתחייב ליתן דמיו להקדש י"ל דלא גרע ממכירה ומה לי מכרו להדיוט מה לי מכרו לשמים. ועי' במל"מ (כ"ו מה' ערכין ה' י"ב) שנסתפק בזה]:
<h3>דף כט.</h3>
<b>בגמ'</b> אין ע"ע נוהג אלא בזמן שהיובל נוהג שנאמר ע"ש היובל יעבוד עמך. קצת קשה דבאינך כמו שדה אחוזה ובתי ערי חומה הפי' דדינים שחידשה תורה בהם אין נוהגין בזמן שאין היובל נוהג אבל מ"מ יכול למכור שדה אחוזה ובית ובע"ע אין נוהג כלל **בנמוק"י יבמות (מ"ו.) מבואר דהא דאין ע"ע נוהג כו' ההיא לענין לצאת בשש ובסימנים ולהתירו בשפחה אבל קנוי הוא לשעבודו להצריכו גט וכ"כ הריטב"א שם ובקידושין (ע"ב.) אכן זקני הגה"ח מהרי"ד ז"ל תמה ע"ד מהא דפרכינן בגיטין (ס"ה.) אמה העברי' בזה"ז מי איכא והא אין ע"ע נוהג כו'. וכן יש לתמוה עליהם ממה דפרכינן בב"מ (י"ב:) האי שפחה היכי דמי אי דאייתי שתי שערות מאי בעיא גבי' ולדבריה' משכחת בזמן שאין היובל נוהג דלא נפקא בסימנים. אלא ע"כ דבזמן שאין היובל נוהג א"י למכור עצמו כלל בע"ע כנ"ל ודברי הריטבא והנמו"י צע"ג. ובל"ז דבריה' תמוהים כיון דא"נ הדינים המפורשים בכתוב פשוט דגם ועוד אין נוהג. ושוב ממילא א"י אבי' למוכר' כדאי' בקידושין (י"ב.) כל היכא דל"מ מיעד לא הוי זביני' זבינא:** וא"י למכור עצמו בע"ע. וצ"ל הטעם דמכירת עצמו לע"ע להיות גופו קנוי הוא ג"כ חידוש שחידשה התורה דהא אסור למכור עצמו בע"ע. ולכן כשאין היובל נוהג בטל זה החידוש וממילא א"י למכור עצמו כלל:
<small><b>שם</b></small> <b>בגמ'</b> אין גר תושב נוהג כו'. פרש"י דאין מצוה להחיותו וצ"ע הטעם. ויותר הי' נראה לפרש דגר תושב נמי צריך להתחזק בקבלת ז' מצות שיקבל ע"פ ב"ד. כדאי' בע"ז (ס"ד:) ע"ש] ובאין היובל נוהג אין ב"ד מגיירין אותו להיות עליו דין גר תושב. וכ"מ מלשון הרמב"ם (פ"י מה' ע"ז) שכ' אין מקבלין גר תושב ע"ש:
<small><b>שם</b></small> <b>לא</b> קשיא הא במקרקע הא במטלטלין וקשה לר"י לעיל דמקיש מטלטלין לקרקע גם מטלטלין לא ינהגו אלא בזהמ"ק. ומיהו עולא אפשר דס"ל כר"ש. אבל הרמב"ם דפוסק כר"י דמקיש ופי' דמטלטלין יכולין להחרים גם בזה"ז צ"ע הטעם:
<small><b>שם</b></small> <b>ורבנן</b> אל תקדיש מיבעי לי' ללאו כו'. לכאורה קשה מנ"ל להגמ' דרבנן לא ס"ל הך דר' ישמעאל הלא י"ל דבבכור דכ' אל, יקדיש הו"א דשאני משאר קדשים ואפי' הקדש עילוי לא יקדיש להכי קאמר תקדיש. ואי דא"כ ל"ל קרא דחרם ק"ק לה' י"ל דמרבי אפי' ק"ק. ונראה דבאמת האי לאו דאל תקדיש הוא בכל הקדשים אע"ג דנכתב בבכור מ"מ ה"ה בכל הקדשים. וכ"כ הרמב"ם. וא"כ כיון דגלי קרא בכל הקדשים דמ"מ הקדש עילוי איכא ה"ה נמי בבכור. וא"כ תקדיש ל"ל לרבנן כנ"ל:
<h2>פרק תשיעי</h2>
<h3>דף כט:</h3>
<b>במשנה</b> אינו מותר לגאול בפחות מב' שנים. ומסיק הגמ' דאיסורא נמי איכא. ויש לעיין אי לפי"ז גם למכור לכתחילה רק על שנה אחת אסור או דוקא במכירה חלוטה אסור לגואלה תוך ב' שנים. אבל למכור על שנה אחת רשאי. וכן הדעת נוטה:
<small><b>שם</b></small> <b>היתה</b> שנת שדפון וירקון כו'. כ' תוס' מגמ' דב"מ דדוקא שדפון לכל העולם דומיא דשנת שביעית. וקצת קשה דא"כ למה תני בסיפא דמתני' נרה או הובירה ליפלגי וליתני בדידה בד"א בשדפון לכל העולם. [גם הרמב"ם (פי"א מה' יובל) הביא סתם כלשון המשנה ולא חילק. וכבר הקשה עליו בלח"מ (פ"ח מה' שכירות) ע"ש מ"ש בדברי התוס' דהכא]:
<small><b>שם</b></small> <b>בגמ'</b> רב אמר מכורה ויוצאה. אפשר לומר דלרב אם מכרה ביובל על ס' שנים דכה"ג אין קרקע יוצאת ביובל כדאיתא בב"מ (ע"ט.) א"כ ה"נ ביובל הוי מכירה. והא דאמר רב ויוצאה מיירי במכירה חלוטה. ולשמואל גם כה"ג לא מהני כיון דביובל אין לו רשות למכור (ומ"ש המנ"ח (מצוה של"ט) דגם לשמואל מהני מכירה לזמן דבהא ליכא ק"ו ע"ש. אין דבריו מוכרחין. כיון דיובל מפקיע המכירה מכבר ק"ו שהיובל מעכב עכשיו לחול המכירה מחדש] וא"צ לדחוק כמ"ש רש"י דאי נימא לשמואל מעות אין חוזרין אין נ"מ בין רב ושמואל במכירת קרקע זו. ולמ"ש טובא נ"מ:
<small><b>שם</b></small> <b>מיתיבי</b> כו' א"ל רב כו'. ק"ק לרב למה לכתחילה לא ימכור ביובל עצמו. ודוחק לפרש דעצה טובה קמ"ל דמשמעות הברייתא דאסור למכור. ואפשר משום דלא תהי' ב' שנים ביד הלוקח. אך צ"ע בזה הטעם כיון דמסיק הגמ' דהכא לא נחית לאכילה משמע דלית בי' איסור זה:
<h3>דף ל.</h3>
<b>בגמ'</b> מכרה במאתים והכסיפה ועמדה על מנה כו'. הא ודאי אם בשעת המכירה עצמה לא הי' שוה רק מנה. ומ"מ מכרה במאתים שהי' נצרך להלוקח שדה ונתן יותר מכדי דמי' מ"מ ודאי מחשבין לפי מאתים. רק הכא בהכסיפה שאני וא"כ אין זה כלל לחשוב לעולם לפי מה ששוה בשעת הגאולה רק אם הי' המכירה לפי השיווי אז. אבל למשל אם מכרה שוה ק"נ במאתים והכסיפה ושוה ק' יש לחשוב לפי ערך היינו ק"נ. כיון דהוסיף בשעת המכירה נ' על השיווי. או עכ"פ קל"ז היינו רביע הוספה על השיווי כנ"ל:
<h3>דף ל:</h3>
<b>בגמ'</b> לסוף מוכר מטלטליו שנאמר בשנת היובל כו' וכי תמכרו כו' הגם שלא נזכר בכתוב שעובר על השמיטה רק משום דכ' ממכר או קנה תרתי איתנהו דהעובר מוכר מטלטליו והשומר השמיטה זוכה לקנות מטלטלין:
<small><b>שם</b></small> <b>בגמ'</b> לסוף שלוה ברבית. הגם דכתי' אל תקח מאתו כו' מ"מ הוא רוצה ללות ברבית מתוך הדחק וגם שאסור בודאי הולך ללות ברבית מעכו"ם:
<small><b>שם</b></small> <b>בגמ'</b> פרט למצוי שלא ימכור ברחוק כו'. וצ"ע אי נמצא בידו מעות הגם דכתי' כי ימוך מ"מ אפי' ביש לו מעות ומוכר מכירתו מכירה כמ"ש הרמב"ם (פי"א מה' יובל ה' ג') ולמה לא נמעט גם זה דבמעות שנמצא בידו מכבר א"י לגאול. ואפשר דאה"נ וזה אימעוט מתחילת הפרשה כי ימוך דדוקא במוכר מחמת דוחק ואח"כ השיגה ידו הרשה לו התורה לגאול אבל בהי' לו מקודם א"י לגאול וצ"ע לדינא:
<h3>דף לא.</h3>
<b>בגמ'</b> תני חדא אינו לוה וגואל כו'. תוס' פי' לענין בתי ע"ח וכן מפורש בקידושין וכן פסק הרמב"ם (פי"ב מה' יובל) כחכמים דאינו לוה וגואל כו'. אך כ' שם הרמב"ם דמוכר נכסיו וגואל משמע דיכול למכור ברחוק ולגאול בקרוב. וא"י מ"ט לחלק ביניהם והכ"מ לא ביאר ע"ז:
<h3>דף לא:</h3>
<b>בגמ'</b> רבא אמר דכ"ע צד אחד ברבית אסור כו' לפרש"י צ"ע דיחלוק רבא על ר' יוחנן ופי' התוס' תמוה ביותר דודאי בתי ע"ח גואל ואינו מנכה כלום. ולע"ד נראה לפרש דבאמת לשון הברייתא לוקח אוכל פירות אסור לא משמע כלל דיהי' רבית קציצה. ולכן נראה דרבא פי' דלכ"ע צד א' ברבית אסור מדרבנן עכ"פ. ופליגי בע"מ להחזיר דלת"ק דס"ל דצר א' ברבית הוי רבית דאורייתא ולהכי אפי' ע"מ להחזיר אסור מדרבנן. ור"י ס"ל צד א' ברבית אסור רק מדרבנן ולהכי בע"מ להחזיר מותר אפי' מדרבנן. והשתא א"ש תי' ר"י הא ר"י דצד א' מה"ת מותר והוי כעין רבית ואינו רבית מה"ת. וכיון דרחמנא התירו בבתי ע"ח לא אסרו חכמים. והא רבנן דצד א' ברבית מדאורייתא הוי רבית גמורה והתורה התירתו כנ"ל נכון:
<small><b>שם</b></small> <b>בגמ'</b> אלא לר"י מ"ט כו' מה מכר ראשון לשני כו' יש לעיין היכא דהוחלט בית בע"ח ללוקח ואח"כ מכרו לאחר. אם גם בו נוהג דין מוכר בית בע"ח לכ"ע. א"כ מ"ט דר"י הלא כל המוכר בית מוכר כל זכותו אעפ"כ אמרה תורה דיב"ח יכול לגאול. לכן נראה יותר דס"ל לר"י דדוקא בבית אחוזתו שייך דין בתי ע"ח. אבל לא בקנהו מאחר אע"ג דהוחלט אצלו אין בו דין זה. וא"כ צ"ע אליבא דר"א אי חולק ע"ז וס"ל דל"ד בית אחוזתו. א"כ אדמיפלגי במכר ראשון לשני תוך י"ב ליפלגי במוכר אחר שנחלט בידו. ולכן נראה דגם ר"א מודה בזה דאין דין בית ע"ח רק, בבית אחוזתו ומ"מ הכא דהוחלט אחר מכירתו ס"ל לר"א דלא מכר כל זכותו. רק דכיון דעומד הוא שיגאלנו הבעלים תוך יב"ח ומסתמא מכרו רק ע"ז הזמן וכשהחליטו הבעלים זוכה הוא בהחלטת הבית. אך ק"ק לפ"ז לא יצטרך כלל לשלם להלוקח שני. אך לק"מ דהא אם הבעלים פודים מקבל הלוקח שני המעות. והשתא שלא פדאוהו יכול הוא לפדותו בזה המעות:
<small><b>שם</b></small> <b>בגמ'</b> ולחלטי' הקדש כו'. לכאורה אין מובן קושיא זו כיון דכל הקדש יש לו פדיון מה נ"מ דמהי' נחלט להקדש מ"מ גואל לעולם דהא גאולה זו בודאי בשוי' הוא. וי"ל דהנה במכר בית במנה ואח"כ נתיקר מ"מ גואל במנה כמו בשעת מכירה. וא"כ נראה דה"ה מתנה לדידן דגואל כל י"ב חודש בודאי הוא בשוי' שהי' בשעת המתנה לא כפי היוקר דאח"כ. וא"כ הכא בהקדש דגואל לעולם ג"כ הוא לפי השוי' דשעת הקדשו. וע"ז מקשה דלחלטי' הקדש וכשיבוא לגאול אחר יב"ח יהי' כפי שוי' דהשתא. ומלשון הרמב"ם (פי"ב משמיטה ויובל) למדתי עוד תי'. דאי הי' נחלט להקדש נהי דמן ההקדש הי' גואל ג"כ מ"מ היכא דגאלו אחר מן ההקדש הי' זמן פדיון הבעלים רק יב"ח משהקדישה. אבל עתה דאין נחלט להקדש וגאלו אחר חושבין יב"ח מזמן פדיון האחר. וע"ז מקשה ולחלטי' הקדש וגם אם יגאלנו אחר מן ההקדש אחר יב"ח שוב לא יוכלו בעלים הראשונים לגאול מן האחר כנ"ל נכון:
<b>ויש</b> לעיין בקונה בית בע"ח והקדישו קודם יב"ח וכשבא יב"ח לא גאלו הבעלים מה דין בית זה. אי נימא כיון דלא שייך לקונה אותו שהרי כשבא הזמן הוא ביד הקדש והקדש אינו נחלט. א"כ ביד בעלים ראשונים לגאול לעולם. או נימא דנהי דלהקדש בעצמו אינו נחלט מ"מ הכא כיון דלמקדיש הי' נחלט א"כ מה מכר ראשון לשני כל זכותו וזכה ההקדש כל זכותו ושפיר נחלט להקדש וצ"ע:
<small><b>שם</b></small> <b>בגמ'</b> לא יצא ביובל למה לי. קצת קשה דלעיל (כ"ט.) למדו מזה דאין בתי ע"ח נוהג בזמן שאין יובל נוהג:
<h3>דף לב.</h3>
<b>בגמ'</b> אשר לו חומה אע"פ שאין לו עכשיו כו' היינו אפי' בשעה שמוכר אין לו חומה רק הי' לו כבר. וק"ק מנ"ל למידרש הכי דילמא הפי' אע"פ שאין לו עכשיו כשמגיע השנה דע"ז כתי' וקם הבית א' לו חומה והי' לו קודם לכן היינו בשעת מכירה. אבל אם גם בשעת מכירה אין לו חומה מנ"ל. וצ"ל דהא מילתא דפשיטא הוא דהא כתי' ימכור בית כו' חומה והי' לו חומה בשעת מכירה א"צ לרבות דאפי' אין לו בשעת פדיון. א"כ קרא דלוא חומה מרבה אפי' אי גם בשעת מכירה לא הי' חומה רק מכבר הי' לו חומה כנ"ל:
<b>תוס'</b> ד"ה מדאיצטריך כו' וא"ת הא דתנן כו'. צ"ע בקושיא זו דהא בפשיטות מיושב דלעולם לא מיירי בע"כ וגם אינו מוחל לה רק רוצה שתקיים התנאי. ואם חזרת דמים הוי חזרה מהני שהרי מקבל מידה הדמים. אבל אם לא הוי חזרה לא נתקיים התנאי והוא אינו מוחל התנאי. מקבל הדמים ורוצה גוף האיצטלא ביותר. וזה פשוט. [וכן תי' הרשב"א בגיטין (ע"ד:) ע"ש]:
<h3>דף לב:</h3>
<b>בגמ'</b> מצאו אלו וקדשים אבל ראשונים בטלו כו' לכאורה נראה דמצאו אלו שהי' חומתן עדיין קיימת ומ"מ צריכי קדושה כיון דקדושה ראשונה בטלה. אבל ראשונים פירוש שנפלו חומתן לא מהני תו קדושת עזרא דצריך להיות מוקף חומה מימות יהושע דוקא. (וקצת משמע כן מדברי הראב"ד בתו"כ פ' בהר. גם (בפי"ב מה' שמיטה). אכן ברמב"ם שם מבואר דעזרא קידש המוקפין באותו העת]. ולהכי נמי אמרינן לקמן דבביאה שני' קדשו בתי ע"ח משום דלא קידשו לע"ל צריכי לאקדושינהו. אבל אי קדשו לע"ל לא שייך שיקדש עזרא ערי חומה שנעשה להם חומה אחר יהושע דלזה לא מהני קידוש עזרא כלל:
<small><b>שם</b></small> <b>חד</b> מינייהו ר"א בר"י אמרה כדתניא אע"פ שאין לו עכשיו כו'. קשה לי מנ"ל דס"ל דקידשה לעתיד לבוא. בלא"ה נמי א"ש הדרש על קודם החורבן דעדיין הקדושה קיימת ואפי' החומה נפלה מ"מ אפי' אין לו עכשיו והיתה לו קודם לכן הוי בתי ע"ח אבל לעולם אחר החורבן לא מיירי ר"א בר"י וצ"ע בריטב"א במגילה (י':) פי' דדייק מלשון שאין לו עכשיו ולא קאמר שאין לו באותה שעה. ע"ש ובכ"מ (פי"ב מה' שמיטה) מ"ש לדעת הרמב"ם דפסק ל"ק לע"ל ופסק כר"א בר"י].
<h3>דף לג.</h3>
<b>במשנה</b> נגאלין מיד וכל יב"ח כבתים. הא דהוסיף כל יב"ח היינו דכל יב"ח נגאלין בלי גרעון דצריך להחזיר כל המעות כדין בית בבתי ע"ח. אבל אח"כ עד היובל גואל בגרעון כסף. אבל הא מספקא לי אי נגאל בשנה שני' דאפשר בשנה שני' אין לו גאולה ממנ"פ **בפסקי תוס' כ' גואל מיד ואחר שנה, וכ"כ להדיא הר"ש בתו"כ פ' בהר (פרשה ד' פ"ן). ובחינוך, (מצוה ש"מ) כ' דגואל אפי' אחר שנה כדין שדות ע"ש. ואינו מובן דהרי שדות אינם נגאלין אלא אחר שתי שנים ואולי ט"ס הוא וצ"ב אחר שתים וצ"ע:** אי כבית בע"ח דנית לי' הא איחלט ל'. ואי כשדה אחוזה הא אין גואלין פחות משתי שנים. והא דשנה ראשונה נגאלת משום צד בית ע"ח. אבל בשנה שני' לא דכה"ג בעי קרא אח"כ בסמוך לענין הקדש שגאלו אחר. או במוכר בית ובא יובל בשנה שני' ומרבינן לה מקרא דביובל יצא אבל הכא דליכא קרא אפשר דאינו נגאל וצ"ע והנה לקמן בגמ' פליגי דר"ה קדריש מקרא דביובל יצא לענין גואל מן ההקדש ובא יובל ור"פ לדברי ר' אושעיא דריש לענין מכר ופגע היובל בשנה שני' והרמב"ם פוסק כר"ה וכ' הלח"מ (בפ"ה מערכין) דלר"ה דאין לנו קרא בפגע היובל ביד הלוקח נראה דצריך השלמה. וכ' דהרמב"ם (פי"ב משמיטה) דסתם וכ' כדין השדות ממילא משמע דצריך השלמה בכל שדה אחוזה ע"ש. והשתא לדבריו גם הכא כ' הרמב"ם דאחר יב"ח יגאל כדין השדות ג"כ פירושו מן שתי שנים והלאה כדין שדה אחוזה ועדיין צ"ע. וגם דין הלח"מ לא ברירא לי די"ל דר"ה לא פליג אדר"פ בזה. (וכן כ' הר"ש בתו"כ שם דר"ה מודה לר"א] דביובל יצא כולל הכל בין בגאלו א' מן ההקדש ובא יובל ובין מכר ובא יובל בשנה שני' הכל ביובל יצא:
<b>ברש"י</b> ד"ה לכהנים בשנה ראשונה לא אצטריך וביובל יצא דכי מדמית לי' לבתי ע"ח אכתי לא איחלט לי' ונפיק ביובל דהא יש לו כח יפה שבשדות. איני מבין דבריו ז"ל דבתי ע"ח תוך יב"ח אינו יוצא אפי' ביובל רק בתשלומי המעות והכא נפיק ביובל בחנם. וגם מה שהוסיף רש"י כח יפה שבשדות איני מבין דבשדות ביובל לכהנים נפקי וצ"ע:
<b>בד"ה</b> וגואלו לעולם ואפי' גאלה אחר גואלה מידו כו'. א"י מנ"ל לרש"י זה די"ל כמו בכל הקדש דביד בעלים לגאול ומ"מ אם גאלו אחרים הוי שלהם. ה"ה הכא רק דביובל גזה"כ הוא דחוזר לבעלים מן הגואל אבל קודם יובל מנ"ל וכן משמעות הרמב"ם פ"ה מערכין ע"ש. מיהו נראה דאליבא דר' אושעיא מודה רש"י דאינו גואלו מיד הגואל דכללא כייל ונתן הכסף וקם לו:
<h3>דף לג:</h3>
<b>בגמ'</b> מה ת"ל אשר אין להם חומה אע"פ שיש להם כו'. ק"ק דהדרש היפוך המקרא. ואפשר דהוי כמו מיעוט אחר מיעוט לרבות דבתי משמע בלי חומה וחזר וכתב אין להם חומה לרבות. אבל בתו"כ הגי' להיפוך מה ת"ל בתי החצרים אע"פ שיש להם חומה ע"ש. וזה נכון יותר דתרי מילי קאמר קרא בתי חצרים או אשר אין להם חומה. וכעין זה כ' בק"א שם בתו"כ]:
<small><b>שם</b></small> <b>בגמ'</b> אלא לוי מנלן דכתי' ואשר יגאל מן הלוים. פי' דוקא שהמוכר הוא מן הלוים ולשון רש"י בכאן תמוה דפי' מקצת הלוים וא"י כוונתו ואולי ט"ס הוא וקאי אבתר הכי דממעט ממזר:
<b>והנה</b> צ"ע לחכמים מ"ט הלא כ' מן הלוים. ומצאתי בראב"ד בתו"כ שכ' דחכמים דרשו מן הלוים אפי' מקצת לוי. וישראל שירש מאבי אמו לוי הוי קצת מן הלוים ע"ש. ומלבד שזה דוחק שיהי' נקרא קצת מן הלוים ע"י האם. רק דיש ג"כ נ"מ לדינא דלפ"ז אם ישראל ממש יקנה מן ערי הלוים כגון בית בבתי ע"ח מערי לוים ואח"כ ימכרנו או אפי' שיקנה שדה אחוזה מערי לוים והמוכר לא יגאלנו. והוא ימכרנו לאחר לא יהי' דין ערי לוים בזה הלוקח השני. וסתם כללא דחכמים לא משמע הכי. וכן הרמב"ם סתם וכ' דהכל תלוי במקום ולא בהמוכר מי הוא וצ"ע אכן קצת ל"מ כן מהא דאי' בתו"כ להגיד מה גרם ופי' הר"ש לכך הרבה כו' ורוצה שתתקיים אחוזתם ע"ש]:
<small><b>שם</b></small> <b>בגמ'</b> דכ"ע כו' מנה"מ אר"א דאמר קרא כו' לא ימכר כו'. וצ"ע לחכמים דאפי' בערי ישראל מ"ט. והי' נראה לומר דהאי דרשא רק לר"א דס"ל דערי לוים דוקא צריך קרא. אבל לחכמים הכל מטעם כבוד וישוב א"י כדפרש"י במשנה דזה נוי לעיר. אבל הרמב"ם כ' (בפי"ג משמיטה ויובל) ג"כ זה הדרש וסיים ע"ז וה"ה כל ערי ישראל. ואין לזה טעם דקרא בלוים כתיב. ואולי כוונתו דחכמים עשו כל א"י כדין ערי לוים. וצ"ע:
<b>ובעיקר</b> הדין ג"כ יש לעיין דבערי לוים נראה דא"י לשנות כלל דאותן אלף אמה מגרש צריכין להיות לעולם כך וכמו כן שדה. אבל בערי ישראל אפשר דכשרוצין להרחיב העיר ולתת לה מגרש כבראשונה ולהרחיב כמו כן השדות אפשר דמותר דהא תנן מוסיפין על העיר והעזרות וצ"ע בזה:
<small><b>שם</b></small> <b>בגמ'</b> והתניא ערים הללו אין עושין כו'. וס"ל לגמ' דכיון דאין עושין כרכין גם כל מוקף חומה בכלל. מיהו צ"ע מנ"ל דגם כל ערי לוים אין עושין כרכין אפשר דוקא ערי מקלט אבל ערי לוים נהי דגם הם קולטין מ"מ מנ"ל דאסורין להיות מוקף ואולי כוונת הגמ' משום דכתי' ועליהם תתנו מ"ב עיר משמע דמ"ב עירות הם כמו השש ערי מקלט. ועי' ברמב"ם (פ"ח מה' רוצח) ובמל"מ מ"ש בזה]:
<small><b>שם</b></small> <b>בגמ'</b> אר"כ כאן שהוקף ולבסוף ישב כו'. לכאורה תמוה דכיון דאסור לעשותן מוקף בודאי גם לעשות היקף אח"כ אסור וגם במל"מ שם בה' רוצח הניח בקושיא. אבל נראה דכונת ר' כהנא הי' ג"כ כדמסיק הגמ' אח"כ דאע"ג דלמסתרינהו קיימו מ"מ אי מכרו קודם שסתרו כו'. וקושי' הגמ' הן למסתרינהו קיימי קאי גם אתי' דר' כהנא ומיירי שלוי א' הקיף חומה באיסור:
<h3>דף לד.</h3>
<b>בגמ'</b> א"ר אשי איצטריך כו' ולפ"ז לא שייך האי דינא כלל עכשיו רק בשעת שנתישבו הלוים. ויש לתמוה על הרמב"ם שהביא הדין בפשיטות דאם מכרו בבתי ע"ח שלהם כו' הלא אין להם ערי חומה. מיהו לתי' קמא דתוס' ד"ה הן דסוגיא זו אזלא למ"ד דהי' לו חומה לא מהני א"כ לדידן דקי"ל דגם אם הי' לו חומה אע"פ שאין לו עכשיו דינו כע"ח שפיר שייך גם אחר שסתרו האי דינא. מיהו תי' התוס' דוחק דמה מקשה הש"ס ותי' בדוחק כיון דברייתא זו מצי אתיא כמ"ד דהי' לו חומה הוי מוקף דהכי קיי"ל. והא ליכא פסוק מיותר על בתי ע"ח רק גאולת עולם תהי' וקאי אשדות. רק ברייתא זו דהביא גם לענין בתי ע"ח ומצי אתיא כר"א דהי' לו חומה סגי וצ"ע:
<small><b>שם</b></small> <b>בגמ'</b> מי דמי קדשיו כו' ברשותו. ק"ק למה דחה הגמ' דברי רמי ב"ח הא שפיר י"ל דבזה קאמר הברייתא בשל אחרים אני זוכה. פי' כמו דמצינו בקדשים דכיון דיש לכל כהן חלק. לכן אי מקריב בעצמו הכל שלו. ה"ה בחרמים כיון דבאחרים יש לו חלק כשבעצמו החרים הכל שלו. מיהו י"ל דע"כ ל"ד דהתם אפי' אם אין המשמר שלו מ"מ קרבנו שלו א"כ טעם אחר יש:
סליק מסכת ערכין בס"ד.