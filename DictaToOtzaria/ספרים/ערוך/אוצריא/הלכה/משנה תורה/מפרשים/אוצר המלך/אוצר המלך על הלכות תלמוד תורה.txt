<h1>אוצר המלך</h1>
ר' צדוק הכהן מלובלין
הלכות תלמוד תורה
<h2>פרק א</h2>
<h3>הלכה ג</h3>
<b>וחייב</b> לשכור מלמד לבנו ללמדו, ואינו חייב ללמד בן חבירו אלא בחנם. מי שלא למדו אביו חייב ללמד את עצמו כשיכיר, שנאמר ולמדתם אותם ושמרתם לעשותם. וכן אתה מוצא בכל מקום שהתלמוד קודם למעשה מפני שהתלמוד מביא לידי מעשה ואין המעשה מביא לידי תלמוד. ומש"כ וחייב לשכור לו מלמד. היינו כשהאב אין יכול ללמוד עמו בעצמו אז ישכיר לו מלמד. אבל כשהאב יכול ללמוד עמו בעצמו יש לחקור אם רשאי ליתן לבן ליד אחר ללמדו. והנה [בפ"ק דקדושין] תנן האב חייב לבנו למולו ולפדותו וללמדו תורה וכו', ובענין למולו כתב הש"ך בחו"מ [סי' שפ"ב] דמי שהוא מוהל אינו רשאי ליתן לאחר בנו למולו דומיא דכיסוי הדם דמי ששפך הוא יכסה, ואותם האנשים המכבדים לאחר למול בניהם אף שהם בעצמם מוהלים הם מבטלים מצוה גדולה דמילה ויש לבי"ד לבטל זה עיין שם היטב. ואם כנים דבריו גם כה משפטו ללמדו ספר. דאם הוא בעצמו יודע ספר אינו רשאי לכבד לאחר ללמדו ומבטל מצות ושננתם לבניך כבמילה. אלא דראיתי להתבואות שור ביו"ד [סימן כ"ח ס"ק י"ד] האריך להשיב על הש"ך בזה וגם בגוף דמיונו לכיסוי נחלק עליו, וכתב דגם בכיסוי יכול לכבד לאחר לפרקים דשלוחו של אדם כמותו, יעיין שם שהאריך להביא ראיות דלא כהש"ך בין במילה ובין בכיסוי:
<b>ולפי</b> ענ"ד יש להשיב על ראיותיו, ובמאי דסיים אפתח. שכתב להביא ראיה דלא כהש"ך משבת פרק רבי אליעזר דמילה [דף קל"ג ע"א] דאמרינן דקמ"ל קרא דימול אפי' באומר האב לקוץ בהרת בנו הוא מתכוין, אתי עשה ודחי לא תעשה, ופריך ואי איכא אחר ליעביד באחר דאמר ר"ל כל מקום שאתה מוצא עשה ול"ת אם אתה יכול לקיים שניהם מוטב וכו' ומשני בדליכא עיין שם, ולהש"ך מאי פריך אכתי הא מיעקרא עשה דאבי הבן אלא ודאי דהיכי דאביו מרשה לאחר הוי ליה מקיים העשה ע"כ דבריו. ולפענ"ד י"ל כי אנכי דנתי לסברת הש"ך ג"כ למצוא תקנה לכבד לאחר למול, והוא דהא היכי דליתא האב קמן בי"ד מחוייבים למולו, וא"כ מצי האב לילך מכאן והוי ליתא לאב ואז ימול האחר ותו לא מיקרי האב מבטל מצוה. ובהא לא הוי מבטל מצוה במה שהלך האב כדי דיהיה ליתא קמן. דהא אשכחן כהאי גונא בפסחים [דף ע' ע"ב] שפירש וישב לו בדרום ופירש"י כדי שלא יעלה לרגל ויתחייב בפסח וחגיגה עיין שם. וה"נ אשכחן לענין נשיאת כפים דהביא הבית יוסף באו"ח [סי' קכ"ח] בשם הירושלמי דרבי שמעון בן פזי כד הוי חליש ולא היה רוצה לישא כפיו הוי נפיק לברא יעו"ש, הרי דבזה לא הוי מבטל מצוה כיון דהולך ובשעת חיוב המצוה ליתא קמן, וא"כ הכי נמי לא הוי האב מבטל מצוה כשילך קודם המילה ולא יהיה שם, כה דנתי לפי ענ"ד להלכה:
<b>ולפ"ז</b> לא קשה מידי קושיא הנ"ל, דשפיר פריך הגמרא אי איכא אחר ליעביד אחר בלבד ולא האב [דהתם איירי בדליכא לאב וכדפירש"י שם ד"ה ואי איכא אחר ולא ליקו אב התם וכו' עיין שם], וכגונא דקאמינא כדי לקיים שניהם וכדריש לקיש. ומשני דליכא אחר. והשתא ליכא למימר דילך לו האב מכאן כדי שיהיה אפשר לקיים שניהם, זה אינו דאם ילך האב איך יקיים שניהם הלא תבטל מצות מילה כל עיקר והבן. אבל ודאי היכי דאיתא לאב קמן אינו רשאי לכבד לאחר למול וכן ללמדו ספר:
<b>ובזה</b> נכון לפי ענ"ד מה דהקשו אגמרא דשבת הנ"ל דמשני בדליכא אחר. דמשמע כיון דעכשיו ליכא אחר אף על גב דאלו הוי אחר היה אפשר לקיים שניהם, מ"מ אנן בתר עכשיו אזלינן, והרי בנזיר [דף מ"א ע"א] אברייתא דזקנו מה תלמוד לומר וכו' דפריך אימר במלקט ורהיטני נמי מצוה קעביד וזקנו אתי לאשמעינן דבתער לא, ומשני, ותו דאי ס"ד כי עביד במלקט ורהיטני מצוה עביד ע"כ קרא דזקנו לא אתא למימר דשרי בתער כדריש לקיש וכו' עיין שם. וקשה נימא דקרא דזקנו אצטריך בדליכא מלקט ורהיטני דשרי נמי בתער דאז לא הוי אפשר לקיים שניהם, וכדמשני הכא בדליכא אחר, ועל כרחך דאע"ג דליכא עכשיו מלקט ורהיטני מכל מקום מיקרי אפשר לקיים במלקט ורהיטני. וא"כ מאי טעמא אמרינן הכא בדליכא אחר לא הוי אפשר לקיים שניהם, וכבר הקשה זה השאגת אריה [סימן צ"ו] וכתב שבמקום אחר יישב זאת. ועינינו לא ראו המקום אשר בו יאמר ישובו על קושיא זו. [ועיין מה שכתבתי במקום אחר ליישב זה בס"ד]:
<b>ולפי</b> ענ"ד ליישב עם הנ"ל, וגם יתיישב דברי הבית יוסף באו"ח [סימן י"א] שחולק על דברי רבינו ירוחם, במה שכתב דהא דשרי כלאים בציצית דוקא כשאינו מוצא ממינו אבל אם מוצא ממינו הוי אפשר לקיים וכו'. והשיגו הבית יוסף דאע"פ שאינו מצוי לו מאחר שהיה אפשר לקיים אלו היה מצוי לו לא דחינן הלא תעשה עיין שם. והקשה הגאון המנוח מ' עזריאל הלוי אבד"ק קראשניק על דברי הבית יוסף מגמרא דשבת הנ"ל דבדליכא אחר דחינן הלא תעשה אף על גב דהיה אפשר לקיים אלו היה אחר, ולפי מה שכתבתי לא קשה מידי דודאי כל שאפשר ובמציאות לקיים אף על גב דעכשיו אי אפשר לקיים ולעשות ככה. מכל מקום אפשר לקיים שניהם. רק דהתם בשבת עיקר הקושיא דגמ' היינו על כרחך דכיון דאיכא אחר ילך לו האב כדי שיהיה ליתא קמן והאחר ימול, הא אלו קמן הוי האב, אינו מועיל כלל מה דאיכא אחר דעדיין איכא מצוה דעל האב למול בנו. רק דקושיית הגמרא כיון דאיכא אחר נצוה להאב לילך מכאן ויתקיים מצות מילה בהאחר. ואם כן שפיר משני בדליכא אחר ומוכרח האב למול ואין יכול לילך, ואם כן כיון דהאב קמן וצריך למול שלא לבטל מצות מילה כל עיקר ממילא שפיר מיקרי אי אפשר לקיים שניהם, דהא השתא דהאב קמן אף אי הוי אחר לא היה אפשר לקיים שניהם דהא איכא מצות עשה דאב חייב למול בנו. רק דאז לא היה האב קמן, אבל עכשיו דליכא אחר וצריך האב למול והוא קמן הוא מל, מעשה דחי לא תעשה דלא הוי אפשר לקיים שניהם ואתי שפיר, והבן:
<b>עוד</b> הביא ראיה דבכהאי גונא רשאי לעשות שליח לאחר ממזוזה דחובת גברא הוא, ואפי' הכי אמר ליה ריש גלותא לרב נחמן במנחות [דף ל"ג] קבע לי מזוזתא, וכן בתרומה דמצוה דיליה הוא ואפי' הכי רשאי להרשות לאחר לתרום, ומהתם ילפינן שליחות בכל מקום כדאיתא ברפ"ב דקדושין [דף מ"א], וכן מכהן שבא ומקריב קרבנותיו כדילפינן בב"ק [דף ק"ט ע"ב] מקרא דובא בכל אות נפשו ושרת וכו', ואפילו הכי רשאי להרשות לכהן אחר להקריב משום דשלוחו של אדם כמותו. והכי נמי רשאי האב לעשות שליח למול, אלה תוכן דבריו:
<b>נראה</b> מדעתו דכל המצות שוין בזה דרשאי לעשות שליח בשבילו. ולבבי לא כן ידמה הגע עצמך הרי שאמר לשלוחו צא והנח תפילין ושב בסוכה ואכול מצה בשבילי, היתכן דנימא ששלוחו של אדם כמותו וכיון שהשליח עשה הוי כאלו משלחו פעל ועשה זה. וכמו בקביעת מזוזה ואינך דזכר, ואיה מקום לתורה. ומצות מה תהא עליהם. יתאספו כל קהל עם ישראל ויעשו אחד שליח בשבילם לכל מצות ד' אשר תעשינה ותפג תורה. אבל הדבר ברור כי בגוף ויסוד המצוה המוטלת על איש פרטי לא יתכן לאיש אחר לעשותו בשביל זה, שהרי התורה הטילה על איש פרטי זה לא על אחר, רק שבמסבבים למצוה בזה יתכן לאדם לעשות שליח לטרוח בשבילו. כיצד התורה צותה לאכול מצה, וזה אחר שיהיה לו חטין משומרים מחשש חימוץ ויהיה נאפה בלי שום חימוץ זה יהיה נאכל בפסח, הנה גוף המצוה אכילת מצה, אלא שזה לא יתכן אלא א"כ יוקדם לו תנאים אלו שתהיה החטה משומרת וכו':
<b>והנה</b> הגם דזה הוא חובת גברא האוכל מצה דודאי לא נחייב לאיש זר לטרוח עבורו וגם מצוה בו לטרוח עבור המצוה יותר מבשליחו. מכל מקום אם ימצא מי שיטריח עבורו רשאי לשויה שליח. כיון דאין זה גוף המצוה שהרי עיקר המצוה הוא האכילה בלבד אלא שזה מסבב למצוה, וככה בתפילין המצוה הוא שיניח תפילין על זרועו ועל הראש וזו לא יוכל לעשות על ידי שליח והתורה חייבה אותו. אולם הנה לשיהיו התפילין מונחים צריך לכתוב מקודם ולתקנם ואח"כ לקשור על היד ככתוב וכתבתם וקשרתם. וזו הגם דודאי החיוב הוא רק על המניח שיכתוב ויקשור, ועדיף דמצוה בו יותר מבשלוחו, מכל מקום רשאי הוא למנות שליח שיכתוב תפילין עבורו ושיקשרם, אבל דוקא על זה דגוף המצוה אי אפשר לעשות על ידי שליח. [שוב מצאתי בתוס' רי"ד פ"ב דקדושין שהביא יש מקשים בכל המצות יועיל שליח. ותירץ ג"כ כעין מה שכתבתי ונהנתי מאוד. ועיין בקצות החושן סימן קפ"ב סעיף א' מה שכתב עליו ותירץ בדרך אחר עיין שם], וככה גם הוא מעניינים שזכר הרב במזוזה ובתרומה ובקרבנות. שעיקר המצוה שזה הקרבן יהיה נקרב ושזו הבית תהיה קבועה במזוזה, ואולם לא יתכן זה אלא כשיקדם להם אדם המרים והמקריב והקובע, והחובה מוטלת בודאי אך על הבעל הבית או בעל הקרבן או השדה כי מי יטרח בלעדיו. אבל בודאי אם ימצא מי שיטרח בלעדיו רשאי הוא. שהרי אלו היה במציאות שיהיה קרבן נשחט ונזרק וכל מלאכות העבודה מבלעדי אדם, וכן שתהיה הבית קבועה במזוזה בלתי מי שיקבע. וכן התבואה נתרמת. אלמלי היה דבר זה במציאות לא היה צריך לאדם, שהרי אין זה העיקר שיקבעו המזוזה בבית אלא העיקר שתהא הבית קבועה במזוזה וכן כולם. אלא שזה אינו במציאות וצריך לזה שיפעיל, והחיוב חל על בעל אותו דבר ואם ימצא אחר שיטרח עבורו ודאי דרשאי דשלוחו של אדם כמותו. ועיין היטב בסברא זו בתוס' שבת [דף כ"ה ע"ב] ד"ה חובה יעויין שם היטב:
<b>וקצת</b> ראיה וסעד לחילוק זה מגמ' פ"ק דמכות [דף ח' ע"א]. אמתניתין דמה חטיבת עצים רשות אף כל רשות יצא האב וכו'. ופריך וממאי דחטיבת עצים דרשות דילמא מחטיבת עצים דמצוה דסוכה וחטיבת עצים דמערכה, ומשני כיון דאלו מצא חטוב לאו מצוה השתא נמי לאו מצוה. עיין שם דפריך מאב המכה את בנו אף על גב דאי גמיר לאו מצוה. ומשני התם אי גמיר נמי מצוה דכתיב ייסר בנך וכו' עיין שם היטב. והוא כדברינו דאע"ג דחטיבת עצים לסוכה ולמערכה ודאי החיוב הוא על בעל הסוכה או על הכהן, מכל מקום אין זה גוף המצוה רק המסבב למצוה. ואלו היה במציאות לסוכה להמצא מבלעדי החטיבת עצים לא היה צריך לחטיבת עצים כלל. אלא שאי אפשר זולת כן והחיוב על בעל הדבר. אבל בודאי רשאי לעשות שליח דזו לאו מצוה היא. וכן קאמר התם דלא מיקרי חטיבת עצים דמצוה כיון שאין זה גוף המצוה:
<b>ואחרי</b> כי כן. הגם דלא ישבנו דברי הש"ך ז"ל ובודאי דבריו נדחין. דהא גם כיסוי הדם דמי למזוזה ואינך, שהמצוה הוא שיהיה הדם מכוסה רק שאי אפשר בענין אחר אלא א"כ מכסהו אדם והציווי על מי ששפך שמכיון ששפך עליו החיוב לכסותו. אולם אלו היה אפשר במציאות לכסות בלעדי אדם שפיר דמי, וכדאמרינן פרק כיסוי הדם [דף פ"ז ע"א] בכסהו הרוח ולא חזר ונתגלה פטור מלכסות, א"כ דמי ממש לקביעת מזוזה ואינך. דמצי לעשותו על ידי שליח. וכן המילה התכלית והמסובב הוא שיהיה הולד נמול וחתוך בשר ערלתו וזה גוף המצוה, אלא שאי אפשר להיעשות זה אלא א"כ יחתוך המוהל בשרו, ולו היה במציאות שימול מבלעדי אדם היה די. ואף על גב דבנולד מהול צריך להטיף ממנו דם ברית, לחד מאן דאמר בפרק רבי אליעזר דמילה [דף קל"ה ע"א] והכי קיימא לן. היינו שעדיין לא ניטף ממנו דם אבל לו ניטף ממנו גם דם בלעדי אדם. אלו היה במציאות לא היה צריך עוד. תדע דנכרי אין רשאי לימול ואם מל אין צריך למול שנית כדכתב רבינו [ברפ"ב מהל' מילה]. וכן אף היכי דצריך להטיף דם ברית לא יברך, וכיון שכן ודאי דיכול למנות שליח:
<b>אבל</b> הרוחנו בחילוקינו הנ"ל לנידון דידן בתלמוד תורה, שגוף המצוה היא לימוד התורה בעצמה דאין התכלית שיהיה גמיר וסביר, שהרי אפי' מי שכבר קרא כל התורה כולה מאה פעמים ואחת לא נפטר ממצות והגית יומם ולילה, ויהושע בן נון נצטוה לא ימוש ספר התורה הזה מפיך, ובגמרא דמכות שהבאנו ג"כ נזכר דאפי' גמיר מצוה קעביד להכותו דכתיב יסר בנך וכו', וכן להיפוך הגס ועכור השכל ביותר ג"כ לא נפטר ממצות תלמוד תורה. ואמרו לעולם ליגרס אינש ואף על גב דלא ידע מאי קאמר. נמצא התכלית וגוף המצוה הוא אך הלימוד וההגיון בתורה, וכיון שהתורה ציותה לאב שהוא ילמוד עם בנו כנאמר ושננתם לבניך נראה דאינו רשאי למנות שליח לעשות בשבילו ללמוד עם הבן כמו דאינו רשאי למנות שליח להניח תפילין בשבילו, כן נראה לי:
<b>ומה</b> שכתב התבואות שור עוד מיבום. דקיי"ל מצוה בגדול לייבם ותנן ביבמות [דף מ"ג ע"ב] אם רצה הגדול לייבם כולם הרשות בידו וכו', אלמא דאי לא בעי רק שאחד מאחיו ייבם קצתם נמי הרשות בידו ע"כ דבריו, מלבד דיפלא אף לפי דרכו דלא כהש"ך, הרי מ"מ יודה דמצוה בגדול, והתם משמע דרשות שלא לייבם כולם והא מצוה שייבם והא התבואות שור עצמו כתב שם דלאו כל כמיניה למימר לא בעינא למיעבד מצוה, ועל כרחך דשאני בד' יבמות והכי נמי י"ל לדעת הש"ך, עוד זאת דבריו תמוהין ופה קדוש איך יאמר כן דכשייבם אחר בלעדי הגדול שליחותיה דגדול קעביד ושלוחו של אדם כמותו. דא"כ יהיה גדול רשאי לעשות שליח לכל אדם גם בלעדי אחיו, אלא ודאי מדבעינן דוקא אחיו על כרחך דאחיו הוא דעביד מצוה. ותו דבהדיא אמרינן בכתובות [דף ע"ז ע"א] דחליצה ליתא על ידי שליח, וכן ביאה דהיינו יבום [עיין ביבמות [דף י' ע"ב] איהו שליחותא דאחים קעביד איהי שליחותא דצרה קעבדה עיין שם], אבל ברור דהכא לאו מטעם שליחות הוא רק דכך שורת הדין, דאם אין הגדול רוצה ליבם הולכת אצל הקטן ואם ייבם הקטן, גדול לאו כלום עביד וליכא מצוה גבי גדול כלל אך גבי קטן:
<b>ובזה</b> נכון לפי ענ"ד ליישב בפ"ק דיבמות [דף ג' ע"ב] בסוגיא דעליה דקאמר טעמא דכתב רחמנא עליה הא לאו הכי אתי עשה ודחי לא תעשה ואחות אישה מתייבמת. והרי התם מיירי קרא דעליה בדאיכא עוד אחים, דהא כתיב לצרור לאסור צרות וצרות צרות ש"מ דאיכא עוד אחים, וא"כ הרי אפשר שייבם האחר, ואיך ס"ד אמינא עשה דוחה ל"ת, הא היכי דאפשר לקיים שניהם לא דחי ל"ת מקמי עשה והכא אפשר לקיים שניהם באחר, וכדפריך תלמודא בפרק רבי אליעזר דמילה אי איכא אחר ליעביד אחר וכו'. ולפי מה שכתבתי נכון דודאי אף על גב דאיכא אחר מ"מ המצוה של זה לא תתקיים. וכיון דזה שהיא אליו ערוה הוא גדול האחים ומצוה בגדול לייבם, שפיר קאמר דס"ד אמינא עשה דוחה ל"ת דליכא למימר באחר, דעדיין מצות יבום של זה דוחה ל"ת, דהא אחר המייבם לא מצי עביד שליחותו של זה רק אדעתיה דנפשיה קעביד. אך בשבת פריך שפיר ליעביד אחר דבמילה שפיר יכול האחר להיות שלוחו דאבי הבן ולא נתבטלה מצוה גם מאבי הבן כלל, ואתי שפיר:
<b>ותבנא</b> לדינינו לפי חילוקינו הנ"ל. לענין מילה וכיסוי, הדין עם התבואות שור דמצי לעשות על ידי שליח, אבל בנידון דידן בתלמוד תורה אין רשאי לעשות שליח:
<b>והנה</b> מצאתי בפסקי מהר"מ רקאנטי [סימן תקצ"ב]. כתב היכא שיודע האב למול אסור לו להניח אחר למול וגם אחר אין רשאי למול לפניו שלא ברשותו דמצוה על האב רמיא ע"כ. מבואר להדיא (דלא) כהש"ך. וכן משמע להדיא בתשובת הר"י בן פלט שנדפס בתשובות מהרי"ל [סימן י"א] ובסוף שו"ת תולדות אדם מהרשב"א. שכתב בביאור הגמרא דפ"ק דפסחים [דף ו' ע"ב] בענין אי מברכין על ביעור או לבער. דקאמר אבי הבן מאי איכא למימר ומשני אין הכי נמי. ופירש הר"י בן פלט וזה לשונו. אין הכי נמי דאב גופיה סגי דלאו איהו מהיל וכו' דמי סברת הא דתניא האב חייב למולו בידו קאמר להכניסו בברית הלכך כיון דסגי דלאו איהו עביד וכו' וכעין זה פירש פסח וקדשים מאי איכא למימר אין הכי נמי וכו' הכי נמי גבי פסח וקדשים סגי דלאו בעלים שחטו וכו' וכי כל הקהל היו שוחטין אותו אלא לעשות שלוחו של אדם כמותו אלמא סגי וכו' כדלעיל גבי מילה וכו' עכ"ל, מבואר להדיא דלא כהש"ך, דביד האב לכבד לאחר דמצות האב רק להכניס בברית ואף על ידי אחר שפיר דמי. וכן משמע בתמים דעים [סימן קפ"ו] מה שכתב הר' אהרן בשם הרמב"ן בענין על הברכות שבלמ"ד ושבעל, וזה לשונו וכן מצות שאפשר לו על ידי אחר ואין מוטלות עליו כגון וכו' ומילה בבן חבירו וכו' לא נחלקו אלא במצות המוטלות עליו ואפשר על ידי אחר ואפי' אינו שלוחו כגון בדיקה ומגילה ושחיטת קדשים ומילה בבנו וכו' עיין שם. מבואר ג"כ דמדמה מילה בבנו לשחיטת קדשים ובדיקה ומגילה דרשאי לעשות על ידי אחר. ותימה גדולה על הש"ך ז"ל דרב גובריה איך נעלם ממנו דברי כל הפוסקים הנ"ל. מיהו לענין תלמוד תורה העלנו שאין להאב להרשות לאחר היכי דיכול בעצמו. מיהו אם בעצמו לומד שיעור יותר גדול ממה שילמוד עם בנו הצעיר, נראה דודאי רשאי על ידי אחר דהא הוא ללמוד ובנו ללמוד הוא קודם, כן נראה:
<h3>הלכה ח</h3>
<b>כל</b> איש מישראל חייב בתלמוד תורה. בין עני בין עשיר בין שלם בגופו בין בעל יסורין בין בחור בין שהיה זקן גדול שתשש כחו. אפילו היה עני המתפרנס מן הצדקה ומחזיר על הפתחים. ואפילו בעל אשה ובנים חייב לקבוע לו זמן לתלמוד תורה ביום ובלילה. שנאמר והגית בו יומם ולילה. בפרק י"א דמנחות [דף צ"ט ע"ב] אמר ר' יוחנן משום רבי שמעון בן יוחאי אפי' לא קרא אלא קריאת שמע שחרית וערבית קיים לא ימוש ספר התורה הזה מפיך. ור' ישמעאל פליג שם דקאמר דוהגית יומם ולילה חובה, וציוה לבן דמא שילמוד חכמת יונית בשעה שאינו לא יום ולא לילה עיין שם, והנה בפ"ק דנדרים [דף ח' ע"א] אמר רב גידל אמר רב האומר אשכים ואשנה פרק זה נדר גדול נדר וכו' ופריך והא מושבע ועומד מהר סיני ומשני כיון דאי בעי פטר נפשיה בק"ש שחרית וערבית חיילה שבועה עליה עיין שם, מבואר דגם רב כוותיה דר' יוחנן ס"ל דבק"ש שחרית וערבית קיים לא ימוש. וקשה על רבינו מדוע לא פסק כותייהו, ועיין בלחם משנה מה שכתב בזה:
<b>ולפי</b> ענ"ד דהנה בפרק מי שמתו [דף כ"א ע"א], אמר שמואל ספק קרא ק"ש ספק לא קרא אינו חוזר וקורא, מאי טעמא ק"ש דרבנן ומתיב רב יוסף והכתיב בשכבך ובקומך ומשני אביי ההוא בדברי תורה כתיב. והקשו התוס' והא מתניתין דרפ"ק [דף ב' ע"א] דקתני מאימתי קורין את שמע אוקמה דאקרא קאי דכתיב בשכבך ובקומך ש"מ דבשכבך ובקומך איירי בק"ש לא בדברי תורה עיין שם שדחקו דאסמכתא בעלמא קאמר. ולי נראה דלא קשיא דהנה שמואל דמוקי קרא דבשכבך לדברי תורה על כרחך דס"ל כרבי שמעון בן יוחאי דבק"ש שחרית וערבית קיים לא ימוש. דהא למאן דמוקי קרא דבשכבך לק"ש אין ר"ל שיקרא כל משך השכיבה וכל משך הקימה, אך רק פעם אחת בתחלת השכיבה ובתחלת קימה, וכן אם קרא לדברי תורה אתי, סגי לדברי תורה בפעם אחת תחלת שכיבה ובתחלת קימה. והיינו כרשב"י דבק"ש שחרית וערבית קיים לא ימוש ויצא ידי תלמוד תורה, ולפי זה לא קשה מידי קושיית התוס'. די"ל מתניתין אתיא כר' ישמעאל דוהגית יומם ולילה חובה, וא"כ לית ליה קרא דבשכבך לדברי תורה דהא לדברי תורה לא סגי בפעם אחת בשכבך בתחלת שכיבה ובתחלת קימה, ועל כרחך דבשכבך למצות ק"ש אתי אבל תלמוד תורה מצוה יומם ולילה. ושפיר קאמר תנא אקרא קאי ושמואל ס"ל כרשב"י, ולפי זה אתי שפיר דרבינו לטעמיה אזיל דפסק דק"ש דאורייתא מקרא דבשכבך וכסתמא דמתניתין. ובספק קרא חוזר וקורא דלא כשמואל ממילא היינו דלא כרשב"י. דרשב"י רק ס"ל בק"ש שחרית וערבית קיים לא ימוש היינו משום דבשכבך לדברי תורה אתי ולא לק"ש מהכא נפקא ליה והא בהא תליא. אבל למאי דפסק רבינו כסתם מתניתין דבשכבך לק"ש אבל לדברי תורה כל היום מוכח כר' ישמעאל, ושפיר עשה דהשמיט דעת רשב"י וכתב דיקבע עתים לתורה ביום ובלילה אם הוא טרוד ואם לאו כולא יומא זמניה, כן נראה לפי ענ"ד:
<b>ובזה</b> נכון לפי ענ"ד ליישב מה דנתקשיתי בפלוגתת ר' יוחנן ור' אלעזר [בפרק מי שמתו שם] בספק התפלל דר' יוחנן אמר חוזר ומתפלל ולואי שיתפלל כל היום, ופירשו בהגהת אשר"י ובשלטי גבורים בשם רבינו ישעיה אחרון ז"ל דאפי' בלא שום חידוש ובלא צבור אמר ר' יוחנן ולואי שיתפלל כל היום. וקשה א"כ מאי טעמא לא חשבינן התנא בריש פאה בהדי אלו דברים שאין להם שיעור דדמי ממש לתלמוד תורה דחשיב התם, ובירושלמי שם פריך ולחשוב אפר פרה ולחשוב עפר סוטה ורוק יבמה. ומשני כי קתני אלו שמוסיף ויש בתוספתן מצוה הללו אין בתוספתן מצוה עיין שם, והרי תפלה יש בתוספתה מצוה וכדאמר ר' יוחנן ולואי וכו' ומאי טעמא לא קתני:
<b>ולפי</b> מה שכתבתי ניחא, דבירושלמי ריש ברכות מייתי להא דר' יוחנן ולואי שיתפלל כל היום למה שאין התפלה מפסדת ע"כ, ונראה דכיון בזה למה וכו', דבאמת לר' ישמעאל דוהגית יומם ולילה חובה יש לאסור להתפלל כל היום כולו שהרי על ידי התפלה הוא מפסיד מצות עשה דתלמוד תורה דהוא ג"כ כל היום, רק דר' יוחנן לטעמיה דאיהו דאמר במנחות משמיה דרבי שמעון בן יוחאי דבק"ש שחרית וערבית קיים לא ימוש. ע"כ קאמר דלואי שיתפלל כל היום שהרי אין התפלה מפסדת לדעתיה כלום. שהרי מצות תלמוד תורה די בק"ש שחרית וערבית. אכן לר' ישמעאל ודאי דאסור להתפלל כל היום דהרי צריך לקיים מצות עשה דתלמוד תורה והתפלה מפסדת, ולפי זה אתי שפיר דתנא דמתניתין לטעמיה בריש ברכות דסתם לן תנא דקרא בשכבך לק"ש אתי ולא לדברי תורה. דלדברי תורה לא סגי בקריאת פעם אחת שחרית ופעם אחת ערבית והיינו כר' ישמעאל ולא כרשב"י, וממילא דגם אסור להתפלל כל היום כנ"ל דמפסיד לתלמוד תורה. וא"כ שפיר עביד דלא חשיב תפלה בהדי הך דאין לה שיעור וכנ"ל. כן נראה נכון:
<b>ובדרושים</b> כתבתי בסייעתא דשמיא, ליישב עם הנ"ל גמרא דמגילה [דף כ"ח ע"א], שאל ר' עקיבא לר' נחוניא הגדול במה הארכת ימים אתו גוזאי קא מחו ליה. אמר לו אם נאמר כבש למה נאמר אחד, אמר להו שבקוהו צורבא מרבנן הוא, אמר לו אחד המיוחד שבעדרו אמר לו מימי לא קבלתי מתנות וכו' עיין שם. ואין מובן מאי דלא מצא ר' עקיבא דבר אחר להראות לר' נחוניא הגדול דצורבא מרבנן הוא בלעדי בשאלת אם נאמר כבש וכו'. ויובן לפי ענ"ד עם הנ"ל דשם בתר הכי אמר ליה רבי לרבי יהושע בר קרחה במה הארכת ימים. אמר לו קצת בחיי. אמר לו תורה הוא וללמוד אני צריך. ויש לדקדק לכאורה מה זו צורך ללמוד, אטו מי סני למימר דבעבור קיומו כל הכתוב בספר התורה האריך ימים. וצ"ל דהא באמת אמרינן בספ"ק דקדושין [דף ל"ט ע"ב] שכר מצוה בהאי עלמא ליכא. והרי שאמר לו אביו צא והביא לי גוזלות וכו' ונפל ומת היכן אריכות ימיו של זה אלא לעולם שכולו ארוך, וא"כ עבור קיום המצות לא יאריך ימים. רק דבפ"ק דב"ק [דף ט' ע"ב] בהא דלהידור מצוה עד שליש במצוה דקאמר עד שליש משלו מכאן ואילך משל הקדוש ברוך הוא, ופי' רש"י ותוס' שם עד שליש שהוא מחויב בו משלו הוא ואין לו שכר בהאי עלמא, מכאן ואילך שעושה יותר מכדי חיובו משל הקדוש ברוך הוא לשלם לו שכרו בהאי עלמא. וזה היתה שאלת רבי, דעל כרחך עשית דבר מה יותר מהחיוב שבעבור זה הגיע שכרך בהאי עלמא, וללמוד אני צריך מהו אותו הדבר. אך עדיין לכאורה לפי דברי רשב"י דבק"ש שחרית וערבית קיים לא ימוש. א"כ בפשוט אתה מוצא דבר יותר מהחיוב שעשה. שהרי בודאי בתורת ד' יהגה יום ולילה וזה יותר מן החיוב, דמדינא בק"ש שחרית וערבית יצא וא"כ עדיין מה שאל דצריך ללמוד, וצ"ל דרבי כר' ישמעאל סבירא ליה דוהגית יומם ולילה חובה, ובזו לא פעל יותר מכדי חיובו:
<b>והנה</b> בילקוט [פרשת פנחס] הביא בשם תנא דבי אליהו, את הכבש האחד תעשה בבוקר דא ק"ש של שחרית, ואת הכבש השני תעשה בין הערבים דא ק"ש של ערבית. ובאת תורה ללמדך דמלבד ב' הכבשים יש עוד כבש דא ק"ש דהיינו בזמן החרבן דליכא קרבן התמיד. ק"ש שחרית וערבית במקומו עומד, ועיין שם דיליף לה מיתורא דהאחד ר"ל יחוד מלכות שמים עיין שם. וקשה אם כן מנא ליה אחד המיוחד שבעדרו הא אצטריך לק"ש וצריך לומר דהא קריאת שמע ילפינן מבשכבך ובקומך. רק דהילקוט הנ"ל סובר דבשכבך ובקומך לדברי תורה הוא דאתי. ע"כ אמר דאחד אתי להורות ק"ש, אכן לדידן דק"ש ילפינן מקרא דבשכבך לא צריך אחד לק"ש וילפינן אחד המיוחד שבעדר, ולפי זה אתי שפיר דהני גוזאי היו סבורים כוותיה דרשב"י דבק"ש שחרית וערבית קיים לא ימוש, וא"כ שאלתו במה הארכת ימים לית להו דתורה וללמוד צריך, דמה זו צורך הלא פשוט שהאריך ימים בעבור שהוגה בתורה יום ולילה. ועשה יותר מכדי חיובו ודשכרו בהאי עלמא. וע"כ חשבוהו לקץ בחייו אתו וקמחו ליה, ועל זה רמז ר' עקיבא בשאלתו למה נאמר אחד וידע כי הוא באחד ישיבנו להמיוחד שבעדרו ולא לק"ש. ועל כרחך דס"ל דק"ש ילפינן מבשכבך ולאו לדברי תורה אתא. דלדברי תורה לא סגי בפעם אחת שחרית ופעם אחת ערבית. ומוכח כר' ישמעאל דוהגית יומם ולילה חובה. וא"כ כתורה שאל וללמוד הוא צריך, עבור איזה ענין עודפי על המחויב פעל ועשה שבעבור זה זכה לאריכת ימים. דעל ידי תורה לית ליה דהא מחויב להגות יום ולילה. ור' נחוניא הגדול הבין זה ואמר להו צורבא מרבנן הוא שבקוהו ודו"ק. ובדרוש שכתבתי לבר מצוה שלי שנת תקצ"ו, גם לסיום לש"ס בשבת שובה ת"ר לפ"ק, הארכתי בסייעתא דשמיא ואין כאן מקום להאריך:
<h3>הלכה יג</h3>
<b>אשה</b> שלמדה תורה יש לה שכר. אבל אינה כשכר האיש מפני שלא נצטוית, וכל העושה דבר שאינו מצווה עליו לעשותו. אין שכרו כשכר המצווה שעשה. אלא פחות ממנו. ואף על פי שיש לה שכר צוו חכמים שלא ילמד אדם את בתו תורה. מפני שרוב הנשים אין דעתן מכוונת להתלמד. אלא הן מוציאות דברי תורה לדברי הבאי לפי עניות דעתן. אמרו חכמים כל המלמד את בתו תורה כאלו למדה תפלות. בד"א בתורה שבעל פה. אבל תורה שבכתב לא ילמוד אותה לכתחלה. ואם למדה אינו כמלמדה תפלות. הרמ"א ביו"ד [סימן רמ"ו] הביא בשם האגור בשם הסמ"ג דגם הנשים חייבות ללמוד הלכות הצריכות להם עיין שם. וקשה לפי ענ"ד מגמרא דסוטה [דף כ"א ע"א], דאמתניתין דהזכות תולה קאמר זכות דמאי אי זכות דתורה הא אינה מצווה ועושה ואסיק באגרא דאקריין ואתניין בנייהו וכו'. והשתא אי נימא דגם הנשים מחוייבות ללמוד הצריך להם הא עדיין איכא זכות דתורה במה שלמדה. ועל כרחך דודאי לר' אליעזר דאמר כל המלמד בתו תורה כאלו מלמדה תפלות, על כל מיני לימוד אסור ללמוד אלא לשמוע וכדאמרינן בפ"ק דחגיגה [דף ג' ע"א] אנשים באו ללמוד נשים באות לשמוע וכו', ושמא י"ל לאידך גיסא, דלר' אליעזר ודאי בכל ענין אסור ללמד את בתו תורה, רק בעל כרחך בן עזאי לא שרי ללמדה תורה אלא בהלכות שהיא חייבת בהם לא כל התורה כולה, ופסקו הסמ"ג והאגור כבן עזאי ע"כ כתבו דחייבות ללמוד דברים הצריכים להם:
<b>וקצת</b> סעד לזה דהנה ענין פלוגתת בן עזאי עם חכמים היה נראה לי דהוא כן. דהנה בפ"ק דקדושין [דף ל"ד ע"א] קאמר דלא ס"ד דנשים פטורות ממזוזה דכתיב למען ירבו ימיכם וכו' נשי לא בעי חיי. והקשו התוס' הא בתלמוד תורה נמי כתיב כי הוא חייך ונחייב נמי נשים בתלמוד תורה מטעם זה, ותירצו דכי הוא חייך לא קאי אתלמוד תורה אלא אקיום מצות כלומר שהתורה מלמדת לך קיום המצות שהם חייך ע"כ. ועיין שם שתירץ עוד תירוץ דשאני תלמוד תורה דגלי קרא ולמדתם את בניכם ולא בנותיכם, היינו עכשיו דאמרינן דנשים פטורות, אבל אי לאו זה איכא למידרש קרא למעוטי עכו"ם. [כי בילקוט ראובני דריש בשם הפליאה ולמדתם בניכם ולא עכו"ם עיין שם]:
<b>והנה</b> בספ"ק דקדושין [דף מ' ע"ב] נשאלה שאילה לפני זקנים וכו' תלמוד גדול או מעשה גדול נענה ר' טרפון ואמר מעשה גדול נענה ר' עקיבא ואמר תלמוד גדול עיין שם. ולמאן דאמר תלמוד גדול ודאי קרא דכי הוא חייך קאי אתלמוד דהוא עדיף ממעשה. ורק למאן דאמר מעשה גדול הוא די"ל קרא דכי הוא חייך כמו שכתבו התוס', דר"ל כשתעשה המצות שהם חייך אבל לימוד התורה בעצמה אינו גדול כל כך. וא"כ בן עזאי יתכן דס"ל כמאן דאמר תלמוד גדול. וכן משמע דס"ל הכי מדאמרינן בפרק הבא על יבמתו [דף ס"ג ע"ב] דלא נסיב איתתא ואמרו לו אתה נאה דורש ואין נאה מקיים. אמר להם ומה אעשה שנפשי חשקה בתורה. הרי דביטל מצות בשביל לימוד התורה דס"ל תלמוד גדול, וא"כ כי הוא חייך קאי אתלמוד ע"כ ס"ל דנשים חייבות בתלמוד תורה דאטו גברי בעי חיי נשי לא בעי חיי. ור' אליעזר דפליג אבן עזאי וס"ל דנשים פטורות, ס"ל דמעשה גדול וכי הוא חייך קאי אמעשה המצות ולא אתלמוד תורה ובת"ת נשים פטורות. כן נראה:
<b>ובזה</b> אמרתי ליישב גמרא דברכות [דף י"ד ע"ב] דרב משי ידיה וקרא ק"ש ואנח תפילין, ופריך והתניא הגיע זמן ק"ש עולה ונוטל ידיו ומניח תפילין וקורא ק"ש, הרי דהנחת תפילין קודם לק"ש עיין שם מה דמשני, וקשה לי מאי פריך הא בספ"ק דב"ק [דף י"ז ע"א] אמר רבה בר בר חנא הוי אזילנא בתריה דרבי יוחנן וכו' ומנח תפילין ומברך והדר אמר לן וכו', ופריך והאמר מר גדול לימוד תורה שהלימוד מביא לידי מעשה. ופירשו התוס' בשם השאלתות דקושיית הגמרא הוא מאי טעמא מנח רבי יוחנן תפילין ברישא קודם שאמר לו וכו'. והאמר מר גדול לימוד תורה וכו' והוי ליה להקדים הלימוד תורה קודם תפילין, ומשני הא למגמר נפשיה תלמוד גדול והא לאגמורי אחריני, מעשה גדול עיין שם. והרי ק"ש היינו תלמוד תורה כדאמר רבי שמעון בן יוחאי דבק"ש שחרית וערבית יצא ידי לא ימוש, וא"כ הרי תלמוד תורה גדול וצריך להקדים לתפילין. וצ"ל דברייתא דקתני ק"ש אחר תפילין סובר דמעשה גדול. וא"כ מאי קושיא עליה דרב אימא דרב ס"ל תלמוד עדיף ע"כ קרא ק"ש קודם דמנח תפילין:
<b>אבל</b> לפי מה שכתבתי ניחא דהנה בס"פ היה קורא [דף י"ז ע"א] אמר ליה רב לרבי חייא נשים במה זכיין אמר ליה באקרויי בנייהו לבי כנישתא וכו'. והרב שמע יעקב [פרשת ויצא ופרשת שמות] כתב וכולם היו תמהים שם מה זו שאלה הני נשי במה זכיין והלא כמה מצות עשה שלא הזמן גרמא נשים חייבות, ובכל מילתא השוה אשה לאיש לכל עונשין שבתורה ועיין שם מה שכתב בזה. ובמחילת כבודו נעלם ממנו גמרא דסוטה [דף כ"א] דפריך אמתניתין דהזכות תולה לה, זכות דמאי אלימא זכות דמצות והא אמרינן עבירה מכבה מצוה. אלא שכר דתורה הא אסור ללמד בתו תורה וכו'. ומשני רבינא לעולם זכות דתורה ודקאמרת אינה מצווה ועושה נהי דלא מפקדא באגרא דאקרן בנייהו וכו' עיין שם, וזו היתה ג"כ שאלת רב במה זכיין דודאי אין אדם צדיק וכ"ש אשה שלא תחטא ועבירה מכבה מצוה וע"כ אמר לו שכר תורה. ואף על גב דאינה מצווה מ"מ בשכר אקרויי בנייהו וכו'. ומבואר דס"ל לרב דאשה אינה מצווה בתלמוד תורה דע"כ שאל במה זכיין, וקשה הא כתיב כי הוא חייך ואטו נשי לא בעי חיי, וצ"ל דס"ל מעשה גדול מתלמוד וכי הוא חייך קאי אמעשה המצות. וא"כ דמוכח על כרחך דרב ס"ל ג"כ מעשה גדול. שפיר פריך מברייתא דצריך להניח תפילין קודם ק"ש ואתי שפיר, ולפי זה לדידן דקיי"ל תלמוד גדול וכמו שכתב רבינו להלן [פרק ג'], יש לנו לפסוק כבן עזאי דנשים חייבות בתלמוד תורה דא"כ כי הוא חייך קאי אתלמוד תורה ואטו נשי לא בעי חיי וגם הנשים חייבות. אבל די להם דבעי חיי במה שילמדו במצות שהם מצוות ותו לא. כן נראה:
<b>ובזה</b> אמרתי בדרושים בסייעתא דשמיא לבאר גמרא פ"ק דמו"ק [דף ט' ע"א] בהא דשלח רבי שמעון בן יוחאי לר' אלעזר בריה לרבי יהודה בן גרים ולרבי יונתן בן עסמיי דלברכוהו, אשכחינהו דקרמי קראי אהדדי כתיב פלס מעגל רגליך וכל דרכיך יכונו וכתיב אורח חיים פן תפלס. לא קשיא כאן במצוה שאפשר לעשותה על ידי אחרים כאן במצוה שאי אפשר על ידי אחרים. הדר יתבו וקמבעיא להו יקרה היא מפנינים וכו' כאן במצות שאפשר על ידי אחרים אז יקרה היא מפנינים וכל חפציך אפי' חפצי שמים לא ישוו בה, וכאן בשאי אפשר וכו', אמרו לו יהא רעוא דתזרע ולא תחצד וכו' אמר ליה הנך כולהו ברכתא נינהו וכו' עיין שם. ואמרתי פרפרת בעלמא להמשיך הענין דרמי הנך קראי אהדדי במה דשייך להדדי לענין הברכות, עם מה שכתבתי למעלה:
<b>דהנה</b> ענין מה שאמרו הברכות בלשון רמז ונסתר. כתב הרי"ף בעין יעקב כי הם חפצו שיצאו הברכות מפי רשב"י עיין שם. אולם רשב"י דשלח בנו להם. הוא על דרך שפירשו המפרשים בביאור מאמר רז"ל ספ"ג דתענית [דף כ"ה ע"ב] במעשה דר' אליעזר ור' עקיבא דר"א ירד לפני התיבה ואמר כ"ד ברכות ור"ע אמר אבינו מלכנו ונענה. יצתה בת קול ואמרה לא שזה גדול מזה אלא שזה מעביר על מדותיו וכו'. ויש לדקדק א"כ הלא במדה זו גדול ר"ע מר' אליעזר, ופירשו המפרשים דהכונה לפי שמצינו האב זוכה לבנו בחכמה וכו'. ונודע דר"ע בן גרים וא"כ מתולדה היה נולד מוכן לרע ועם כל זה היה מעביר על מדותיו המושרשים בקרבו. ע"כ הגם דר"א היה גדול כמותו עם כל זה הוא הכי נכבד לפי שר"א היה בא מגזע ישראל ומדותיו הטבעיים לטוב. ונמצא לא היה צריך להעביר על מדותיו משא"כ ר"ע:
<b>וזה</b> היתה ג"כ כונת רשב"י במה ששלח בנו לרב יהודה בן גרים שהיה ג"כ בן גרים והיה מעביר על מדותיו וע"כ יהיה נענה ביותר כמו ר' עקיבא ושלח שיברכנו, ואולם הנה ביבמות [דף ס"ד ע"א] דרשו ויעתר לו ולא לה לפי שאינו דומה תפילת צדיק בן צדיק לתפלת צדיק בן רשע. מבואר דאדרבא אשר בא מזרע ישראל והוא צדיק בן צדיק עדיף להענות בתפלתו מצדיק בן רשע, אך באמת יש לומר בדרך אחר דלכך כתיב ויעתר לו ולא לה. לפי דעבירה מכבה מצוה ואין עבירה מכבה תורה ותורה נמי אגוני מן העבירות כנ"ל מגמרא דסוטה. ע"כ יצחק שהיה עוסק בתורה נעתר לו. משא"כ היא דלא עסקה בתורה דלא מפקדא וכל המלמד וכו' כאלו מלמדה תפלות ע"כ לא נעתר לה, והנה הם רמו קראי דפלס אהדדי ותירצו דבמצוה שאפשר על ידי אחרים פלס מעגל רגליך שתעשה אתה הגדולה וחברך יעשה הקטנה, וחזרו ורמו קראי דחפצים לא ישוו בה והעלו דבמצוה שאפשר על ידי אחרים תלמוד תורה עדיף וכל חפצים לא ישוו בה, מבואר דס"ל דתלמוד עדיף מכל מצות המעשיות. וא"כ קרא דכי הוא חייך קאי אתלמוד תורה. וא"כ גם נשים מצוות בתלמוד תורה דאטו נשי לא בעי חיי, וא"כ אי אפשר לפרש קרא דויעתר לו ולא לה לפי שהוא עסק בתורה ולא היא דהא גם אשה מצווה בתלמוד תורה, וע"כ צ"ל דויעתר לו ולא לה לפי שאינו דומה תפלת צדיק בן צדיק לתפלת צדיק בן רשע. דתפלת צדיק בן צדיק עדיף, ע"כ אמרו הברכות בלשון סתום וחתום כדי שיצאו הברכות מפי רשב"י לפי שאינו דומה תפלת צדיק בן צדיק וכו' ואתי שפיר ודו"ק. ועוד הארכתי בדרושים בס"ד:
<b>ולענין</b> עבד נתבאר בדברי רבינו [פ"ח מהל' עבדים] דאסור לאדם שילמד את עבדו תורה ולא הוצרך לכופלו כאן. ובענין עכו"ם נתבאר בפ"ב דחגיגה [דף י"ג ע"א] אמר רבי אמי אין מוסרין דברי תורה לעכו"ם שנאמר מגיד דבריו ליעקב וכו', ורבינו השמיט זה, נראה דס"ל דכ"ש הוא מעבד דאסור ללמדו תורה, ועיין שם בתוס' בחגיגה הקשו למה לי קרא דמגיד דבריו ליעקב תיפוק ליה דאמרינן [בפרק ד' מיתות דף נ"ט ע"ב] עכו"ם שלמד תורה חייב מיתה ואיכא לפני עור ותירצו דמיירי היכא דאפשר לו ללמוד מנכרי אחר בלאו הכי דלא שייך לפני עור אפי' הכי אסור הישראל ללמדו מקרא דמגיד דבריו ליעקב וכו' ע"כ. וכתב על זה שארי הגאון בספר טורי אבן במילואים שם דהתוס' והרא"ש פ"ק דשבת [דף ג' ע"א] כתבו דאיסורא דרבנן איכא אף בכהאי גונא דאפשר באחר. והוא הביא ראיה דלא כהתוס' והרא"ש מפ"ק דע"ז [דף ו' ע"א] בהא דאיבעיא לן הא דאסור לשאת ולתת עם עכו"ם אי הוא משום וכו' או משום לפני עור נפק"מ דאית ליה לדידיה דמשום הרוחה איכא ומשום לפני עור ליכא עיין שם ואי איסורא דרבנן איכא אכתי מאי נפק"מ הא איסורא דרבנן מיהא איכא, מיהו הקשה מספ"ק דע"ז [דף כ"א ע"א] דפריך אדרבי שמעון בן אלעזר דלא ימכור שדהו לכותי מפני שנקראת על שמו תיפוק ליה משום לפני עור וכו' עיין שם, ומאי קושיא אימר דמיירי באית ליה לכותי לשכור שדה אחרת דליכא משום לפני עור אלא ודאי דמ"מ איכא איסור דרבנן יעיין שם שנשאר בקושיא:
<b>ולפי</b> ענ"ד ודאי דברי התוס' והרא"ש נכונים ומוכרחים, דאע"ג דאפשר ביד זה לעשות העבירה בלעדי כן מ"מ איסורא דרבנן איכא. וכדמוכח להדיא בפ"ק דב"מ [דף ה' ע"ב] בהא דפריך דאי לא תימא הכי אנן חיותא לרועה היכי מסרינן ועברינן אלפני עור. והביא בשיטה מקובצת שם בשם הריטב"א להקשות הא אית לרעיא חיותא מה איכא למימר ותו לא שייך לפני עור, ותירץ דמ"מ אסור דהוי מסייע ידי עוברי עבירה עיין שם, וכן משמע קצת בפרק חומר בקודש [דף כ"ה ע"ב] בהא דחבר ועם הארץ שירשו את אביהן עם הארץ יכול לומר לו טול אתה חטין שבמקום פלוני ואני וכו' ופירש"י דוקא בחד מין אבל בתרי מיני לית לן ברירה דכשמת אביהם נפל חלק לזה וחלק לזה בכל המינים ונמצא חבר זה מחליפה לו ועובר בלפני עור ע"כ. דאע"ג דבלא זה אחיו העם הארץ יאכל טומאה, מכל מקום כשהוא מחליפה לו בידו עובר בלפני עור ואסור:
<b>[עוד</b> נראה קצת ראיה מהא דירושלמי [ספ"ח דתרומות] בסיעה של בני אדם שאמרו להם עכו"ם תנו לנו אחד מכם ונהרגנו ואם לאו נהרוג כולכם דאפליגו בזה רבי יוחנן וריש לקיש. ועד כאן לא קאמר ר' יוחנן דיהרגו הם כהאי דשבע בן בכרי שהרגו הם ושלחו ראשו אלא דאי לאו הכי יהרגו כולם, הא היכי דגם אם לא יהרגוהו הם בידים ג"כ לא יהרגו כולם אלא אותו האיש בלבד. ודאי אף ר' יוחנן מודה שאסורים הם להרגו בידים וכ"ש לדידן דקיי"ל כריש לקיש, וכדפסק רבינו לעיל [בפ"ה מהל' יסודי התורה] דרק כשבע בן בכרי דמורד במלכות היה והיה חייב מיתה, אבל היכא דאין זה חייב מיתה אף דמ"מ יהרגו כולם מ"מ הם אסורים למסור בידיהם להורגו, והכי נמי דכוותיה מה לי חיי הגוף מה לי חיי הנפש אדרבא אמרינן בפרק שלשה שאכלו [דף מ"ח ע"ב] לענין ברכות המזון וברכת התורה על חיי שעה מברך על חיי עולם לא כ"ש עיין שם וא"כ גם בחיי עולם אף על גב דבין כך ובין כך יעשה חבירו איסור מ"מ אסור הוא לעשות בידים, וכמו דאסור לשפוך דמו של חברו ואף על גב דבין כך ובין כך יהיה נשפך. ואף על גב דאמרינן בסנהדרין [ע"ח ע"א] הורג טריפה פטור מכל מקום איסורא איכא. כן נראה]:
<b>אבל</b> הנה טעמא דהא מלתא. הרי כתבו התוס' והרא"ש דצריך להפריש חבירו מדבר איסור בכל מה דאפשר וכ"ש ליתן בידיו עיין שם. וזה הוא אך בישראל אבל בעכו"ם ודאי לא שייך זה דאין צריך להפרישו מאיסור ואין צריך למחות בנכרי העובד ע"ז [בשגם לפי מה דנתבאר בחידושי לפרק ו' מהלכות דעות הלכה ז' דטעם תוכחה ואפרושי מאיסור לחבירו הוא משום ערבות א"כ בעכו"ם הא לא שייך ערבות], ובודאי כל דאפשר לו בענין אחר ג"כ לעבור וליכא תו לפני עור, רשאי הוא ליתן לעכו"ם ורק בישראל חברו הוא אסור:
<b>ומעתה</b> לא קשה מידי מהא דפ"ק דע"ז לענין לישא וליתן עם עכו"ם דהתם בעכו"ם אמרינן. ובעכו"ם שפיר קאמר דכיון דאית ליה לדידיה תו ליכא לפני עור דלאפרושי מאיסורא אינו מחויב [דגם בחיי הגוף קיי"ל כן דעכו"ם לא מעלין ולא מורידין והוא הדין בחיי נפשו לא מורידין והוא הדין דלא מעלין אבל בישראל בחיי גופו קיי"ל דמעלין וכן בחיי נפשו] כלל. אכן בספ"ק דע"ז דמיירי בכותים ולמאן דאמר כותים גרי אמת וכמו שכתבו התוס' שם. ובודאי גם לגר צריך להפריש מאיסור [ומכ"ש למה שכתבו התוס' בנדה [דף י"ג ע"ב] דגם גרים בכלל ערבות]. ע"כ שפיר אף על גב דאית ליה לשכור מנכרי אסור לישראל להכשילו דהרי מחויב להפרישו מאיסור כל מה דאפשר וכמו שכתבו התוס':
<b>ובזה</b> היה ניחא לפי עניות דעתי בספ"ק דע"ז שם מאי דקאמר. אי הכי למה לי משום דנקראת על שמו תיפוק ליה משום לפני עור. דקדוק הלשון אי הכי דמשמע אי לא הקודם לא היה קשה כלל ועיין בתוס' שם מה שכתבו בזה. ולפי ענ"ד דהנה בקדושין [דף נ"ו ע"א] אמרינן אין לוקחים בהמה במעות מעשר שני ואם לקח וכו' במתכוין להוציא מעות מעשר שני לחולין בין שוגג בין מזיד יחזרו דמים למקומם, ופירש"י דקנסינן למוכר דיודע שהמעות מתחללות על בהמה וכו' ועובר על לפני עור, והקשו התוס' על זה ד"ה אבל מה לפני עור שייך הכא. הלא אם לא יקח ממנו יקח מאדם אחר. ולא שייך לפני עור אלא דקאי בתרי עברי דנהרא וכו' עיין שם. וקשה הא התוס' בעצמם כתבו [בפ"ק דשבת] דאיסורא דרבנן מיהא איכא אף בלאו תרי עברי דנהרא וצ"ע, ונראה לי לחלק דהנה הך דאין לוקחים בהמה במעות מעשר שני אינו אלא איסור דרבנן בעלמא, כמו שכתבו להדיא התוס' שם [דף נ"ה ע"ב] ד"ה אנן גזירה שמא יגדל עדרים, וא"כ הוי תרי דרבנן. ובאיסור דרבנן אין להחמיר אף בדאית ליה ממקום אחר לחוש לפני עור, ורק באיסור דאורייתא כתבו התוס' בפ"ק דשבת לענין הוצאת שבת. כן נראה לי, [אך לפי זה צ"ע בהך דחומר בקודש הנ"ל לענין טומאה וטהרה בעם הארץ דג"כ אינו אלא דרבנן, כמבואר בבכורות [דף ל' ע"א] וברש"י עיין שם]:
<b>ולפי</b> זה אתי שפיר. דהנה התוס' בספ"ק דע"ז שם הביאו דעת רבינו תם דמלאכת חול המועד אינו אסור אלא מדרבנן, ולפי זה הדרא קושיא לדוכתיה מאי פריך תיפוק ליה משום לפני עור. הא אצטריך לטעמא דנקראת על שמו היכי דיכול לשכור שדה מאחר דליכא לפני עור. כיון דמלאכת חוה"מ רק דרבנן והוי תרי דרבנן וכנ"ל. אך הנה במקום אחר הבאתי משמעות וקצת ראיה לדעת הסוברים דמלאכת חוה"מ דאורייתא. מהא דאסרינן הכא להשכיר שדה לכותי ופריך אבל עכו"ם מאי שרי וכו' אי הכי כותי נמי וכו' ומשני כותי לא ציית וכו'. ועיין שם בתוס' ד"ה אבל הקשו אימר נקט כותי וכ"ש עכו"ם אסור ומנא לן דעכו"ם שרי. ותירצו דא"כ הוי ליה למנקט עכו"ם דאיירי בה רבן שמעון בן גמליאל ומתניתין וגם דבעכו"ם לא שייך לפני עור עיין שם. והשתא אי נימא דמלאכת חוה"מ דרבנן. אכתי אימר נקט כותי לרבותא דאע"ג דכותי לא יעשה מלאכה אלא בחוה"מ דאינו אלא דרבנן אפי' הכי אסור להשכיר. וכ"ש לעכו"ם דאיכא למימר שיעשה מלאכה בשבתות ויו"ט דאורייתא, אלא ודאי דגם מלאכת חוה"מ דאורייתא ושפיר מוכח מדלא קתני עכו"ם, ולפי זה אתי שפיר דקדוק הלשון אי הכי, דכיון דאמרת דלהכי קתני כותי ולא עכו"ם משום דעכו"ם צאית וכותי לא צאית. ולא אמרינן דנקט כותי לרבותא דאף לאיסור דרבנן חיישינן ש"מ מלאכת חוה"מ דאורייתא. וא"כ קשה תיפוק ליה משום לפני עור ואף על גב דאפשר לו לשכור מאחר מ"מ איסור דרבנן מיהא איכא כיון דמלאכת חוה"מ דאורייתא, ואתי שפיר כן נראה נכון:
<b>ודע</b> דאף אם העכו"ם יודע הדבר וגוף הדברי תורה אלא אינו יודע הטעם, אסור לגלות לו הטעם. כדאיתא בשלהי כתובות [דף קי"א ע"א] שם ושלא יגלו הסוד לעכו"ם. ופירש"י ואמרי לה סוד טעמי התורה, מיהו לצורך שעה שפיר דמי כדמוכח בפרק יש נוחלין [דף קט"ז רע"א] בהא דבת לנחלה דאמר לו רבן יוחנן בן זכאי לצדוקי ולא תהא תורה שלימה וכו' מה לבת בנו שכן יפה וכו', ופירש הרשב"ם דמתחלה לא היה חפץ לגלות לו טעמו של דבר דאין מגלין להם טעמי תורה ע"כ. הרי דאח"כ כשראה צורך שעה גילה להם. ובזה נסתלקה נמי קושיית הרב טורי אבן בחידושיו שהקשה מהא דפ"ג דע"ז [מ"ד ע"ב] ששאל נכרי אחד את רבן גמליאל מפני מה אתה רוחץ במרחץ של עכו"ם. והשיב אני לא באתי בגבולה וכו' ואיך השיב דברי תורה לנכרי. ועיין שם שנשאר בקושיא למאן דאמר דנכרי שלמד תורה חייב מיתה משום דהוי כנערה המאורסה דכתיב תורה צוה לנו וכו' עיין שם, ולי נראה דלא קשה מידי דלצורך שעה ודאי שרי, ותנן בפרק הרואה בברכות [דף נ"ד ע"א] עת לעשות לד' הפרו תורתך ר' נתן אומר הפרו תורתך עת לעשות לד'. עיין שם ברש"י דלצורך לעשות לד' רשאי להפר, והתם נמי צורך גדול היה לרבן גמליאל לגלות לנכרי הטעם. כי לולא כן היה חילול השם גדול. ובכהאי גונא שרי אף דעבר על לפני עור כן נראה לי:
<h2>פרק ב</h2>
<h3>הלכה א</h3>
<b>מושיבין</b> מלמדי תינוקות בכל מדינה ומדינה ובכל פלך ופלך ובכל עיר ועיר. וכל עיר שאין בה תינוקות של בית רבן. מחרימין את אנשי העיר. עד שמושיבין מלמדי תינוקות ואם לא הושיבו מחרימין את העיר. שאין העולם מתקיים אלא בהבל פיהם של תינוקות של בית רבן. בפרק לא יחפור [דף כ"א ע"א] איתא דיהושע בן גמלא. דמקודם היו מושיבין רק בכל פלך ופלך ובני ט"ז וי"ז ואתי יהושע בן גמלא ותיקן להיות בכל עיר ועיר וכו' וגם בני ו' ז'. וכתב בספר ידי אליהו (תקון א') שאינו יודע מדוע כתב רבינו בכל פלך אחר שכבר כתב בכל עיר ועיר, ואף שהזכיר בגמרא פלך היינו קודם יהושע בן גמלא עיין שם, ואנכי הרואה בספ"ק דמכות [דף ז' ע"א] מייתי גמרא ברייתא נמי כהאי גונא, דת"ר בשעריך אתה מושיב בי"ד בכל פלך ובכל עיר ועיר, ובחוץ לארץ אתה מושיב בכל פלך ופלך ואי אתה מושיב בכל עיר ע"כ. הרי אמר ג"כ בכל פלך ובכל עיר. וכבר העירו המפרשים גם שם כיון דיש בי"ד בכל עיר מה צורך בכל פלך. וכל התירוצים שיש שם גם פה יהיה נכון, ועיין בלחם משנה [רפ"א מהל' סנהדרין] הביא בשם הרמב"ן דלהכי קאמר בכל פלך ופלך. משום דצריך להושיב בעיר הפלך עוד בי"ד נוסף על מה שבכל עיר והוא על כלל הפלך כולו, והכי נמי גם כאן י"ל כן דצריך בכל פלך ופלך להושיב מלמד תינוקות על כל הפלך כולו. נוסף על מה שבכל עיר כנ"ל לדעת הרמב"ן, [אף על גב דיהושע בן גמלא לא תיקן אלא בכל עיר ועיר מ"מ לא ביטל תקנה ראשונה להושיב גם בכל פלך ופלך]:
<b>ובענין</b> התינוקות יש לחקור איזה נקרא תינוק ועד אימת, ומהא דקודם יהושע בן גמלא היו מכניסין כבן ט"ז וי"ז. משמע דגם זה נקרא תינוק. ועיין בפרק כל כתבי [דף קי"ט ע"ב] אמר ריש לקיש משמיה דרבי יהודה נשיאה אין העולם מתקיים אלא בהבל פיהם של תינוקות של בית רבן אמר ליה רב פפא לאביי דידי ודידך מאי אמר ליה אינו דומה הבל פה וכו' ע"כ. וראיתי להרב פרשת דרכים [דרך האתרים דרך ב'] הביא בשם מהר"ש יפה שהקשה דמאי פסקא דאביי ורב פפא דיש להם חטא והתינוקות של בית רבן אין להם. ותירץ דודאי אין אדם צדיק בארץ אלא דהתינוקות של בית רבן אף על פי שחוטאין אין כלום שהם קטנים, וחזר והקשה דהכא משמע דרק משום תינוקות העולם מתקיים. והרי אף פחות מבן עשרים אין בי"ד שלמעלה מענישים והוי הבל פה שאין בו חטא, עיין שם מה שתירץ, ומבואר דדעתו דתינוקות של בית רבן היינו עד בן י"ג ותו לא, איברא קושייתו באמת חזקה מדוע לא אף יותר מבן י"ג דפחות מעשרים אין מענישין. ותירוצו דחוק:
<b>ובדרוש</b> שדרשתי ב"ה בשבת פרשת שקלים תקצ"ו לפ"ק. שבו בפרק נעשיתי בר מצוה בן י"ג שנים ויום אחד. אמרתי ב"ה לפתיחת דרושי ליישב גמרא הנ"ל מקושיית מהר"ש יפה, וביארתי ג"כ גמרא פ"ק דשבת [דף י"ג ע"א] במעשה דאותו תלמיד שקרא הרבה ושנה הרבה ושימש ת"ח הרבה ומת בחצי ימיו. נטלה אשתו תפליו והיתה מחזרת על בתי כנסיות ובתי מדרשות ואמרה כתיב בתורה כי הוא חייך בעלי שקרא הרבה וכו' ע"כ, ואמרתי לבאר דקדוק הלשון הרבה וגם מה שנטלה תפליו. הענין דבאמת הנה אמרו [בשלהי חולין] ובפ"ק דקדושין [דף ל"ט ע"ב] דשכר מצוה בהאי עלמא ליכא, וא"כ מה שאלה על אותו תלמיד דכתוב כי הוא חייך, נימא נמי לעולם שכולו ארוך, אך בפ"ק דב"ק [דף ט' ע"ב] אמרינן למצוה עד שליש משלו מכאן ואילך משל הקדוש ברוך הוא. ופירשו רש"י ותוס' בעד שליש דחיובא עליה רמיא משלו הוא אין לו שכר בהאי עלמא. מכאן ואילך משל הקדוש ברוך הוא. דכל שעושה יותר מחיובו שכרו בהאי עלמא עיין שם. והנה בפרק י"א דמנחות [דף צ"ט ע"ב] אמר ר' יוחנן משמיה דרבי שמעון בן יוחאי אפי' לא קרא אלא ק"ש שחרית וערבית קיים לא ימוש וכו' עיין שם. והתוס' בר"ה [דף י"ז ע"א] הביאו בשם המכילתא דהעוסק בתורה פטור מתפילין. וזו היתה כוונת אותה אשה חכמה שנטלה תפליו ואמרה בעלי שקרא הרבה ועשה יותר מחיובו, ועוד נטלה תפליו להראות שאף על פי שקרא בתורה עם כל זה הניח תפלין. ונמצא עשה יותר מחיובו, א"כ שכרו בהאי עלמא ומדוע מת בחצי ימיו. ואתי שפיר ונכון:
<b>ולפי</b> זה אתי שפיר מאמרם ז"ל אין העולם מתקיים. ר"ל זה העולם אין לו קיום אלא בהבל פיהם של תינוקות של בית רבן, ואמר לו רב פפא לאביי דידי ודידך מאי אמר לו אינו דומה הבל פה שיש בו חטא, ר"ל הבל פינו והגיונינו בתורה הנה יש בו חטא, והיינו שבהמנע ממנו הלא יש חטא [וריש לקיש ס"ל כר' ישמעאל דוהגית יומם ולילה חובה] ועון על המניעה, ונמצא עשייתו הוא חיוביי, ואחר שהוא חיוב לא יגיע לנו שכר עבור זה בהאי עלמא. ואין זה העולם מתקיים על ידו. משא"כ אותם תינוקות של בית רבן הבל פיהם אין בו חטא. ר"ל שאם ימנעו ממנו לא יחטאו. ונמצא עשייתם יותר מהחיוב ושכרו בהאי עלמא, וע"כ זה העולם מתקיים על ידם. והיינו דוקא קודם י"ג שנים. אבל אחר י"ג שנים אפי' פחות מבן עשרים דאינו נענש. מ"מ הוא חייב בעשיית מצות ודו"ק:
<h3>הלכה ב</h3>
<b>מכניסין</b> את התינוקות להתלמד כבן שש כבן שבע לפי כח הבן ובנין גופו, ופחות מבן שש אין מכניסין אותו. ומכה אותן המלמד להטיל עליהם אימה. ואינו מכה אותם מכת אויב מכת אכזרי. לפיכך לא יכה אותם בשוטים ולא במקלות. אלא ברצועה קטנה וכו'. הכי אמר ליה רב לר' שמואל בר שילת בפרק לא יחפור [דף כ"א ע"א] כי מחית לינוקא וכו', ועיין בפ' נערה שנתפתתה [דף נ' ע"א] א"ר יצחק באושא התקינו שיהא אדם מתגלגל עם בנו עד י"ב שנים מכאן ואילך יורד עמו עד לחייו. ותמה הרב ידי אליהו [תיקון ב'] מדוע השמיט רבינו תקנה זו דאושא. והרי"ף ז"ל הביאה בהלכות ונשאר בצ"ע. ואנכי יגעתי ומצאתי תירוץ מספיק לדעת רבינו, כי הנה עמדתי לכאורה מה תקנו באושא ומה הוסיפו. הא בלאו הכי מדינא קיי"ל בהכותב [דף פ"ו ע"א] דבאומרים לו עשה סוכה ואינו עושה וכו' מכין אותו עד שתצא נפשו וכן בכל מצות עשה. וא"כ מה קמשמע לן ביורד עמו לחייו. הא ודאי בגדול מבן י"ג שנים דכופין אותו ומכין עד שתצא נפשו בכל מצות עשה, ואי דאשמעינן דמן י"ב שנים ואילך כופין. הא נמי פשיטא, דמשמע ודאי עד י"ב שנים שלימות קאמר. ומכאן ואילך היינו מהתחלת שנת י"ג ואז ודאי מחויב מדרבנן משום חינוך כדמחויב בתענית כל אותה שנה. כדאיתא בפרק נערה שם לפירש"י עיין שם, והרי כתבו התוס' בפרק הכותב שם דאף במצוה דרבנן מכין עד שתצא נפשו:
<b>אך</b> י"ל דטובא אשמעינן חכמי אושא. דהאמרינן בחולין [דף ק"י ע"ב] בההוא דלא מוקיר אבוה וכפתוהו. א"ל שבקינהו תנינא כל מצוה שמתן שכרה בצדה אין בי"ד שלמטה מוזהרים עליה. והרי תלמוד תורה נמי מצות עשה שמתן שכרה בצדה דכתיב ושננתם לבניך וכו' למען ירבו ימיכם וכו'. ועיין בתוס' קדושין [דף ל"ד ע"א] ד"ה גברא דכתבו דקרא דלמען ירבו קאי אמזוזה. מיהו כתבי דקרא דכי הוא חייך קאי אתלמוד תורה עיין שם, [ולתירוץ קמא שכתבו שם ליתא להא. אך לתירוץ בתרא נכון] וא"כ הוי תלמוד תורה מצות עשה שמתן שכרה בצדה ואין כופין. ותקנו הם דמן י"ב שנים ואילך שהוא ביד המלמד יורד עמו המלמדו לחייו, והא דכתבו בהגהות מיימוני [ריש פרק א'] דאי לא בעי אב להשכיר מלמד לבנו כייפינן ליה, כדין כל מצוה עשה שלא רצה לעשות דמכין אותו עד שתצא נפשו ונחתינן לנכסיה עיין שם, היינו לענין לכוף לאב שישכיר לבנו מלמד ובנו רוצה ללמוד אלא שאין לו מלמד, ובזה נתחייב כבר האב וכדתנן האב חייב ללמדו וכופין אותו לעשות חיובו. ואפשר דסבירא ליה דלא קאי למען ירבו אלא אלימוד עצמו לא אושננתם לבניך, וכן קרא דכי הוא חייך, וא"כ החיוב ללמד את בנו לא הוי מצות עשה שמתן שכרה בצדה. אבל לימוד עצמו הוא מצות עשה שמתן שכרה בצדה ואין כופין. ושפיר תיקנו באושא לירד עמו לחייו ואף מבן י"ב שנים והלאה:
<b>אך</b> הנה בחולין שם הקשו התוס' מהא דכופין על הצדקה. עיין שם ובפ"ק דב"ב [דף ח' ע"ב] שכתבו דהא דכל מצות עשה שמתן שכרה בצדה אין בי"ד מוזהרים עליה. אין ר"ל מוזהרים שאין רשאים למיכף, אלא ר"ל אין מוזהרים אין מוכרחים להכריחו ולכופו כבשאר מצות. והביאו ראיה לזה מהירושלמי עיין שם. וע"כ כופין על הצדקה דאע"ג דהוי מצות עשה שמתן שכרה בצדה. א"כ אין הכי נמי לענין תלמוד תורה דאע"ג דהוי מצות עשה שמתן שכרה בצדה. אפי' הכי כופין דהא רשאי לכוף, והדרא קושיא לדוכתיה מה פעלו חכמי אושא ומאי הועילו בתקנתן. הא אף בלאו הכי נמי כופין כדין כל מצות עשה:
<b>אבל</b> י"ל דחכמי אושא לטעמייהו אזלי. דשם בכתובות [דף מ"ט ע"ב] אמר ר' אילעא באושא התקינו הכותב נכסיו לבניו הוא ואשתו נזונים מהם, ויש להבין היכי דמי, ממה נפשך אי דלא כתב כל נכסיו אלא שייר לעצמו ואית ליה לדידיה למזוני. בהא ודאי אף לתקנת אושא אין בניו מחויבים לזונו. ואלא דלית ליה קשה תיפוק ליה אף בלא כותב לבניו. הא כתבו התוס' בפ"ק דקדושין [דף ל"ב ע"א] ד"ה אורי וכן בהרי"ף שם דהיכי דרויח הבן והאב לית ליה כייפינן להבן ושקלי מיניה בתורת צדקה, ויהבינן לאבוה כי הא דרבא כפוה לרב נתן בר אמי וכו' עיין שם. ומדוע יגרע כותב נכסיו לבנו מכל אדם דכייפינן לבן ליתן לאב היכי דלית ליה, וצ"ל דחכמי אושא סוברים דמצות עשה שמתן שכרה בצדה אין בי"ד כופין, ואף על צדקה אין כופין, ע"כ שפיר אמרו דבכותב נכסיו בזו דוקא כופין לזונו מנכסיו דאדעתא דהכי נתן הא לאו הכי לא. [ועיין שם בתוס' בקדושין במה דהביאו מירושלמי מעובדא דרבי יונתן דאתי ההוא גברא ונשקיה וכו' עיין שם, והוא ממש אותה הגמרא דפרק נערה עיין שם אך בענין אחר,] ולפי זה אתי שפיר דכיון דס"ל לחכמי אושא דבי"ד אין כופין על מצות עשה שמתן שכרה בצדה, א"כ גם אתלמוד תורה אין כופין ושפיר תקנו דמן י"ב שנים ואילך יורד עמו לחייו, אכן רבינו דפוסק [בפרק ו' מהל' מתנות עניים] דכופין על צדקה עד שיתן [ועיין בפרק ה' מהלכות ממרים הלכה ט"ו כתב גם המבזה אביו דמכין אותו מכות מרדות. נראה ג"כ דס"ל דאף על מצות עשה שמתן שכרה בצדה מכין אותו] והיינו דס"ל דאף על מצות עשה שמתן שכרה בצדה כופין. ע"כ השמיט הך תקנתא דאושא דמן י"ב שנים ואילך יורד עמו לחייו דפשיטא דכופין כדין כל מצות עשה ואפי' בשנת י"ב כדין מצות עשה דרבנן, כן נראה נכון:
<h2>פרק ג</h2>
<h3>הלכה ג</h3>
<b>אין</b> לך מצוה בכל המצות כולן שהיא שקולה כנגד תלמוד תורה. אלא תלמוד תורה כנגד כל המצות כולן. שהתלמוד מביא לידי מעשה. לפיכך התלמוד קודם למעשה בכל מקום. עיין מה שכתבתי לעיל [פרק א' הלכה י"ג] בס"ד לבאר בזה דתלמוד גדול או מעשה גדול, דהוא פלוגתא דתנאי בספ"ק דקדושין [דף מ' ע"ב] תלוי ועומד בפלוגתת תנאי בפרק היה נוטל בסוטה [דף כ"א ע"א] אם הנשים מצוות גם כן אתלמוד תורה או לא עיין שם:
<b>ובזה</b> אמרתי בסייעתא דשמיא לפי קט שכלי להבין דברי חכמים וחידותם בפרק שמונה שרצים בשבת [דף ק"ח ע"א] בעובדא דשמואל וקרנא הוי יתבי אגודא דנהר מלכא חזינהו למיא דקאזלי ועכירי אמר גברא אתי ממערבא וכו' אזל אשכחיה לרב אמר ליה מניין שאין כותבין תפילין אלא על גבי עור בהמה טהורה אמר ליה דכתיב למען תהיה תורת ד' בפיך מן המותר בפיך מנין לדם שהוא אדום שנאמר ויראו מואב מנגד המים אדומים כדם, מנין למילה שבאותו מקום נאמר כאן ערלתו ונאמר להלן ערלתו מה להלן דבר שעושה פרי וכו', ואין מובן ענין ג' שאלות הללו כי אם הוא בא לנסותו לא מצא שאלות אחרות עמוקות מאלה. ועיין בבכור שור ז"ל ובשאר מפרשים מה שכתבו לפרש בזה לפי דעתם. וגם אנכי מזקנים אתבונן לילך בנתיבתם לפרש איך כל השאלות אל מקום אחד ילכו בלכתם להוכיח את רב על כי לא טוב עשה. ואם אולי אין הדברים כנים בכוונתם, הנה הקדוש ברוך הוא חדי בפלפולא, וכי הוא זה:
<b>דבאמת</b> יש להבין על רב דאתי מארץ ישראל לבבל והרי משה רבינו ע"ה ביקש לבוא לארץ ישראל, ואמרו בפ"ק דסוטה [דף י"ד ע"א] וכי לאכול מפריה וכו' אלא ביקש לקיים המצות התלויות בארץ, ואיך רב לא חייש לזה ועזב ארץ ישראל והמצוות התלויות בה לילך לבבל. רק י"ל דהלך להרבות תורה בבבל. וכדאמרינן בפרק בתרא דיומא [דף פ"ז ע"ב] דלא איפייס כי היכא דליזול וליגמר אורייתא בבבל. וכן בפ"ק דגיטין [דף ו' ע"א] אמרינן בבל כארץ ישראל לגיטין מכי אתא רב לבבל, ופירש"י מכי אתא רב וקבע ישיבה בסורא, וס"ל לרב כמאן דאמר תלמוד גדול ממעשה, ע"כ הניח מצות המעשיות שיקיים בארץ ישראל ובחר לו לילך לבבל ללמוד תורה, והנה שמואל וקרנא דיתבי אגודא דנהר מלכא יפלא איך עזבו לימוד התורה והלכו לנוע אגודא דנהר. וצ"ל דהיה להם איזה דבר מצוה לעשות שם וס"ל מעשה גדול על כן הפסיקו מללמוד לילך לעשות המצוה, והנה בראותם רב דאתי ממערבא לבבל, על כרחך היינו דס"ל תלמוד גדול והניח מצות המעשיות. ע"כ בא אליו קרנא להוכיח דלא כוותיה אלא מעשה גדול, ורב הסכים על ידו דבאמת חזר בו. וכמו שכתבתי לעיל [פרק א' הלכה י"ג] בסייעתא דשמיא דרב ס"ל מעשה גדול עיין שם:
<b>והביא</b> ראיה ראשונה מנין שאין כותבין תפילין אלא על גבי עור בהמה טהורה אמר ליה מקרא דלמען וכו'. והנה בפ"ק דקדושין [דף ל"ה ע"א] דרשינן מקרא דלמען וכו' להקיש כל התורה כולה לתפילין מה תפילין מצות עשה שהזמן גרמא נשים פטורות אף כל וכו'. וא"כ מנא לן שאין כותבין רק על בהמה טהורה הא אצטריך קרא דלמען וכו' להקיש. אך מהא לא קשיא דהא אסקינן התם דלא איצטריך הקישא, ובבנין אב סגי דהא הוי ליה מצה שמחה והקהל ג' כתובים הבאין כאחד וכו' עיין שם, אך הא קשיא דהא שם [דף ל"ד ע"א] קאמר ותפילין מנא לן דנשים פטורות ומשני ילפינן מתלמוד תורה. ובתלמוד תורה גופיה הקשו התוס' שם ד"ה גברא דנחייבו נשים בתלמוד תורה מדכתיב כי הוא חייך ואטו גברא בעי חיי נשי לא בעי חיי. ותירצו דכי הוא חייך קאי אמעשה, וכתבנו בס"ד לעיל [בפ"א הי"ג] דהיינו רק למאן דאמר מעשה גדול, אבל למאן דאמר תלמוד גדול כי הוא חייך קאי אתלמוד. והשתא איך ס"ד למימר דתלמוד גדול וא"כ כי הוא חייך קאי אתלמוד וא"כ נשים חייבות בתלמוד תורה. וא"כ חייבות גם בתפילין דהוקש לתלמוד תורה. וא"כ אדרבא נימא לאידך גיסא דהוקשה כל התורה כולה לתפילין דמצות עשה שהזמן גרמא ונשים חייבות אף כל וכו', וא"כ אצטריך למען וכו' להיקשא ומנא לן דאין כותבין תפילין רק על עור בהמה טהורה, ועל כרחך דמעשה גדול ונשים פטורות מתלמוד תורה וכן מתפילין ואייתר קרא דלמען וכו' דלהקישא לא צריך. ושמעינן מינה דאין כותבין תפילין רק בעור בהמה טהורה. וזו היתה שאלתו מנין שאין כותבין וכו' ועל כרחך מלמען וכו' ומוכח כנ"ל דמעשה גדול. והודה רב לדבריו דמלמען ילפינן לה:
<b>אך</b> עדיין י"ל לעולם תלמוד גדול ואפ"ה נשים פטורות מתלמוד תורה וכן מתפילין, דהתוס' שם תירצו עוד תירוץ אף על גב דכי הוא חייך קאי אתלמוד תורה. מ"מ אין סברא לומר דנשים חייבות בתלמוד תורה משום הך סברא דגברי בעי חיי נשי וכו'. כיון דאשכחן להדיא מיעוטא גבייהו לעיל [דף כ"ט ע"א] והודעתם לבניך ולא לבנותיך ע"כ. וא"כ שפיר י"ל דתלמוד גדול וכי הוא חייך קאי אתלמוד תורה ואפילו הכי נשים פטורות מתלמוד תורה ממיעוטא דבניך ולא בנותיך וכן בתפילין, וא"כ אייתר קרא דלמען וכו' להורות דאין כותבין וכו':
<b>אכן</b> כבר הבאתי לעיל [פרק א'] בס"ד בשם הירושלמי דאיכא למדרש בנך ולא עכו"ם. וא"כ ודאי כיון דאיכא סברא דאטו גברא בעי חיי וכו'. יש לחייב לנשים בתלמוד תורה דקרא בניך אפשר למדרש למעוטי עכו"ם, וא"כ ודאי אם תלמוד גדול וכי הוא חייך קאי אתלמוד תורה, יש לחייב נשים בתלמוד תורה דאטו גברא וכו'. איברא דקשה על זה דאי אפשר למדרש בניך למעוטי עכו"ם, דהא [בפרק ב' דחגיגה דף י"ג ע"א] אמרינן דאין מוסרין דברי תורה לעכו"ם מקרא דמגיד דבריו ליעקב וכו', והשתא אי בניך למעוטי עכו"ם קשה למה לי קרא דמגיד דבריו וכו', תיפוק ליה מקרא דבניך. דליכא למימר דרק מחיובא הוא דממעטינן עכו"ם אבל ס"ד דרשות הוי. זה אינו דלחיובא לא צריך קרא למעוטי דפשיטא דהא רק בניך כתיב. וכל התורה לא נתנה רק לישראל ולא לעכו"ם:
<b>אך</b> י"ל דקרא דמגיד דבריו וכו' לפרש על דברי תורה אתי לגלות אהאי קרא דבניך דאתי למעוטי עכו"ם, ואף על גב דהאי קרא בדברי קבלה. אשכחן קרא דדברי קבלה דאתי לפרש קרא דדברי תורה. הך דדם שהוא אדום דכתיב קרא במלכים ויראו וכו' המים אדומים כדם. כתיב תיבת אדומים מיותר לגלות דדם הכתוב בתורה היינו אדום. והכי נמי דכוותיה. וזה כונתו בשאלתו מנין לדם שהוא אדום שנאמר וכו'. וחזינן דקרא דדברי קבלה לפרש דברי תורה אתי. והכי נמי דכוותיה קרא דמגיד וכו' לפרושי קראי דבניך אתי דבניך ולא עכו"ם. ושפיר איכא למדרש בניך ולא עכו"ם. וא"כ אם תלמוד גדול ודאי מקרא דכי הוא חייך איכא לחייב נשים דאטו גברא בעי חיי וכו'. וא"כ שפיר אצטריך קרא דלמען וכו' ומנא לן דאין כותבין וכו':
<b>וחזר</b> להביא לו עוד ראיה דלא כותיה דע"כ מעשה גדול, דאי תלמוד גדול וכי הוא חייך קאי אתלמוד תורה ונשים חייבות בתלמוד. קשה דהנה בקדושין שם [דף ל"ד ע"ב] קאמר דמצות עשה שאין הזמן גרמא דנשים חייבות נפקא ליה ממורא. ופריך וניליף מתלמוד תורה לפטור, ומשני דהוי ליה תלמוד תורה ופדיון הבן ב' כתובים וכו' ואין מלמדין. ולמאן דאמר ב' כתובים הבאין כאחד מלמדין. הוי ליה תלמוד תורה ופריה ורביה ופדיון הבן שלשה כתובים וכו' ולכולי עלמא אין מלמדין עיין שם, ובתוס' שם ד"ה נשים הקשו הא הוי ליה מזוזה ומורא נמי ב' כתובים וכו', ותירצו דהנך מצרך צריכי דס"ד אמינא מזוזה נקיש לת"ת לפטור עיין שם:
<b>והשתא</b> אי נימא דתלמוד תורה ג"כ נשים חייבות אי תלמוד גדול וכנ"ל. א"כ הוי ליה מורא ומזוזה ותלמוד תורה ג' כתובים הבאין כאחד, דהא השתא מזוזה נמי לא צריכא דאי אפשר להקיש לתלמוד תורה ואין מלמדין לחייב נשים במצות עשה שאין הזמן גרמא. וגם איפכא הוי פדיון הבן ופריה ורביה ב' כתובים הבאין כאחד ואין מלמדין. [דהא אנן קיי"ל אף ב' כתובים וכו' אין מלמדין]. והוי תרתי דסתרי דהא טעמא דב' כתובים אין מלמדין משום דאם נלמד לכל מקום למה לי קרא השני. תיפוק ליה מקרא קמא דילפינן לכל מקום והוא הדין להכא. והשתא הכא ממה נפשך חד קרא מיותר כיון דכתיב ב' כתובים לחייב נשים וב' כתובים לפטור:
<b>אך</b> דיש להקשות על זה דרב ס"ל כר' יוחנן בן ברוקה דנשים חייבות בפריה ורביה, וא"כ פש רק חד קרא לפדיון הבן לפטור נשים אף במצות עשה שאין הזמן גרמא ומיניה ניליף. ותו לא קשה קראי אהדדי. דמפדיון הבן דהוא חד קרא ניליף לפטור נשים במצות עשה שאין הזמן גרמא. ומורא ומזוזה ותלמוד תורה ופריה ורביה הוי ליה ד' כתובים ובאמת אין מלמדין, ולעולם י"ל דתלמוד גדול והנשים חייבות בתלמוד תורה ולא קשיא קראי אהדדי:
<b>אך</b> דעדיין זה אינו. דהנה הא דקאמר רק תלמוד תורה ופדיון הבן דנשים פטורות ולא קאמר נמי מילה דהא מילה נמי הוי מצות עשה שאין הזמן גרמא. וכמו שכתבו התוס' קידושין [דף כ"ט ע"א] ד"ה אותו ולא אותה דכיון דמיום השמיני והלאה אין לה הפסק לאו זמן גרמא הוא עיין שם. היינו משום דמילה ליתיה בנשים ואינו בהם כלל ולא שייך לומר בזה פטור או חיוב דאולי אלו היה אפשר, היו חייבות, אך זה נכון אם מילה באותו מקום אבל אם מילה בערלת אזנו שייך גם בנשים ואפ"ה הנשים פטורות. א"כ מצינו עוד מצוה שאין הזמן גרמא דהנשים פטורות מקרא דאותו ולא אותה, וא"כ הוי ב' כתובים לפטור מאין הזמן גרמא והדרא קושיא לדוכתיה דתרתי דסתרי:
<b>וזו</b> היתה כונתו בשאלתו מנין למילה באותו מקום, וידע שישיב לו מקרא דערלתו דכך היתה קבלה בידם, והשתא אי נימא דתלמוד גדול קשה למה לי גזירה שוה דערלתו בלאו הכי מוכח על כרחך דבאותו מקום. דאי לאו הכי קשה קראי אהדדי דכיון דתלמוד גדול הנשים חייבות בתלמוד תורה. וא"כ הוי ליה מורא ותלמוד תורה ב' כתובין הבאין כאחד לחייב נשים במצות שאין הזמן גרמא. ופדיון הבן ופריה ורביה ב' כתובים הבאין כאחד לפוטרם וממה נפשך חד קרא מיותר או מהאי גיסא או מהאי גיסא. וע"כ צ"ל דגם פריה ורביה נשים חייבות וא"כ נשאר פדיון הבן חד קרא לפטור נשים. ואי נימא דמילה אינה באותו מקום. א"כ אכתי קשה דהוי ליה תלמוד תורה ומורא ופריה ורביה ג' כתובים הבאין כאחד לחיוב. ופדיון הבן ומילה ב' כתובים הבאין כאחד לפטור וממ"נ חד קרא מיותר וע"כ דמילה באותו מקום, וא"כ לא נחשוב מילה דלא שייך כלל בנשים ולמה לי גז"ש דערלתו להורות דמילה באותו מקום:
<b>וע"כ</b> מוכח דמעשה גדול ונשים פטורות מתלמוד תורה דכי הוא חייך קאי אמעשה. וא"כ לא מוכח כלל מהתם דמילה באותו מקום דהשתא הוי תלמוד תורה ופדיון הבן ב' כתובים הבאין כאחד ואין מלמדין. ומורא חד קרא לחייב דמזוזה אצטריך דלא ניליף מתלמוד תורה לפטור. ושפיר אצטריך ערלתו להורות דמילה באותו מקום. ורב הודה לדבריו כי באמת חזר בו רב וס"ל דמעשה גדול, וכמו שנתבאר [בפ"א הלכה י"ג] בס"ד דרב ס"ל הכי עיין שם, ואמנם לפי שקרנא אמר לו כל זה להוכיח שלא טוב עשה במה שיצא מארץ ישראל לבבל. ע"כ אמר לו מה שמך קרנא תיפוק לך קרנא בעיניך והיינו קיללו על מה שציערו בזה ואתי שפיר ודו"ק. ויש לי עוד בזה אריכות בדרושים וכאן הצגתי רק התמצית מדבריי כי לא לדרשה קאתינא, רק לפרש מאמר רז"ל מה שנראה לפי ענ"ד על דרך המפרשים ז"ל:
<h3>הלכה ד</h3>
<b>היה</b> לפניו עשיית מצוה ותלמוד תורה אם אפשר למצוה להעשות על ידי אחרים לא יפסוק תלמודו ואם לאו יעשה המצוה ויחזור לתלמודו. הרב כסף משנה הראה מקור לדברי רבינו מירושלמי פרק אלו עוברין, ואנכי הרואה דבר זה מפורש בגמרא פ"ק דמו"ק [דף ט' ע"ב] כתיב יקרה היא מפנינים וכל חפצך לא ישוו בה הא חפצי שמים ישוו וכתיב וכל חפצים לא ישוו בה אפי' חפצי שמים. לא קשיא כאן במצוה שאפשר על ידי אחרים וכו' ע"כ, הרי מפורש כדברי רבינו:
<b>ודבר</b> פשוט הוא דעל כרחך לא אמר רבינו אלא במצוה מקרית כצדקה ופדיון שבויים וכדומה שאפשר לעשות על ידי אחרים. אבל במצוה החיובית על כל אחד כתפילין וסוכה וכדומה, ודאי דאף התלמיד חכם חייב אף דעוסק בתורה ואפשר שתעשה על ידי אחרים. מ"מ מצוה של זה אי אפשר שתעשה על ידי אחרים, שהרי אחר שהוא מניח תפילין הוא מניח בשביל עצמו ועל זה העוסק בתורה חיוב בפני עצמו להניח תפילין, והכי מפורש בפ"ק דשבת [דף י"א ע"א] חברים העוסקים בתורה מפסיקין לק"ש ואין מפסיקין לתפלה. ולא שנו אלא מי שתורתו אומנתו כרבי שמעון בן יוחאי וחביריו אבל כגון אנו מפסיקין בין לק"ש בין לתפלה:
<b>והנה</b> טעם דחברים שתורתן אומנתן אין מפסיקין לתפלה, פירש"י דק"ש זמנה קבוע דאורייתא דכתיב בשכבך ובקומך משא"כ תפלה ע"כ. משמע מדעת רש"י דמצוה דרבנן רשאים לבטל ואינו מפסיק לעשות כיון שעוסקים בתורה אף דמצוה זו חיובית, דהא הך אין מפסיקין היינו אף כשזמנה עוברת ולא יקיימה כלל. וכמו שנראה מדברי התוס' ד"ה כגון וכמו שהוכיחו הרז"ה והר"ן עיין שם באורך. ואפי' הכי כיון דאין זמנה קבוע מן התורה מבטלין, וקשה לי מהא דפ"ק דמגילה [דף ג' ע"א] דסמכו של בית רבי שהיו מבטלין תלמוד תורה לשמוע מקרא מגילה, והא מקרא מגילה אינו אלא מדרבנן ואפי' אי נימא דבית רבי לא היה תורתן אומנתן ומי שאינו תורתו אומנתו מבטל אף לתפלה דרבנן והוא הדין למקרא מגילה, אבל מי שתורתו אומנתו אינו מבטל למצוה דרבנן. אכתי קשה מדאמרינן בפ"ב דכתובות [דף י"ז ע"א] אמרו על רבי יהודה בר אילעי שהיה מבטל תלמוד תורה להוצאות המת והכנסת כלה, והרי ר"י בר אילעי דהוא סתם ר' יהודה דבגמרא מחבריו של רשב"י דתורתן אומנתן ואפילו הכי היה מבטל תלמוד תורה אף למצוה דרבנן. וקשה מאי שנא מתפלה דאין מפסיקין לפרש"י דהוא משום דאינו אלא מדרבנן:
<b>ותו</b> דמשמע מדברי רש"י שכתב דק"ש זמנה קבוע מדאורייתא דכתיב בשכבך ובקומך. דקדק לומר זמנה קבוע משמע הא תפלה אין זמנה קבוע מדאורייתא אבל גוף התפלה מדאורייתא, וכן משמע בהרע"ב דתפלה אין זמנה קבוע מן התורה עיין שם, משמע גוף התפלה מן התורה. ועיין ברפ"ק דתענית [דף ב' ע"א] דרשינן מקרא ולעבדו בכל לבבכם איזה עבודה שבלב הוי אומר זו תפלה. וא"כ דגוף התפלה מן התורה והיינו ודאי בכל יום וכנזכר בדברי רבינו [ריש הלכות תפלה] שכתב מצוה שיתפלל בכל יום וכו', והיינו דאי לאו הכי איזה שיעור וזמן אחר בדבר. וא"כ קשה דמשמע דרבי שמעון בן יוחאי וחביריו לא התפללו כלל דאף בשעה עוברת לא הפסיקו. דכיון דתורתן אומנתן. וכל ימיהם עסוקים רק בדברי תורה, וכמו שאמר רשב"י בברכות [דף ל"ה ע"ב] אפשר אדם חורש וכו' תורה מה תהא וכו' עיין שם. וא"כ כיון דאין מפסיקין לתפלה נמצא לא התפלל כלל, ואי דאח"כ הפסיקו לימודם לקיים מצות תפלה דאורייתא, א"כ מדוע לא הפסיקו מקודם כדי לקיים זמן תפלה דרבנן, כיון דבין כך ובין כך הפסיקו מתלמוד תורה לקיים מצות תפלה מן התורה:
<b>ואף</b> על גב דבירושלמי [פ"ק דשבת] קאמר נמי טעמא דמתניתין דק"ש דבר תורה תפלה אינה דבר תורה ק"ש זמנה קבוע תפלה אין זמנה קבוע עיין שם. היינו דאיהו קאי אמתניתין דלהפסיק מאכילה. והיינו כשאין השעה עוברת. בזו שפיר קאמר. דכיון דתפלה אין זמנה קבוע מן התורה אלא מדרבנן אין לנו לחוש שמא ישכח. ואין צריך להפסיק עכשיו אלא א"כ כשיהיה השעה עוברת דלשכחה לא חיישינן בדרבנן. וכהאי גונא אמרינן בתלמודא דידן בסוכה [דף ל"ח ע"א], במאי דפרכינן מסוכה דחיישינן שמא ישכח ויעבור הזמן ומפסיקין אתפלה דלא חיישינן. ומשני הא דאורייתא הא דרבנן דבדרבנן לא חיישינן שמא ישכח עיין שם, אבל הכא בתלמוד תורה דאיירי בהשעה עוברת ומבטל זמן תפלה לגמרי, וא"כ אף דהיא רק דרבנן מכל מקום הוי ליה להפסיק, כיון דבין כך ובין כך יפסיק אח"כ:
<b>ונראה</b> לפי ענ"ד דרש"י ז"ל מפרש באמת הך דמפסיקין לק"ש ואין מפסיקין לתפלה נמי באין השעה עוברת דמסתמא סיפא איירי דומיא דרישא, ומה שכתבו הר"ן והרז"ה להביא ראיה דעל כרחך חברים שתורתן אומנתן אין מפסיקין לתפלה אף בשעה עוברת. דאם לא כן לדידן דאפסיקינן לתפלה היינו אף בשעה שאינה עוברת קשה וכי אסור לעסוק בתורה קודם שיתפלל אלא ודאי כדכתבינן ע"כ דבריהם. הנה בפ"ק דברכות [דף ה' ע"ב] תניא אבא בנימין אומר על ב' דברים הייתי מצטער על תפלתי שתהא לפני מטתי וכו' סמוך למטתי, ופירש"י נזהרתי שלא לעשות מלאכה ולעסוק בתורה קודם שאקרא ק"ש ואתפלל ע"כ, והתוס' שם כתבו רש"י פירש שאפי' ללמוד קודם תפלה אסור ולא ידעתי מנא ליה הא וכו' עיין שם, והרי דדעת רש"י דאסור ללמוד קודם התפלה. ונראה דמהכא ידע רש"י הא דאסור ללמוד. מדאמרינן הכא דכגון אנו שאין תורתינו אומנתינו מפסיקין לתפלה, והיינו אפי' שאין השעה עוברת וכגון שהיה עסוק בתורה קודם אור היום מיד שהאיר היום. צריך להפסיק כיון שהגיע זמן התפלה אף על פי שאין השעה עובר. ומכ"ש דאסור להתחיל ללמוד אז, כן נראה לפי ענ"ד:
<b>ומה</b> שהקשו מדוע יגרע תלמוד תורה מדבר הרשות כאכילה ועשיית מלאכה. דתנן במתני' אם התחילו אין מפסיקין לתפלה כשאין השעה עוברת. נראה לפי ענ"ד דלא קשה מידי דמצינו כהאי גונא בר"פ כל התדיר בזבחים [דף פ"ט ע"א] כל התדיר מחברו קודם לחברו כל המקודש מחברו וכו'. וחשיב שם קדימת הקרבנות אלו לאלו עיין שם, ואף על גב דאם אינו רוצה להקריב עדיין כלל ועוסק בדבר הרשות לית לן בה. מ"מ כיון שבא להקריב אסור להקריב קרבן אחר קודם לו, דאסור לעשות מצוה אחרת קודם לו דזה הוי כביזוי למצוה כיון דמצוה זו ראויה להקדים. אבל בדבר הרשות לית לן בה, [ועיין בשאגת אריה [סי' ק"ב] ושם רצה לומר דמילי דרבנן לגבי דאורייתא כדבר הרשות דמי עיין שם]. והכי נמי דכוותיה דבר רשות לית לן בה ואם התחילו אין מפסיקין כיון דעדיין יש שהות להתפלל. אבל ללמוד תורה קודם תפלה משהגיע הזמן מפסיקין, כיון דבדין תפלה עדיף ויש להפסיק מתלמוד תורה לתפלה כגון אנו שאין תורתינו אומנתינו. תו הוי בזיון למצוה אם לא נפסיק מללמוד וכ"ש שלא להתחיל. אבל בדבר הרשות לא הוי בזיון כנ"ל. כן נראה:
<b>ומה</b> דהקשו התוס' [פ"ק דברכות] שם לשיטת רש"י דאסור ללמוד, מהא דאמרינן בפרק ב' [דף י"ד ע"ב] דרב מקדים ומשי ידיה ומברך ומתני פרקין והדר קרי ק"ש. והיינו כי מטי זמן ק"ש. ומזו ודאי קשה דאף אם רב הוי תורתו אומנתו מ"מ הא לקריאת שמע כולי עלמא מפסיקין והיינו לפירש"י אפי' יש עוד שהות כנ"ל. אבל כבר יישב זה במה שכתבו התלמידי רבינו יונה שם, שכתבו דאף רש"י מודה במלמד תורה לרבים ואם לא עכשיו, יתבטלו. דמותר, דזכות רבים גדול הוא עיין שם, והכי נמי רב מלמד תורה לרבים הוי, כדקאמר ומתני לן פרקין ובזה שרי אף לבטל מק"ש, וכן מבואר ג"כ ברא"ש פרק היה קורא [בסימן ג'] שהקשה אהא דרבי לא הפסיק באמצע לימודו לק"ש ואח"כ עבר זמנו ולא קרא, והא אפי' מי שתורתו אומנתו תנן בפ"ק דשבת דמפסיקין לק"ש. ותירץ דהני מילי אדם שלומד תורה לבדו אבל אם לומד לרבים אין צריך להפסיק ע"כ. מבואר כנ"ל דהלומד לרבים דצורך רבים דבר גדול הוא ואין מפסיקין אף לק"ש, והכי נמי שפיר עביד רב:
<b>וראיתי</b> במעדני יום טוב שם הקשה לדברי הרא"ש, מהא דפ"ק דשבת דמוקי ברייתא דקתני כשם שאין מפסיקין לתפלה כך אין מפסיקין לק"ש בעיבור שנה, ולא מוקי בלומד לרבים. ותירץ משום דאין מפסיקין לגמרי משמע אפי' לפסוק אחד לא יפסיק ורבי קרי מיהת פסוק אחד ע"כ דבריו. ולא נהירא דאם גם קריאת פסוק שמע בלבד הוי הפסק וביטול, גם בלומד ברבים לא היה נצרך לקרותו כיון דאין מפסיקין לק"ש, ואם נאמר דבקריאת פסוק זה בלבד לא חשיב ביטול ולהכי קראו רבי. א"כ גם בעיבור שנה קוראים פסוק ראשון כיון דלא חשיב ביטול והפסק בהכי. דמאי שנא עיבור שנה מצורך הרבים ללמוד להרא"ש, אבל לי נראה דלא קשה מידי דהרי רבינו [בפ"ג מהל' ק"ש הלכה ה'] כתב היה עוסק בתורה יפסיק לק"ש היה עוסק בצרכי צבור לא יפסיק, וכתבו הרב כסף משנה ולחם משנה שם דטעמא דרבינו דס"ל. דהא דלעיבור שנה לא יפסיק משום דצרכי רבים הוא וכל דלצורך צבור ורבים לא יפסיק. ע"כ כתב רבינו סתם דצרכי צבור לא יפסיק והכל בכלל ע"כ. וא"כ הכי נמי תלמוד תורה דרבים כיון דהוי צורך צבור ורבים הוי בכלל עיבור שנה דלא יפסיק, ומינה שמעינן לה [ונקט עיבור שנה דמפורש בברייתא כדמייתי התם ומשם ילפינן לכל צרכי רבים]. וכן לצרכי צבור שזכר רבינו וזה פשוט לפי ענ"ד:
<b>ועכ"פ</b> ביררנו דזהו שיטת רש"י לפי ענ"ד, דבכל אדם שאין תורתו אומנתו מפסיק בין לק"ש בין לתפלה אפי' אין השעה עוברת. ובתורתו אומנתו אם עוסק לעצמו מפסיק לק"ש אפי' אין שעה עוברת, ואין מפסיק לתפלה אם אין השעה עוברת. ושפיר כתב רש"י הטעם משום דתפלה אין זמנה קבוע מדאורייתא ע"כ לא חיישינן שמא ישכח כיון שאין שעה עוברת, וכמו טעם הירושלמי אמתניתין וכחילוק הגמרא סוכה הנ"ל. אבל אם שעה עוברת אפי' למצוה דרבנן מפסיקין, וכהאי דמקרא מגילה והכנסת כלה ואפי' מי שתורתו אומנתו. ובזה ניחא דלא קשה קושיית התוס' בשבת שם. מהא דאמרינן פרק במה מדליקין [דף ל"ג ע"ב] ברשב"י דיתיב במערה וכי הוי מטי עידן צלוייא לביש ומצלי הרי דהיה מתפלל. ודחקו לומר דמצלי היינו ק"ש. ולשיטת רש"י לא קשה מידי דשפיר היה מתפלל בעידן צלוייא כשעה עוברת. ובמצוה דאורייתא כק"ש אפי' אין השעה עוברת מפסיקין דשמא ישכח והוא שלומד ביחיד, אבל אם לומד ברבים הוי כצרכי רבים ואין מפסיקין אף לק"ש ואפי' השעה עוברת, זהו שיטת רש"י:
<b>אבל</b> לדעת הרז"ה והר"ן וכן דעת התוס', דאינהו מפרשי טעמא דאין מפסיקין לתפלה לאו משום דתפלה וכו' אלא דשאני תפלה דהיא חיי שעה, וכדאמר ליה רבא לרב המנונא [שם דף י' ע"א] דחזייה דמאריך בצלותיה מניחין חיי עולם ועוסקין בחיי שעה, משא"כ לק"ש דהוא ג"כ חיי עולם מפסיקין. ונמצא לדעתם יש חילוק בין מצוה דאורייתא לדרבנן בזה האופן. דבמי שאין תורתו אומנתו בין מצוה דאורייתא בין מצוה דרבנן ואפי' תפלה אם השעה עוברת מפסיקין. אך אם אין השעה עוברת מפסיקין לק"ש ולכל מצוה דאורייתא כדין אכילה ומלאכה. ואין מפסיקין לתפלה ולכל מצוה דרבנן. ואם הוא תלמיד חכם שתורתו אומנתו אז אם הוא תלמוד תורה דיחיד אין מפסיק לתפלה דהיא חיי שעה אפי' השעה עוברת ויבטל מצוה זו. אבל מפסיק הוא לק"ש ולכל המצות בין דאורייתא בין דרבנן:
<b>ונראה</b> לי דלדעה זו באם אין השעה עוברת מפסיק לק"ש ולמצות דאורייתא, אבל אין מפסיק למצות דרבנן וכדין כל אדם, ורק בשעה עוברת הוא דאפי' למצוה דרבנן מבטלינן, וכהכנסת כלה ואינך דהוי שעה עוברת. ורק בתפלה בלבד חלוק מי שתורתו אומנתו מאחרים. ודוקא בתלמוד תורה דיחיד אבל בתלמוד תורה דרבים אין מפסיקין אפי' לקריאת שמע ולמצות דאורייתא. זהו ביאור הדעות לפי תלמודין:
<b>מיהו</b> בירושלמי [פ"ק דברכות] אמר ר' יוחנן משום רבי שמעון בן יוחאי כגון אנו שעוסקים בתלמוד תורה אפי' לק"ש אין אנו מפסיקין ע"כ. והובא ג"כ בתוס' פ"ק דמו"ק [דף ט' ע"ב] ד"ה כאן במצוה דבהפסקת תפלה וק"ש, אמרינן בירושלמי דאין מפסיקין לרשב"י דזה שננו וזה שננו ואין מפסיקין שננו מפני שננו ע"כ, ובגליון הש"ס ממופת הדור הגאון רעק"א ז"ל הקשה על זה מהא דפ"ק דשבת דאמרינן להדיא דאף בתורתן אומנתן מפסיקין לק"ש ונשאר בצ"ע. ובספר קרבן נתנאל על הרא"ש [פ"ק דשבת אות מ"ג] כתב ועיין בתוס' דמו"ק שהביאו ירושלמי דרשב"י אפי' לק"ש לא הפסיק איכא לאוקמי בדאיכא שהות. ועל פי דבר זה יש להשוות הירושלמי והבבלי ודלא כראנ"ח בדרשותיו פ' שמיני עיין שם עכ"ל. ובמחילת כבודו לא ראה גוף הירושלמי [פ"ק דברכות] והועתק בבעל המאור [פ"ק דשבת] אמתניתין דמפסיקין. דפריך עלה ולית ליה לרשב"י דמפסיקין לעשות סוכה לעשות לולב ולית ליה לרשב"י הלומד על מנת לעשות ולא על מנת שלא לעשות ומשני עלה זה שננו וזה שננו וכו' או רשב"י כדעתיה דרשב"י אומר העוסק במקרא מדה ואינו מדה עיין שם, הרי מבואר דרשב"י לא היה מפסיק לק"ש אפי' בשעה עוברת. דאי לאו הכי מה פריך מסוכה ולולב דמפסיקין דהתם מפסיקין משום השעה עוברת. ובזה גם בק"ש מפסיקין, ולמה ליה לחלק ולומר דזה שננו וכו'. אלא ודאי דאף בשעה עוברת היה מבטל ק"ש מפני תלמוד תורה:
<b>אבל</b> לפי ענ"ד דלא קשה מידי. דהא בירושלמי התם מייתי ר' יוחנן על דעתיה אמר כגון אנו מפסיקין בין לק"ש בין לתפלה ופליג ארבי שמעון בן יוחאי עיין שם. והרי התם בפ"ק דשבת ר' יוחנן הוא דקאמר לה ולטעמיה אזיל. ואף על גב דקאמר כגון רשב"י וחבריו. רק לדוגמא על עוסקים בתורה נקט. לפי שאמר כגון אנו אין תורתינו אומנתינו. אמר תורתן אומנתן כגון רשב"י וחבריו. ובזה לדעתו אין מפסיקין לתפלה ומפסיקין לק"ש. אבל לרשב"י אף לק"ש אין מפסיקין. ואף על גב דבירושלמי קאמר רבי יוחנן דאף לתפלה מפסיקין היינו למי שאין תורתו אומנתו וכדקאמר נמי בתלמודין כגון אנו אפי' לתפלה מפסיקין. אבל בגמרא פ"ק דמו"ק בהא דדרשו ר' יונתן בן עסמיי ור' יהודא בן גרים קראי דחפצים וחפציך דהם היו תלמידי רשב"י ואפטרי אז מיניה דרשב"י כדאיתא התם מסתמא ס"ל כרשב"י. וע"כ העתיקו התוס' הירושלמי דלרשב"י אפילו לק"ש אין מפסיקין דלית ליה דר' יוחנן:
<b>ואין</b> להקשות מהא דפרק במה מדליקין דהביאו התוס' דהוי בעידן צלויי מצלי. דלא שייך השתא תירוץ התוס' דמצלי היינו ק"ש. דהא אף לק"ש אין מפסיקין לרשב"י, כבר תירץ הר"א פערקן בפירושו לירושלמי [פ"ק דברכות] דרשב"י אף על גב דס"ל דלק"ש נמי אין מפסיקין לא עשה מעשה כותיה, והוא לא ביאר יפה, ובאמת דבר זה מבואר יפה למעיין בירושלמי פ"ק דברכות אמתני' דק"ש של ערבית עד חצות ולא זו בלבד וכו' דרשב"י פליג עם חכמים ולא עביד עובדא כותיה עיין שם, וכן הוא בירושלמי [פ"ט דשביעית] בעובדא דראה רשב"י לחד מלקט ספיחי שביעית אמר ליה ולית אסור אמר ליה ולא את שמתירן א"ל ולית חבירי חלוקין עלי וכו' עיין שם. והכי נמי כיון דמתני' פ"ק דשבת סתמא [וסתם משנה ר' מאיר חבירו של רשב"י] דמפסיקין לק"ש. אף דהוא אמר אין מפסיקין לא עשה מעשה נגד חביריו החולקים עליו, כן נראה:
<b>ובזה</b> ניחא לפי ענ"ד ליישב גמרא דר"פ היה קורא [דף י"ג ע"ב] דאמרינן שמע ישראל ד' אלקינו וכו' זו היא ק"ש של ר' יהודה הנשיא, ואמרינן דאינו חוזר וגומרה אח"כ. והקשה הרא"ש מדוע לא הפסיק לק"ש הא קיי"ל מפסיקין לק"ש אפי' ת"ח שתורתו אומנתו. וכבר זכרנו תירוצו ולפי מה שכתבתי ניחא. דהנה שם בירושלמי אמרינן אתיא דר' יוחנן כר' חנניא בן עקביא, דתניא כותבי ספרים תפילין מזוזות מפסיקין לק"ש ואין מפסיקין לתפלה ר"ח בן עקביא אומר כשם שמפסיקין לק"ש כך מפסיקין לתפלה ע"כ מבואר דר' חנניא בן עקביא דאמר מפסיקין לתפלה בכותב סת"מ הוא הדין כאן. ולחכמים דאין מפסיקין לתפלה הוא הדין כאן. והנה בתוספתא [פרק ב' דברכות] תניא כותבי סת"מ מפסיקין לק"ש ואין מפסיקין לתפלה רבי אומר כשם שאין מפסיקין לק"ש כך אין מפסיקין לתפלה. ר' חנניא בן עקביא אומר כשם שמפסיקין וכו' עיין שם, מבואר דרבי ס"ל דגם לק"ש אין מפסיקין והיינו כרשב"י, וא"כ אתי שפיר דרבי יהודה הנשיא הוא רבי לטעמיה אזיל דאין מפסיקין אף לק"ש בכל כותבי סת"מ. והוא הדין הכא [אף למי שאין תורתו אומנתו אין מפסיקין לק"ש ככל כותבי סת"מ, מיהו למה שיתבאר בסמוך לא דמי אהדדי]. ע"כ לא הפסיק לק"ש. וסוגיא דשבת ר' יוחנן היא וכמו שנתבאר דס"ל כר' חנניא בן עקביא דלא כרבי, כן נראה נכון:
<b>ועדיין</b> צריכי לברורי. מדוע מפסיקין לק"ש ולשאר מצות ומי שאין תורתו אומנתו מפסיק אף לתפלה והלא הלכה רווחת בישראל העוסק במצוה פטור מן המצוה ובפ"ק דברכות [דף י"א ע"א] נפקא ליה מקרא בשבתך בביתך פרט לעוסק במצוה ובלכתך וכו'. ומדוע יגרע העוסק בתורה מחתן דפטור מק"ש משום דעוסק במצוה והרי תורה אדרבא עדיפא מכל המצות. ואין לומר דההיא סוגיא דפ"ק דשבת אתאן למאן דלית ליה האי כללא דעוסק במצוה פטור ממצוה. וכדפירש"י בפרק הישן בסוכה [דף כ"ו רע"א] דת"ק דברייתא דסבר דחתן חייב בק"ש ור' שילא דסבר בני החופה דחייבים לית להו הך כללא דהעוסק וכו', מלבד דבחידושי הרשב"א שם כתב דליכא שום תנא דפליג אכללא דהעוסק וכו' פטור וכו', [מיהו צ"ע דהא ר' חנניא בן עקביא דבירושלמי ותוספתא דקאמר כותבי סת"ם חייבים בתפלה ובכל מצות האמורות בתורה עיין שם היטב. והנראה דקאמר כן לתלמודין. ובתלמודא דידן הא בסוכה שם מייתי משום ר' חנניא בן עקביא להיפך דס"ל העוסק וכו' עיין שם] עוד זאת קשיין סתמי אהדדי דסתם משנה פ"ק דברכות חתן פטור מק"ש דהעוסק וכו'. וכן בפרק הישן [דף כ"ה ע"א] סתם משנה דשלוחי מצוה פטורים מסוכה מהאי טעמא. וסתם משנה פ"ק דשבת דמפסיקין לק"ש וקאי אחברים דעוסקים בתורה כדמוקי בגמרא, וכן קשיין דברי הפוסקים אהדדי, ותו א"כ מה פריך מברייתא דקתני אין מפסיקין לק"ש ודחיק לאוקמי בעיבור שנה. נימא דאתיא ככולהו מ"ד דס"ל העוסק וכו':
<b>ונראה</b> לי דעד כאן לא שייך הך כללא דהעוסק וכו' דזה לא שייך אלא בשלוחי מצוה או חתן או שאר מצות לפי שעה. ואמרינן דבשעה זו שעושה זאת המצוה פטור ממצוה אחרת ויעשה האחרת בזמן אחר שלא יעשה זאת, אבל תורה שהיא בכל עת ובכל שעה דכתיב והגית יומם ולילה. ואפי' לרשב"י [בפי"א דמנחות] דבק"ש שחרית וערבית קיים לא ימוש מודה הוא דנוהגת בכל עת. וא"כ אי נימא דהעוסק במצוה דתורה פטור משאר מצות. לחנם נתנו כל המצות כולם ואיה מקום לכל המצות אם יקיים והגית בו יומם ולילה. ועוד דהא עיקר לימוד התורה לידע מה לעשות, וכדאמרינן בספ"ק דקדושין [דף מ' ע"ב] נמנו וגמרו תלמוד גדול שמביא לידי מעשה. ואם לא יעשה כלל אין הלימוד מצוה. וזה פריך בירושלמי ולא מודה רשב"י שמפסיקין לעשות סוכה וכו' ולית ליה לרשב"י הלומד על מנת לעשות וכו' עיין שם. והוא מה שכתבתי דמהאי טעמא לא שייך כאן כללא דהעוסק במצוה וכו' ורק בתפלה דחיי שעה, ולפירש"י כשאין השעה עוברת או בק"ש לרשב"י דזה שינון וזה שינון וכו' כדאמרינן בירושלמי. בזו אין מפסיקין בתלמוד תורה אבל לא לכל המצות כמו שנתבאר. והא דמייתי מדרבי חנניא בן עקביא לר' יוחנן וקאמר דר' יוחנן כר"ח בן עקביא, היינו בתורת כ"ש דאפי' בכותבי סת"מ לית ליה לר"ח בן עקביא העוסק וכו' וכ"ש שמפסיקין אפי' לתפלה כ"ש בתלמוד תורה:
<b>ואין</b> להקשות ממה שכתבו התוס' בר"ה [דף י"ז ע"א] ד"ה קרקפתא בשם המכילתא, דהעוסק בתורה פטור מן התפילין. משמע דגם בתלמוד תורה אמרינן כללא דהעוסק וכו' ומהאי טעמא פטור מתפילין. זה אינו, דהתם נראה לי דטעמא הוא משום דאין רשאי להסיח דעת מתפילין וכשעוסק בתורה מסיח דעת, ושוב מצאתי ברבינו יונה [פ"ב דברכות] במתני' דהאומנין קוראין בראש האילן שהביא דברי הירושלמי הנ"ל דאין שום מצוה מעשיות נדחית מפני תלמוד תורה בלעדי ק"ש דזה שינון וזה שינון וכו'. וכתב ואף על פי שמצות תפילין יש בהם מעשה אמרינן במכילתא דעוסק בתורה פטור ממנה, ואמרינן התם טעמא משום דבתפילין כתיב למען תהיה תורת ד' וכו', וכיון דטעם תפילין מפני התורה והוא עוסק בתורה כל היום זה במקום תפילין ע"כ דבריו. וביאר דטעמא דפטור מתפילין לאו משום דעוסק במצוה וכו' דזה לא שייך במצות ת"ת וכמו שנתבאר:
<b>וראיתי</b> להרב קרבן העדה בפירושו לירושלמי [בפ"ב דשבת]. כתב אהא דר' יוחנן סובר כרבי חנניא בן עקביא משמע דלית ליה כללא דהעוסק במצוה. והתנן [בפ"ב דסוכה] שלוחי מצוה פטורים מסוכה דהעוסק במצוה וכו' ור' יוחנן הא ס"ל הלכה כסתם משנה. וצ"ל דתנאי אליבא דרבי יוחנן ע"כ דבריו. הנה מה שכתב וצ"ל דתנאי אליבא דר"י. בחולין פרק אלו טרפות [דף מ"ג ע"א] מבואר להדיא דבהא דהלכה כסתם משנה אמוראי נינהו אליבא דר' יוחנן עיין שם. אבל גוף קושייתו לא קשה מידי לפי מה שכתבתי דאין ענין עוסק במצוה לתלמוד תורה. ואף על גב דבעלמא עוסק במצוה פטור וכו' בתלמוד תורה לא אמרינן כן וכמו שנתבאר, והא דקאמר ר' יוחנן כר"ח בן עקביא כבר ביארנו דמתורת כ"ש קאמר לה. אבל הא ודאי אי אפשר לומר דעוסק במצוה שייך ג"כ בתלמוד תורה כמו שעלה על דעת הרב קרבן העדה, דזה ליתא כדכתיבנא:
<b>ולמה</b> שכתבתי לעיל בביאור שיטת רש"י לכאורה קשה לי על שיטת רש"י, מדאמרינן בשלהי ר"ה [דף ל"ה ע"א] דרב יהודה היה מתפלל מתלתין יום לתלתין יום דכל תלתין יום הוי מהדר לתלמודא. [וברבינו יונה פ"ק דברכות אהא דרב אמי ורב אסי לא הוי מצלי אלא ביני עמודי דהוי גרסי, כתב שם דרבי שמעון בן יוחאי לא היה מתפלל אלא משנה לשנה ורבי יהודה הנשיא מחודש לחודש וכו' עיין שם, וכתבתי בגליון שם דלפי ענ"ד צ"ל ורב יהודה והוא אמורא דאמרו עליו כן בשלהי ר"ה [דף ל"ה ע"א] אבל על רבי יהודה הנשיא דהוא רבי לא מצאתי שיאמרו כן. ועיין ברבינו יונה לעיל דף ד' ע"ב ד"ה על תפלתי], והרי לשיטת רש"י אין מבטלין אף מצוה דרבנן בשביל תלמוד תורה ורק בשאין השעה עוברת אז אין מפסיקין דעדיין יש שהות:
<b>ויש</b> לתרץ דרב יהודה לטעמיה דס"ל בפרק מי שמתו [דף כ"א ע"א] ק"ש דרבנן, וא"כ אי אפשר לפרש אליביה טעמא דמפסיקין לק"ש ואין מפסיקין לתפלה משום דק"ש זמנו קבוע מן התורה ותפלה מדרבנן וכפירש"י, ועל כרחך דאיהו מפרש מתני' דטעמא דתפלה דלא דמי לק"ש משום דתפלה חיי שעה. וא"כ אף בשעה עוברת מבטלין תפלה דהוא חיי שעה מפני תלמוד תורה שהוא חיי עולם, אכן פירש"י היא לדידן דק"ש דאורייתא ולרב המנונא דס"ל [דף י' ע"א] זמן תורה לחוד זמן תפלה לחוד ולית ליה הך דמניחים חיי שעה וכו' עיין שם. ואליביה פירש"י החילוק דתפלה דרבנן ודוקא בשאין השעה עוברת דבשעה עוברת אפי' לדרבנן מפסיקין וכמו שנתבאר.
<b>ודע</b> דמבטלין תלמוד תורה לישב ולעסוק בדין כדאמרינן פ"ק דשבת [דף י' ע"א] ברב אמי ורב אסי דטפחי אעיברא דדשא ואמרו אי איכא דאית ליה דינא ליעול. ועיין שם בתוס' דדין עדיף מתלמוד תורה. ויעיין שם בפ"ק דברכות [דף ו' ע"א] דדינא נמי היינו תורה עיין שם:
<h2>פרק ד</h2>
<h3>הלכה א</h3>
<b>אין</b> מלמדין תורה אלא לתלמיד הגון נאה במעשיו. או לתם. אבל אם היה הולך בדרך לא טובה. מחזירין אותו למוטב. ומנהיגין אותו בדרך ישרה. ובודקין אותו. ואחר כך מכניסין אותו לבית המדרש ומלמדין אותו. אמרו חכמים (חולין דף קל"ג) כל השונה לתלמיד שאינו הגון כאילו זרק אבן למרקוליס. שנאמר כצרור אבן במרגמה כן נותן לכסיל כבוד. אין כבוד אלא תורה, שנאמר כבוד חכמים ינחלו. וכן הרב שאינו הולך בדרך טובה, אף על פי שחכם גדול הוא. וכל העם צריכין לו. אין מתלמדין ממנו עד שובו למוטב. שנאמר כי שפתי כהן ישמרו דעת ותורה יבקשו מפיהו כי מלאך ה' צבאות הוא, אמרו חכמים (מו"ק דף י"ז) אם הרב דומה למלאך ה' צבאות תורה יבקשו מפיהו ואם לאו אל יבקשו תורה מפיהו. עיין בלחם משנה דהקשה מדוע לא זכר רבינו החילוק דמפליגינן בפרק אין דורשין [דף ט"ו ע"ב] בהא דפריך ור' מאיר היכי גמר תורה מאחר וכו' ומשני הא בגדול הא בקטן. דמבואר דגדול רשאי ללמוד עיין שם, והנה באמת לא הבנתי אף בגמרא דמשני אר' מאיר דלמד משום דגדול שפיר דמי. עדיין קשה איך רשאי התלמיד לחשוב עצמו לגדול בדבר גדול כזה. והרי אף לענין שלא ליכול רבית בנכייתא, כתבו התוס' פרק איזהו נשך [דף ס"ז ע"ב] דרבינא אכיל בנכייתא דלא רצה ליטול השם לעשות עצמו כצורבא מרבנן עיין שם, וכ"ש בדבר גדול כזה ללמוד מרב שאינו הגון דיש לחוש דלימשך אבתריה:
<b>אך</b> הנה בפ"ק דסוטה [דף ו' ע"א] אמר רב תלמיד חכם צריך שיהא לו שמינית שבשמינית גסות הרוח עיין שם ברש"י. ויתכן דגם הוא בדבר הזה יש לת"ח להיות גס הרוח ולחשוב עצמו כגדול וללמוד מרב אף שאינו הגון, ור' מאיר נמי כרב ס"ל כן יתכן לומר. ולפי זה ניחא דברי רבינו דאיהו לטעמיה אזיל שכתב [בפ"ב מהל' דעות הל' ג'] דמגבה לב צריך לרחק עד הקצה. וכתב שם בהגהות מיימוני דלא פסק כרב שאמר שמינית שבשמינית, אלא כרב נחמן בר יצחק דפליג עליה ואמר לא מינה ולא מקצתה, ואף לדבר שנראה בו צורך לגסות אסור, א"כ הכי נמי אסור לחשוב עצמו לגדול ללמוד מרב שאינו הגון, וע"כ השמיט רבינו זה, כן נראה:
<h3>הלכה ב</h3>
<b>כיצד</b> מלמדים. הרב יושב בראש והתלמידים מוקפים לפניו כעטרה, כדי שיהיו כולם רואים הרב ושומעים דבריו. ולא ישב הרב על הכסא ותלמידיו על הקרקע. אלא או הכל על הארץ או על הכסאות. ובראשונה היה הרב יושב והתלמידים עומדים. ומקודם חורבן בית שני נהגו הכל ללמד לתלמידים והם יושבים. בגמרא ר"פ הקורא עומד [דף כ"א ע"א] אמרינן מימות משה ועד רבן גמליאל לא היו לומדין תורה אלא מעומד, משמת ר"ג ירדה חולי לעולם והתחילו ללמוד מיושב. והנה לא נתבאר חילוק בין רב לתלמיד. ומשמע דקודם ר"ג גם הרב היה עומד. וקשה מנין לו לרבינו דהרב היה יושב, ועיין בלחם משנה נתן טעם דלא תקשי מהא דאמר רבי אבהו, וכתבו רבינו עצמו לעיל דלא יהיה הרב יושב על הכסא והתלמיד על הארץ. דלא דמי ההבדל שבין ישיבה על הכסא לעל הארץ להבדל שבין יושב לעומד, דיושב היינו כדי שיוכל להבין היטב עיין שם וזה חילוק נכון. אבל הא עדיין קשה מנא ליה לרבינו לחלק כן. אימא בין רב בין תלמיד עומד:
<b>ונראה</b> לי דנפקא ליה מהא דאמר רבי אבהו דלא יהיה הרב יושב על הכסא והתלמיד על הארץ דכתיב ואתה פה עמוד עמדי. שכביכול גם הקדוש ברוך הוא בעמידה. והשתא אי נימא דקודם רבן גמליאל שהיו לומדין מעומד גם הרב היה עומד. א"כ מאי מייתי ראיה. אימא עכשיו לאחר ר"ג דבישיבה לישב הרב על הכסא והתלמיד על הארץ שפיר דמי, והתם דאמר לו עמוד עמדי היינו משום דגם הרב גם התלמיד צריכין ללמוד מעומד. ע"כ אמר לו עמוד עמדי, אבל לא בשביל שלא יהיה הבדל בין רב לתלמיד שזה אפשר רשאי, ומנא ליה לרבי אבהו להוכיח, ועל כרחך דס"ל דאף קודם ר"ג התלמידים היו מעומד לא הרב, וא"כ מדוע א"ל הקדוש ברוך הוא עמוד עמדי דכביכול גם הקדוש ברוך הוא בעמידה, הא הרב יושב ורק התלמידים עומדים, וע"כ דאסור להיות הבדל בין הרב לתלמיד. ואסור לישב זה על הכסא או על הספסל ותלמיד על הארץ, והא דהרב יושב והתלמיד עומד שרי, היינו כחילוק הרב לחם משנה משום דלכך יושב כדי שתהא דעתו מיושבת. אבל בהקב"ה דלא שייך זה ע"כ לא רצה לעשות הבדל בין רב לתלמיד ואמר עמוד עמדי, ושפיר הוכיח ר' אבהו דבריו, ודברי רבינו מוכרחים. כן נראה לי:
<b>עוד</b> נראה לי דנפקא ליה לרבינו מגמרא דמו"ק [ט"ז ע"ב] דאמרינן עירא היאירי הוי מתני לרבנן על גבי כרים וכסתות (ועוד) [ודוד] על גבי קרקע. ועכ"פ שניהם יושבים היו. אלא דזה על כרים וכסתות וזה על גבי קרקע. והרי זה היה קודם ר"ג והיו לומדים תורה מעומד ואיך ישבו. וניחא למאי דמחלק רבא דרכות מעומד קשות מיושב יש לומר דהתם קשות הוי, אך רבינו דלא כתב חילוק זה וס"ל בין רכות בין קשות אז היו לומדים מעומד מדוע דוד ועירא ישבו, ועל כרחך דהרב יושב והתלמידים עומדים כן נראה:
<b>איברא</b> הא קשה מדוע עירא היאירי ישב על כרים וכסתות. והא אמר רבי אבהו דלא ישב הרב על גבי כסא ותלמידו על הארץ. וכבר הקשה כן הר"ן והביאו הרב כסף משנה, ותירץ חדא דהתם איירי בשמועות קשות. ובזה אף ר"א מודה דלא ישב עם תלמידיו על גבי קרקע אלא הוא על גבי ספסל כדי שיבין היטב. ועוד תירץ דכאן עד שלא נסמכו דאין צריך לחלוק להם כבוד, ור"א בתלמידים שנסמכו שצריך לחלוק להם כבוד ע"כ דבריו. והנה רבינו דלית ליה שום תירוץ דהר"ן מדלא חילק כלל, ומשמע בכל אנפי לא ישב הוא על הכסא וכו' אפי' שאינו סמוך ובשמועות קשות:
<b>על</b> כן נראה לתרץ קושיא זו. דבאמת אנא קשאי מדוע אמר רבי אבהו דלא ישב הרב וכו' דצריך לחלוק כבוד לתלמיד במקום רבו. והרי בפרק הנושא בכתובות [דף ק"ב ע"ב] ציוה רבי לבנו ר' שמעון שיזרוק מרה בתלמידים. עיין שם דפריך ביהושפט מלך יהודה שהיה מחבק ומנשק לכל תלמיד, ומשני הא בצינעא הא בפרהסיא, מבואר דבפרהסיא אדרבא יזרוק מרה בתלמידים ולא יכבדם וצ"ל דהתם היינו בענין הלימוד. וכמו שכתב רבינו להלן [הלכה ה] שאם לא הבינו בלימוד וכו' ולהכלימן בדברים וכו'. אבל שלא בענין הלימוד צריך לכבדם, ודי בזריקת המרה בענין הלימוד שיכלימם וידעו ויבינו גודל ערכו עליהם בזה לבד שיפיל מוראו עליהם, וע"כ לא ישב הרב על הכסא וכו' ובזה יכבדם. והנה בפ"ק דברכות [דף ד' ע"א] אמר דוד ידי מלוכלכות בשפיר וכו' כדי לטהר וכו' ולא עוד אלא כל וכו' אני נמלך במפיבושת וכו' תנא לא מפיבושת שמו אלא איש בושת שמו וכו' שמבייש פני דוד בהלכה ע"כ, ואין מובן מאי שייכות להאי תנא לכאן, ועי' מש"כ המפרשים ז"ל:
<b>ולפי</b> ענ"ד יובן, דבאמת קשה הרי אמרו בעירובין [דף ס"ג ע"א] כתוב אחד אומר בלבי צפנתי אמרתיך וכו'. לא קשיא כאן בזמן שעירא היאירי רבו קיים אז בלבי צפנתי וכו' שלא היה מורה הלכה בפני רבו וכאן בזמן וכו' ע"כ. וא"כ איך בפני מפיבושת רבו הורה לטהר אשה לבעלה ולא צפן בלבו, ואם בשביל דאח"כ היה נמלך במפיבושת רבו א"כ מדוע לא אמר ג"כ אני נמלך בעירא רבי, וצ"ל דבפני עירא לא הורה כלל אך בפני מפיבושת הורה וברשות. דקיי"ל אם נטל רשות שרי, רק מאי דנטל רשות ממפיבושת ולא נטל מעירא. צ"ל משום דמפיבושת היה מכלים פני דוד וכו', ע"כ בו בטח לב דוד ליטול רשות ואח"כ יהא נמלך בו ואם לא ידין יפה יביישו ולא יחוש לכלימתו ויאמר לו לא יפה הורת. אולם לא כן היתה מדת עירא שלא היה יכול להכלים פני דוד בהלכה עם היותו תלמידו. ע"כ לא נטל ממנו רשות להורות שחשש פן יטעה ויהיה נמלך בעירא רבו, ועירא לא יאבה להכלימו ולביישו ולא יאמר לו טעית ונמצא משפט מעוקל:
<b>ובזה</b> ניחא דלא קשה קושיית התוס' בפרק אחד דיני ממונות בסנהדרין [דף ל"ו ע"א], בהא דמימות משה ועד רבי לא מצינו תורה וגדולה במקום אחד, ופריך והא הוי דוד ומשני הוי עירא היאירי. והקשו התוס' ד"ה והא מאי טעמא לא משני הוי מפיבושת שהיה מבייש פני דוד בהלכה ונשארו בקושיא. ולפי מה שכתבתי יתכן דלא קשיא דשאני בימי מפיבושת אף דרבו היה מ"מ הוא היה המוציא והמביא לכל הוראות ודינים, אלא שהיה נמלך במפיבושת. אבל עיקר הדיין והמורה היה דוד, ע"כ לא משני היה מפיבושת דמ"מ העיקר תורה וגדולה היה בדוד בלבד. אבל משני עירא היאירי הוי לפי שבמקום עירא לא הורה דוד וכנ"ל כן נראה לי:
<b>וזהו</b> דמייתי תלמודא תנא וכו' לפי דהוקשה לו מדוע הורה דוד בפני מפיבושת לא בפני עירא. מדוע נטל רשות מזה ולא מזה, וע"כ מייתי תנא לא מפיבושת וכו' לפי שהיה מבייש וכו' ומדה זו היה במפיבושת. ע"כ לא חשש דוד וקיבל רשות להורות ואם יטעה יורנו בדרך יבחר ולא יחוש לבושתו, ולא קיבל מעירא שלא כן היתה מדתו והנהגתו, כן נראה:
<b>והמורם</b> מדברינו כי מדת עירא היתה שלא להכלים אדם אף שהוא תלמידו ולומר לו טעית. ונמצא לא היה יכול עירא לזרוק מרה בתלמידים בשעת הלימוד כשיטעו לביישם למען תהיה אימתו על פניהם. ע"כ בחר בזו לזרוק מרה בתלמידים במה שישב על כרים וכסתות ותלמידיו על הארץ. [ודוד נראה שג"כ היה לו מדה זו שלא לבייש בדברים אף לתלמידו, וכמו שנאמר באבשלום ואדוניהו בן חגית ולא עצבו אביו מימיו, ע"כ סיפר בשבח דוד שאעפ"כ ישב על הארץ כי החשיב עצמו כאחד מהתלמידים ולא לרב ונשיא שיהיה צריך להטיל אימה]. אבל לדידן צריך מרה בתלמידים, היינו להכלימם כמו שכתב רבינו כאן [הלכה ה]. אבל לישב הרב על כסא ותלמיד על הארץ אסור כמו שכתב רבינו כאן, כן נראה לפי ענ"ד:
<b>ומה</b> שכתב ומקודם החורבן וכו'. הוא מה שאמרו [פרק הקורא עומד] דמשמת רבן גמליאל ירדה חולי לעולם והתחילו הכל למידין מיושב, היינו דתנן משמת רבן גמליאל בטלה כבוד התורה עיין שם. ובשלהי סוטה [דף מ"ט ע"א] תנן משמת ר"ג הזקן בטלה כבוד התורה ומתה טהרה ופרישות והקשה המהרש"א בחידושי אגדות שם. דא"כ כבר קודם החורבן בטלה טהרה, דהא ר"ג הזקן קודם החורבן היה, שהרי נכדו ר"ג דיבנה היה נשיא בזמן החורבן. ולעיל שנינו דמשחרב בית המקדש ניטל טעם הפירות. וקאמר דהטהרה נטלה את הטעם. עיין שם שנשאר בקושיא:
<b>ולפי</b> ענ"ד היה נראה דר"ג הזקן דבמשנה טעות סופר הוא. ובמגילה ר"פ הקורא עומד ליתא כלל לתיבת הזקן רק רבן גמליאל סתם. והיינו ר"ג דיבנה שהיה בזמן החורבן ובימיו בטלה כבוד התורה וטהרה, וזה היה באמת בזמן החורבן ואז ניטל טעם הפירות. ונראה לי ראיה לזה מהא דפרק תפלת השחר [דף כ"ו ע"ב] [ומאי דקאמר שם אתוספי ג' מאות ספסלי משמע דהיה בישיבה, הוא דאמר רבא במגילה קשות מיושב, ואז למדו קשות שנודע דעדיות בו ביום נשנית] בעובדא שתפלת ערבית רשות או חובה אמר ליה ר"ג לר' יהושע עמוד על רגליך ויעידו בך והיה רבן גמליאל יושב וכו' ורבי יהושע עומד וכו'. ומה ענין דעמד רבי יהושע אם גם כל התלמידים היו יושבין. ותיבות ויעידו בך כתבו התוס' בבכורות [דף ל"ו ע"א] דלא גרסינן לה דמה עדות שייך כאן, ועל כרחך דעדיין אז הרב יושב והתלמידים עומדים, וע"כ ציוה לרבי יהושע לעמוד כאחד מהתלמידים, ורבן גמליאל בלבד היה יושב להיותו רב. וע"כ רננו כל העם וכו':
<b>ונראה</b> לי טעם ישר אם זה היה רבן גמליאל דיבנה, מדוע אז ירדה חולי לעולם ולא היו יכולים ללמוד תורה מעומד. דבפרק בתרא דכתובות [דף קי"א ע"א] אמר ליה לרבה אל תרבה בעמידה שעמידה קשה ללב וכו' נמצא דהחולי מה שיוכל להיות מעמידה הוא כאב לב. והנה בברכות [דף מ' ע"א] אמרו הרגיל בקצח אינו בא לידי כאב לב. ואסקינן דהיינו בטעמו, וא"כ קודם מיתת ר"ג היו רגילים בטעם הקצח ע"כ לא הזיק להם העמידה לכאב לב. אולם אחרי מות ר"ג דהיינו משחרב הבית ובטלה טהרה וטעם הפירות כנ"ל ולא הועיל טעם הקצח שלא לבוא לכאב לב. ע"כ חדלו מלעסוק בתורה בעמידה שהעמידה קשה ללב כן נראה דבר ישר ונכון:
<b>אבל</b> מה אעשה ורבינו ז"ל כתב להדיא ומקודם חורבן וכו'. והיינו כדברי מהרש"א דמימות רבן גמליאל הזקן בטלה והיינו קודם החורבן, ואלו ר"ג דיבנה בשעת חורבן הוי כמו שנתבאר, וצ"ל ליישב קושיית מהרש"א הנ"ל דבאמת רבי שמעון בן אלעזר דאמר משבטל טהרה ניטל טעם הפירות. פליג אתנא קמא דאמר משחרב בית המקדש ניטל טעם הפירות, והוא ס"ל דהטהרה נטלה טעם הפירות. והיינו משמת רבן גמליאל הזקן דמתה טהרה והוא קודם החורבן. ופשטא דלישנא דמתניתין דסוטה [דף מ"ח ע"א] משמע דר' שמעון בן אלעזר דאמר משבטלה טהרה וכו' פליג את"ק עיין שם:
<h3>הלכה ג</h3>
<b>אין</b> המתרגם רשאי לא לפחות ולא להוסיף ולא לשנות. אלא אם כן היה המתורגמן אביו של חכם או רבו. תוספתא הביאה הרי"ף [סוף מס' מגילה], והר"ן שם פירש דר"ל היה המתורגמן בנו של חכם והחכם אביו או רבו של המתורגמן. בזה רשאי לשנות דבכל אדם מתקנא חוץ מבנו ותלמידו עיין שם. ולפי ענ"ד נראה לי כפירוש זה. וראיה לדבר דהא בתוספתא [פרק ג' דמגילה] תניא עוד קטן מתרגם על ידי גדול אבל אין כבוד לגדול שיתרגם על ידי קטן וכו' עיין שם. מבואר דאין לגדול להיות מתורגמן לפני קטן ממנו, ואיך יתכן שיהיה המתורגמן אביו ורבו של חכם. והא דרב שעמד מתורגמן לפני רב שילא, כבר כתב הראב"ד דמקרה והוראת שעה היה. וגם רב שילא לא ידע ממנו. ואלו ידע דרב הוא לא הוה מוקים ליה למתורגמן. ועל כרחך דהיה אביו או רבו דאמר בתוספתא. היינו אביו של מתורגמן, וכפירוש הר"ן כן נראה:
בהשגות. [עיין לשונות הרדב"ז ח"ב ס"ק ט"ו]:
<h3>הלכה ט</h3>
<b>אין</b> ישינים בבית המדרש. כל המתנמנם בבית המדרש חכמתו נעשית קרעים קרעים. וכן אמר שלמה בחכמתו וקרעים תלביש נומה. ואין משיחין בבית המדרש אלא בדברי תורה בלבד. אפילו מי שנתעטש אין אומרים לו רפואה בבית המדרש. ואין צריך לומר שאר דברים. וקדושת בית המדרש חמורה מבתי כנסיות. בברכות [דף נ"ג ע"א] ת"ר היו יושבין בבית המדרש והביאו לפניהם אור. בית שמאי אומרים כל אחד ואחד מברך לעצמו ובית הלל אומרים אחד מברך לכולן וכו'. בית שמאי מאי טעמייהו משום ביטול בית המדרש, כדתניא של בית רבן גמליאל לא היו אומרים מרפא בבית המדרש וכו' עיין שם, משמע מזה של בית רבן גמליאל שלא אמרו מרפא משום ביטול בית המדרש, אתאן לבית שמאי דכל אחד ואחד מברך לעצמו, אבל לבית הלל דאחד מברך לכולן ולא חיישי לביטול בית המדרש, הכי נמי אומרים מרפא. וא"כ צריך טעם מדוע פסק רבינו כבית שמאי במקום בית הלל. ובאמת הנה גם שהביאו לפניהם אור בבית המדרש לא זכר רבינו כלל בהלכות שבת משפטו. ונראה דסמך עצמו אמה שכתב כאן לחוש לביטול בית המדרש [ועי' בטור ושו"ע הלכות שבת סי' רצ"ח שזכר דין זה ופסק כבית הלל] וצריך טעם הא בכל מקום הלכה כבית הלל כנודע:
<b>ונראה</b> דהנה באמת הא דלחוש לביטול בית המדרש כל כך, ומה שענין בית המדרש גדול כל כך תלוי במחלוקת. כי ענין בית המדרש הנה הוא שימוש תלמידים אחר שכבר קראו ושנו. ומצינו בסוטה [דף כ"ב ע"א] דס"ל לרבי מאיר איזהו עם הארץ כל שאינו קורא ק"ש שחרית וערבית בברכותיה. משמע כל שכבר יצא מזה והוא קורא ק"ש. וכ"ש אם הוא קורא ושונה בתורה ובמשנה הנה נכנס בגדר ת"ח. אולם אחרים פליגי עליה וסברי דאפי' קרא ושנה ולא שימש תלמידי חכמים הרי זה עם הארץ, ולא הוי תלמיד חכם אלא א"כ גם שימש תלמידי חכמים. ולמדנו דלרבי מאיר אין שימוש תלמידי חכמים שהוא ישיבה בבית המדרש חיוב [כל] כך, וא"כ אין לנו לחוש לביטול כל כך להמנע בשביל כן לברך אחד לכולם ולומר מרפא. אולם לאחרים הנה זה העיקר ישיבה בבית המדרש ושימוש תלמידי חכמים, ובלעדי כן הוא עם הארץ וכאמור, א"כ יתכן שפיר לחוש לביטולו כל כך:
<b>והנה</b> שם בברכות [דף נ"ב ע"ב] אפלוגתא דבית שמאי אומרים מכבדין הבית ואח"כ נוטלין לידים וכו', אסקינן דבהא פליגי ב"ש סברי מותר להשתמש בשמש עם הארץ ובית הלל סברי אסור עיין שם. ולפי דברי אחרים דעם הארץ הוא כל שלא שימש ת"ח אפי' קרא ושנה הלכות. ובו אסור להשתמש לדברי ב"ה אלא א"כ כבר שימש ת"ח, וקשה איך אפשר והא אמרינן בפרק בני העיר [דף כ"ח ע"ב] ודאשתמש בתגא חלף, תני ריש לקיש זה המשתמש במי ששונה הלכות כתרה של תורה עיין שם. וכ"ש מי ששימש ת"ח. ואיך יהיה מותר להשתמש בת"ח דהיינו על כרחך ששימש ת"ח, דאל"כ הוא עם הארץ. ואפי' ת"ח שמחל על כבודו לחד מאן דאמר אין כבודו מחול. ואיך יתכן זה, ועל כרחך דס"ל לבית הלל כרבי מאיר דעם הארץ היינו שאינו קורא ק"ש שחרית וערבית. וכל שיצא מכלל זה והוא קורא ק"ש כבר יצא מגדר עם הארץ, וא"כ שפיר משכחת לה דברי ב"ה שלא ישתמש בעם הארץ. והיינו שקורא ק"ש ועם כל זה אינו משתמש בתגא שהוא שונה הלכות. ושמעינן מינה דס"ל לבית הלל כרבי מאיר דכבר יצא מגדר שם עם הארץ בק"ש שחרית וערבית, וא"כ ענין ישוב בית המדרש ושימוש ת"ח אינם בכלל גדול כל כך אצלו וכנ"ל. וע"כ סבירא ליה דאחד מברך לכולן ואין חוששין לביטול בית המדרש. וממילא הוא הדין שאומרים מרפא:
<b>אולם</b> אנן דקיי"ל בהא דלא כבית הלל, וגם עם הארץ מותר להיות שמש, וכמבואר בברכות שם דבהא הלכה כבית שמאי, וגם משמע בפ' שלשה שאכלו [דף מ"ז ע"ב] דקיי"ל כאחרים, בהא דפריך אהא דאמר רבא לא נח נפשיה דרמי בר חמא אלא דלא אזמין עליה דרב מנשיא בר תחליפא, והתניא אחרים אומרים וכו' עיין שם. משמע דכן הלכה דאי לאו הכי מאי פריך מאחרים דלית הלכה כמותם ארבא. וא"כ דקיי"ל שהעיקר שימוש ת"ח וישוב בבית המדרש. ע"כ קיי"ל הכי נמי כב"ש דלחוש לביטול ביהמ"ד ולא לומר מרפא. ולא לברך אחד לכולן, והוא דעת רבינו לפי ענ"ד. מיהו השו"ע באו"ח [סי' רצ"ח] בהביאו לפניהם אור פסק כב"ה. וביו"ד [סי' רמ"ז] שלא להפסיק לומר מרפא. נראה דס"ל החילוק שכתב הרב לחם משנה עיין שם. אולם דעת רבינו שהשמיט גם הך דשבת נראה כמו שכתבתי:
<h2>פרק ה</h2>
<h3>הלכה ד</h3>
עי' לשונות הרדב"ז (ח"א סי' ל"ח) גירסתו:
<h2>פרק ז</h2>
<h3>הלכה יב</h3>
<b>מי</b> שנידוהו בחלום וכו' צריך עשרה בני אדם וכו' להתירו וכו', ואם לא מצא טורח אחריהם עד פרסה וכו'. כתב הכסף משנה צ"ע מנין לו וכו'. [נ"ב] כן הוא בשאלתות [פרשת מקץ ריש סי' כ"ט]: