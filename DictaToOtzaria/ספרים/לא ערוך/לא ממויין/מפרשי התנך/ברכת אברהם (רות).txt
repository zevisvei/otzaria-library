<h1>ברכת אברהם (רות)</h1>
אברהם אבוש בן צבי הירש,
<b>ויהי</b> בימי שפוט השופטים ויהי רעב בארץ. סמיכות הענין נראה כמ"ש (פ' לך) ויסע אברהם הלוך ונסוע הנגבה. ויהי רעב בארץ. במ"ש האר"י ז"ל שאברהם הוא חסד. כמ"ש במשנת חסידים (ספ"ה דסליחות) והוא דרום. כמ"ש שם (רפ"ו דימי סוכה) וז"ש כאן ויסע אברם הלוך ונסוע הנגבה לדרום. שהוא מדת החסד שלו. והמזון ניתן ממידת הגבורה. ודין שהוא יצחק. כמ"ש (בפ"ה דמוצאי שבת מ"ו) והוא צפון. כמ"ש (בפ"ו דימי סוכה מ"ג). וזה שאמרו ז"ל (מנחות פ"ו:) שלחן בצפון ומנורה בדרום. ולכך היתה המנורה כוללת ז' נרות ע"ש חצבה עמודיה שבעה ומחמת שנסע לצד מדת החסד ולא רצה כלל במדת הגבורה שהוא שלחן בצפון. לכך ויהי רעב בארץ. וכן גם כאן אחרי שלא הי' אז דין ששפטו את שופטיהם לזה ויהי רעב בארץ:
<b>א"י</b> ע"ד רמז עפ"י מאמרם ז"ל. (ר"ה ט"ז.) בארבעה פרקים העולם נידון בפסח על התבואה. בעצרת על פירות האילן בר"ה כל באי עולם עוברין לפניו כבני מרון. שנאמר היוצר יחד לבם המבין אל כל מעשיהם. והקשה המהרש"א ז"ל דבכל הנך תנן נידון ובר"ה נקט עוברים לפניו. ועוד מה ראי' מייתי מקרא זה. הלא מצינו כמה מקראות מלאים מזה שהקב"ה דן אותם. אך בר"ה מנ"ל. אכן מצינו בפייט (ר"ה) האוחז ביד מדת משפט. כי הקב"ה אינו מותח דין עליהם רק בידו ישקט. ולזה צריך אמונה. ואמר וכל מאמינים שהוא אל אמונה הבוחן ובודק גנזי נסתרות. שבוחן כל מעשה ב"א מה שעושים וגונזים למעלה בסתר. אך במה שעושים בגלוי מוכרח לשלם שכר להם מפני חילול השם. אבל מה שעושים בסתר בוחן המחשבות היוצאים מן הכליות לצרפם לטוב בכור הזהב ובתחלה גואלם ממות. ואח"כ מתחזק ביותר גם לטוב. וכמשרז"ל (פ"ט:
שבת) שא"ל יצחק פלגא עלואי ופלגא עלך. ואמר הדן יחידי לבאי עולם. ולכאורה קשה דהא קיי"ל (חו"מ ג.) דאסור לדון יחידי. לז"א כל באי עולם עוברים לפניו. שהם בעצמם עוברין לפניו. לקבל אותו עליהם. (ולהכי לא אמר נידונים לשון מתפעל.) ואף דבחו"מ (שם סי' ג') אי' דכ"ז שהם רבים ה"ז משובח. הא כתב הסמ"ע שם (ס"ק י"א) דכשהן מרובים הן מדקדקין יותר ויצא הדין לאמיתו. והוא המבין אל כל מעשיהם לדקדק מאוד. והכל מאמינים בו שהוא דיין אמת. אך ידוע שהתורה ניתנה מתוך האחדות. וכמ"ש (בפ' יתרו) ויחן שם ישראל. ופי' רש"י ז"ל בלב אחד כאיש אחד לקבל עליהם עול מלכות:
וע"כ הקב"ה אינו דן יחידי רק כשהם באגודה אחת בלי שום מחלוקת ופירוד לבבות וז"ש במד"ר (אמור) אמר הקב"ה לאדה"ר כשם שעמדת לפני בדין ביום זה ויצאת בדימוס. כך בניך עתידין לעמוד לפני בדין ביום זה. כי העולם נברא בכ"ה באלול וביום ו' שהוא ר"ה נברא אדה"ר. וכמו שאז לא הי' שום פירוד. ומחמת זה יצא בדימוס כך כאשר אנחנו נהי' באגודה אחת נצא זכאין בדין. ולז"א היום הרת עולם היום יעמיד במשפט כל יצורי עולמים שמחמת שביום זה נברא ונידון אדה"ר שהוא כלל העולם ע"כ היום יעמיד במשפט וכו' לראות אם כבנים להתנהג ביניהם כבנים ואחים לקיים מצות צדקה לרחם עליו שבזה מהווים אותו לאב אחד. שאם לא כן הוא מורה אכזריות כאילו אינו אחיו. וכמ"ש (פ' קדושים) לא תשנא את אחיך בלבבך במה שתקפץ. לאמץ את לבבך שלא לתת לו צדקה. וז"ש (ביצה ל"ב:) כל המרחם על הבריות בידוע שהוא מזרעו של אאע"ה וכ"מ שאינו מרחם על הבריות בידוע שאינו מזרעו של אאע"ה. כי האכזריות מורה כאילו לא הי' עמו השתתפות כללי ואיתא בתנדב"א. (...) כי תשמע בקול ד' אלקיך ותלך בדרכיו שהוא דרכי שמים. ומה הם דרכי שמים. שהוא רחמן ומרחם וזן ומפרנס את כל הבריות. אף אתם תהיו רחמנים זע"ז לפרנס זא"ז. לז"א אם כבנים רחמנו אז כרחם אב על בנים. ואם כעבדים עינינו לך תלויות כמ"ש (תהלים קכ"ז) הנה כעיני עבדים אל יד אדוניהם ומצפים לך עד שתחנינו ליתן לנו מתנת חנם. אז ותוציא כאור משפטינו שבעצמו יוציא משפטינו. וז"ש ההגוי באהי' אשר אהי' כמ"ש (משלי ח') אמת יהגה חכו. כי מדבר שאהי' לכם לדיין כאשר אהי' עליכם לאב. וזה שאנו אומרים ויעשו כלם אגודה אחת שלא יהי' בהם פירוד לבבות. ואז יהי' עוז בידך. עוז זה מלכות. וכמ"ש במ"ר (פ' ויחי) ע"ש ויתן עוז למלכו ומסיים ויגבה ד' צבאות במשפט שיוכל לשפוט יחידי. והאל הקדוש נקדש בצדקה שע"י הצדקה נתקדש ונתגדל מאוד. וז"ש שמרו משפט ועשו צדקה כי קרובה ישועתי לבוא וצדקתי להגלות (ישעי' נו"ן) ע"ד מאמרם ז"ל (מכות י"ג) כ"מ שנאמר השמר פן ואל אינו אלא ל"ת. ואח"כ יעשו צדקה לעורר אהבת אב שאז קרובה ישועתי כביכול לבוא. ובאמת עיקר הצדקה היא מהשי"ת שאם לא הי' פותח בזכות לכ"א אזי הי' מוטל כאבן דומם בלי שום התעוררות למעשה הטוב וזה וצדקתי להגלות. וז"ש (בקדושה א' דר"ה) והוא ישקיט ומי ירשיע. והוא באחד ומי ישיבנו. שמחמת שפותח בזכות תחלה להשקיט ע"כ הוא באחד. וז"ש הדן יחידי לבאי עולם מחמת שפותח בזכות תחלה. וזה בא לרמז ויהי בימי שפוט השופטים שהי' בימי ר"ה שעמדו כל השופטים לפניו בדין. ויהי רעב בארץ שיצתה גזירה ח"ו להיות רעב בארץ בעולם מחמת שהי' אכזריות ביניהם. ממדת הצדקה ע"כ וילך איש מבית לחם יהודה. כפירש"י כדי שלא לתת צדקה. ע"כ וישאו להם נשים מואביות מחמת שלא הי' באחדות כלל. ועי"ז נתעוררו להיות באחדות עד שיצא שורש משיח כללות ישראל. והבן:
<b>א"י</b> עפ"י מאמרם ז"ל (ערכין ט"ז) א"ר טרפון תמה אני אם יש בדור הזה מי שיכול להוכיח. אם אומר טול קיסם מבין שיניך אמר לו טול קורה מבין עיניך וכו'. ולכאורה אינו מובן בזה שלא נמצא אדם להוכיח לחבירו על דבר רע שעשה (ועמ"ש פ' וישב). אך הכונה בזה כי אנחנו בנ"י מחויבים להיות באחדות גמור. כי אנחנו מעולם ההתאחדות ע"כ אם יזדמן שהאחד חוטא אזי מחויבים אחרים להוכיחו בעונש גמור כמ"ש (יחזקאל ל"ג) והצופה כי יראה את החרב באה ולא יתקע בשופר וכו' הוא בעונו נלקח ודמו מיד הצופה אדרוש. וזה בא התנא ר' טרפון להתאונן על הדור שהמה בפירוד גמור ואינם יודעים בשום דבר ממה שחטא חבירו ע"כ אינם יודעים במה להוכיח את חבירו. וז"ש ויהי בימי שפוט השופטים ששפטו את שופטיהם בזה ויהי רעב בארץ. ובודאי זה מגיע להם בעונש חטאם. ואין השופטים משימין לב ע"ז להרבות בתפלה ובקשה ותחנון. וז"ש ותקם היא וכלותי' ותשב משדי מואב כי שמעו כי פקד ד' את עמו לתת להם לחם. ואמרו במדרש ממי שמעה מרוכלין המחזירין בעיירות. ירצה כי שמעה מהמוכיחין המחזירים בעיירות לדרוש להם חטאם ולהשיבם בתשובה. ועי"ז פקד ד' את עמו לתת להם לחם:
<b>ויהי</b> בימי שפוט השופטים. הנה אמרו צדיק יצ"ט שופטו. רשע יצה"ר שופטו. בינוני זה וזה שופטו. וז"ש ויהי בימי לשון צער. שפוט הוא בימי עליה. שאז מתגבר היצה"ר והוא לבדו שופטו. השופטים הוא ימי העמידה שאז הוא בינוני. זה וזה שופטים אותו. לכך אמר השופטים תרי. וכל זמן זה ויהי רעב בארץ. לא רעב ללחם כי אם לשמוע דבר ד'. דכל זמן שפוט השופטים הנ"ל אינם רוצים לשמוע מוסר שהוא נקרא דברים כמ"ש בכמה מקומות:
<b>וז"ש</b> לשמוע דבר ד'. כי יש התגברות של יצה"ר. והנה כן אירע בזמן עמידת העולם שני אלפים תוהו הם התגברות היצה"ר. שהיו דור המבול דור הפלגה אנשי סדום. שהוא כימי עליה באדם שהיצה"ר מתגבר. ואח"כ שני אלפים תורה שהם ימי עמידה שהי' בשני אלפים ההם גלות מצרים והגאולה וביאת א"י ובנין ביהמ"ק וחרוב ובנוי וגלות משנת קע"ב שנה מאלף הרביעי והי' צרות וגאולות. וזה מדת בינוני זה וזה שופטן. ושני אלפים ימות המשיח דהיינו ימי ירידה שהם ימי הגלות שצריך לשוב בתשובה. כי אין משיח בא אלא אחר צרות וטלטול. וחוסר פרנסה. ואז אלי' יבוא וילמוד תשובה לישראל. ולכך רבו הצרות בשני אלפים אחרונים. וזה רמז
<b>בארץ</b> ר"ת
<b>ב'</b>
<b>אלפים</b>
<b>רבו</b>
<b>צרות</b> (מס' גנזי יוסף):
<b>וילך</b> איש מבית לחם. שעיקר שצריך להיות איש להתגבר על יצה"ר. ויהי' הולך ממדרגה למדרגה שצדיק נקרא הולך:
<b>וז"ש</b> וילך איש מבית לחם יהודה. שצריך האדם לשבר כל התאות. כי לא על הלחם לבדו יחי' האדם. כי על כל מוצא פי ד' יחי' האדם. והעיקר שיהי' הכוונה של האדם באכילתו לתקן הניצוצי' הפנימי' של מאכל. ולא על חיצוניות של הגשמיות הלחם. וז"ש מבית לחם הוא החיצוניות של הלחם כמו הבית שהוא החיצוניות של האדם. יהודה הענין כשהניצוצין אין עולין נקרא השכינה ד' וכשמעלין הניצוצין נקרא ה' שהניצוצין עולין לתוכו. וז"ש יהודה בתחילה אות אחרונה נקרא ד' ואח"כ נקרא ה'. והבן:
<b>לגור</b> בשדי מואב ענין תכלית האדם לבוא לידי יראה גדולה שהוא יו"ד של השם הוי' ב"ה שנקרא דחילו כמ"ש ראשית חכמה יראת ד'. וחכמה נקרא אב ונקרא שדה משום שמחכמה נתפשטו החסדים בלי גבול. כמו שדה שאין שם בית להיות גבול וז"ש לגור הוא יראה כמ"ש לא תגורו מפני איש. בשדי מואב עיקר תכלית אדם לבוא להשגת חכמה. ור"ת לגור בשדי מואב גימט' ע"ב שהוא שם שבחכמה. הוא ואשתו היינו ראשית התלהבות האדם יהי' הכל לירא השם הנכבד. ושני בניו. היינו שני יצרים לעבוד ד' בלבב שלם שהם שני לבבות כמ"ש בכל לבבך. בשני יצריך. ושם האיש אלימלך. שעד עכשיו הי' כבוש תחת היצה"ר שנקרא ס"ם הוא גימ' קל"א ועכשיו כשמתגבר האדם על היצה"ר נעשה אלימלך גימ' קל"א. ושם אשתו נעמי. שזוכה לחזות בנועם ד' הוא נעימות התורה. ושם שני בניו מחלון וכליון אפרתי. מחלון הוא היצ"ט שהוא מתוק. כמ"ש מחלי' ליה. וכליון הוא יצה"ר שמכלה. נעשו שניהם אפרתים. לשון פרה ורבה. שמוליד ומחדש חידושי' בתורה ועובד בשניהם להקב"ה. ויבואו שדי מואב. היא החכמה תעוז לחכם. ויהיו שם כיון שבא אדם להשגת החכמה בטוח הוא שלא יעשה עבירה. שאין אדם עובר עבירה אא"כ נכנס בו רוח שטות. דהיינו שעדיין דבוק בתאות עוה"ז. אבל כשנכנס בחכמה הוא היראה הגדולה בטוח הוא שלא יחטא וזהו ויהיו שם. והבן. (ג"ז מס' הנ"ל):
<b>ותקם</b> היא וכלותי' וגו' כי פקד ד' את עמו לתת להם לחם. ירצה עפי"מ שאמר החכם (משלי כ"ב) עשיר ורש נפגשו עושה כולם ד'. היינו אם אירע לאדם שהוא עשיר ונעשה רש. אז רואה שהכל הוא מה'. דהיינו מדה"ר וידוע מרז"ל (תענית ט.) עשר בשביל שתתעשר. ומבואר באבות (פ"ה) רעב של בצורת באה בשביל שאין מעשרין והיינו כמ"ש רש"י ז"ל (פ' נשא) שאם אינו נותן מעשר צומח רק אחד מעשר. ואחרי שראתה כי אחרי עקירתם פסק הרעב. ראתה שגם מקודם פקד ה' לשון עבר בכדי שיעשרו ויהי' להם לחם. וז"ש המדרש שמעה מהרוכלין המחזירין בעיירות היינו השופטים המחזירין מעיר לעיר להוכיחן על מדת הסתפקות. שמזה נסתבב מניעת המעשר כי מקודם גם השופטים הי' להם מדה רעה זאת. ע"כ לא יכלו להוכיח. וז"ש ויהי בימי שפוט השופטים. ודרשו במדרש ששפטו את שופטיהם. וצריך להבין מנ"ל לדרוש זה. וצ"ל דהוציאו מסמיכות הכתוב. שאמר ויהי רעב בארץ. שהגיעו ברעב על שלא עשרו מעשר. מחמת שלא היו שלימים במדת הסתפקות. ולא הוכיחום שופטיהם. מחמת שהיו שופטים את שופטיהם שאינם ג"כ במדה זו. ע"כ לא הי' יכולין להוכיחן. וכעת שהוכיחו אותם המוכיחים הרוכלין ודאי שבעצמם מתקנים בתחלה להיות במדה זאת. ויש לומר עוד מלשון פקידי העם כמרז"ל (ברכות נ"ח.) לך ד' הגדולה אפי' ריש גרגותא מן שמיא מוקמי ליה. ועשה להם ראשים ופקידים על עמו לתת להם לחם. ע"י תפילתם:
<b>ותרא</b> כי מתאמצת היא ללכת אתה ותחדל לדבר אלי'. לכאורה מה בעי בזה. כי אחרי אשר ראתה שמקבלת עלי' דת יהדות אין ראוי להרחיקה מזה וגם לשון מתאמצת בתי"ו המתפעל הול"ל מאמצת. ונראה לפרש כי נעמי היתה מספקת בדעתה של רות. שאם היא רוצה לקבל עלי' דת יהדות להתגייר הלא זה מסור לב"ד לילך להם כמבואר בגמרא (יבמות מ"ז.) ומה רצונה להתדבק בה. וז"ש ותרא כי מתאמצת היא ללכת אתה ממש להתגייר. ע"כ באה ובודאי מרגשת רות שזה סימן טוב המגיע לה בזה. ע"כ ותחדל לדבר אלי' מלהסיע ללכת עמה כי הרצון זה מתפעל בלבה. וזהו מתאמצת:
<b>א"י</b> עפ"י דאיתא (ב"מ פד:) רשב"ל שוור לירדנא וכו' א"ל חילך לאוריתא וכו' קביל עלי' בעי למיהדר לאתויי מאניי' ולא מצי הדר. ופירש"י ז"ל דמשקבל עליו עול תורה תשש כחו. וז"ש כי מתאמצת. כי בעצמה לא הי' ביכולתה לילך רק התחזקה בכל כחה לילך עמה יחד:
<b>א"י</b> כי נודע כמה חברותא עושה (עי' ב"מ ספ"ק) וכמ"ש באבות (פ"ב) חבר טוב ע"ש (תהלים א') אשרי האיש וכו' בדרך חטאים. ובמושב לצים. והנה נעמי ראתה בהיותה עמהם גודל הנזק. אשר יגיע לה מההלוך עמהם. וכמ"ש רש"י ז"ל נכריות אף שהם אינם בכלל איסור כמ"ש (יבמות ע"ו.) מואבי ולא מואבית. רק שנתנכרו לאביהן שבשמים. ע"כ עשתה השתדלות גדול לדחותן מעלי'. וכאשר ראתה ערפה זאת הלכה מעמהם. ואזי הוסיפה נעמי לדבר על לב רות לילך גם היא מעמה. ואמרה לה אל אשר תלכי אלך וכו' אלקיך אלקי. ואזי הוסיפה הדברים לתת כח ואומץ בלב נעמי יותר ויותר בעניני נפשיות עד שהי' רצונה וחשקותה ללכת עמה. בודאי שהיא צדיקת גדולה. וערפה היא שהגיעה אלי' מעט רע. ולזה אחר שערפה הלכה מאתה הי' מוסיפה יותר כח בצדקותי'. ע"כ ותחדל לדבר אלי' [מכ"ק הרה"צ האלקי המפורסם ר' שמואל מסאקלוב זיע"א]:
<b>ותאמר</b> רות אל תפגעי בי לעזבך וכו' באשר תמות אמות ושם אקבר כה יעשה ד' לי וכה יוסיף כי המות יפריד ביני לביניך. יל"ד דתיבת ושם אקבר אך למותר ופירש"י ידוע. ב' תיבות כי המות יפריד ביני וביניך מאי בעי בזה. והרי מלתא דפשיטא הוא. ונראה לפרש כי מצינו בגמרא (נזיר כ"ג.) שרות היתה בת בתו של עגלון מלך מואב ודאגתה של נעמי היתה אולי תעמוד בעצמותה כמו בעת ההוא שתחזור לסורה. או לפחות תעבור על המצות כמקדם. ומבואר בגמרא (ברכות י"ח:) רשעים בחייהם קרויין מתים. וע"ז השיבה רות אל תפגעי בי לעזבך. שלא יגיע הזמן לעולם. אשר תוכל לפגוש בי לעזבך. וע"כ באשר תמות אמות שלא אהי' מאותן שהן בחייהם קרויין מתים. רק כמו שתהי' מיתתך בעת הנ"ל. ושם אקבר. שבעת בא קיצו יהי' המיתה והקבורה תכופים יחד וגם אל תדאג ג"כ מחמת שאני בת מלך אחזור לסורי. כי המות יפריד ביני וביניך. כי ידוע שכל ב"א למיתה מעותדים. ומה הבדל יש בינינו בזה. ומלת כי ישמש בלשון דלמא שהוא בלשון תמי'. שאם יהי' אח"מ שום הפרד כלל בתמי'. ואם אני אשגיח בזה אין לי יותר כמו בעת הזאת. ע"כ טוב לי יותר להתדבק בך. והבן:
<b>גם</b> הייתי הלילה לאיש. וגם ילדתי בנים. אי' במד"ר וכי אדם מייבם א"א שלא הי' בעולמו ועיין בידי משה שהקשה הא אר"מ לעיל דנכריות הוו ולא הוו קדושין כלל. נמצא לא הוי כלל אשת אחיו. ול"נ דלק"מ דצריך להבין מה זה הלשון. וכי אדם מייבם וכו' דהול"ל אסור ליבם א"א כו'. ועוד דאמאי אמרה להן הלהן וכו' דמשמע אי תצפו עלי תהיו מותרות לי הא אכתי קשה דהא אסור לייבם א"א שלא הי' בעולמו:
<b>ונראה</b> לתרץ עפי"מ ששמעתי מקשים בשם הגאון מוה"ר הירץ זלל"ה. דל"ל קרא כי ישבו אחים יחדיו למעט אשת אחיו שלא הי' בעלמו דאסור לייבם. וכמבואר בגמרא (יבמות י"ז:) הא בל"ז ידעינין דהא אמרינן שם (ל"ד:) כל אשה ששהתה עשר שנים בלא בעל שוב אינה יולדת. וכיון דנולד אחר מיתת אחיו אינו רשאי לייבם עד שיהי' דוקא איש בן י"ג שנים נמצא צריכה להמתין יותר מעשרה שנים. ושוב לא ילדה. והלא עיקר יבום הוא משום הקמת שם. ובכאן כיון דאינה בר הקמת שם אינה בת יבום. אך דקיי"ל (כדר"נ) דה"מ אלא שאין דעתה להנשא. אבל דעתה להנשא מתעברת עיי"ש. ומעתה שפיר מתורץ וגם ילדתי בנים וכו' וכי אדם מייבם וכו' דהא לפי"ז איצטריך לאשמעינן כי ישבו אחים יחדיו היכי דמצפות להנשא. ולפי"ז מתורץ גם ילדתי בנים וכי אדם מייבם פי' ודאי דאין איסור כלל. משום דנכריות הוו ואין איסור אשת אח עליהם. אך וכי אדם וכו' דעיקר דבעיתו להנשא משום להקים על שם אחיו המת כדכתיב בהדיא בקרא (תצא) ואמרה אי בעיתו להמתין כל כך שוב אינכם מולידות. וממילא לא תוכלו להקים שם אחיו ולא משום איסור אשת אח. ואם תרצו לומר להמתין כל כך ולצפות עד שתנשאו. לכן אמרה הלהן תשברנה וכי תוכלו לצפות כ"כ זמן ארוך כנ"ל. נכון:
[כן מצאתי בהעתק. ולא רציתי לשנות הלשון כפי המובן בכוונתו. אך המעיין יבוא על כוונתו בפירושו. כפי הלשון שהעתקתי].
<b>ותלכנה</b> שתיהם עד בואנה בית לחם. ותהום כל העיר עליהן ותאמרנה הזאת נעמי. ותאמר אליהן אל תקראנה לי נעמי. קראן לי מרה כי המר שדי לי מאוד. הנה הקושיא בזה מבואר. הלא גם הם לא קראוה בשמה נעמי כ"א ע"ד תמי' שאלו כן. ונראה לפרש כי הכלל שהאדם שאינו במדת ההסתפקות אף שהוא בעושר אינו במעלתו הראוי לו. והעושר שמור לבעליו לרעתו. כמאמרם ז"ל (רבה קהלת) אין אדם מת וחצי תאותו בידו. וז"ש אל תקראנה לי נעמי היינו שאף על זמן הקדום בימי הטובות אין ראוי לקרוא אותי בשם נעמי כי המר שדי לי מאוד. בעשרי שהי' נותן לי מחמת שלא הייתי במדת הסתפקות כי טוב הי' לי ביותר. שהייתי במדת ההסתפקות שאז הייתי יותר במעלה. ע"כ על העת הזאת הי' ראוי לקראיני בשם מרה מחמת שלא הייתי במדת ההסתפקות וכל ימי מכאובים ואין לי הנאה מהם:
<b>א"י</b> עד"מ לא' שהי' שר ונגיד. ואח"כ ירד מנכסיו ונשארו לו שני סוסים ונעשה בעל עגלה ואח"כ העני יותר והחזיר על הפתחים ואח"כ הכירו איש א'. והזכיר לו מהימים הראשונים שהי' שר ונגיד. א"ל לחבירו. זאת איני רוצה לגמרי לזכור. אבל אני זוכר כשהייתי בע"ג ג"כ הי' טוב לי. וכעת אין לי מאומה. וזהו דאיתא (ב"מ ע"ה:) מאן דביש לי' בהאי מתא ודואג על איבוד מעותיו ילך למתא אחריתא. ויראה ששם רע לו יותר ויחזור לעירו. וזה שאה"כ. (קהלת י') אם רוח המושל תעלה עליך מקומך אל תנח. וז"ש קראן לי מרה. כי כשהי' מר לי הי' טוב לי מעתה. וד' ענה בי שמדה"ד ענה בי הוא רק עדות. ועתה שדי הרע לי שרע לי מאוד ביותר ממדרגת עניות כנ"ל ועי' בחדושי לב"ב (דף צ"א):
<b>א"י</b> שכך היתה מתאוננת שאף שם שדי שהוא מורה על רחמים גמורים (כמ"ש פ' מקץ) ואל שדי יתן לכם רחמים וכן (תהלים צ"א) בצל שדי יתלונן. כי זה השם שדי הוא לשון שדים. וכמו שהשדיים מושכין החלב מכל האברים להניק את התינוק כך שם זה מושך שפע ומתיקות מכל שמות העליונים להניק לכנסת ישראל כידוע ליו"ח לז"א שאף שם זה נתהפך לי ממתיקות למרירות גדולה מאוד. וידוע מדרך ב"א שבכ"ד היוצא מהטבע גדרו. משתומם ומתפלא על הדבר. אך אם האדם חושב שהכל הוא בהשגחה אין ראוי להשתומם על זה כי אצלו אין זה מדרך פלא. אחרי שגם סדר הטבע יצא מאתו. והוא אמר ויהי ליצא מגדרו. ועז"א אתם מתמיהים בזה. הזאת נעמי מחמת ההשתנות שיוצא מסדר הטבע. אל תקראנה לי נעמי שכן הוא סדר מצבי לעולם עד שהי' הדבר הטבע כביכול בהכרח. קראן לי מרה. שגם מקודם הי' הכל בהשגחתו הוא מוריש ומעשיר וכן בהיפוך כנ"ל. ע"כ אין ראוי להשתומם על מראה הזאת כי המר שדי לי מאוד שגם שם הרחמים נתהפך לי ואצלו יה' ויתעלה אין דבר מוגבל כלל:
<b>א"י</b> עפי"מ דאי' בגמרא (ב"ב קס"ד:) לעולם אל יספר אדם בשבחו של חבירו שמתוך שבחו בא לידי גנותו. היינו שאין אדם רשאי לספר בשבחו על אופן שיוכל לבוא לספר הגנאי המגיע ממנו. עד"מ כשמספר גודל עושרו יוכל להסתעף בגנות מדת הנדיבות לפי ערכו. וז"ש (תהלים ע"ט) אל תזכור לנו עונות ראשונים מהר יקדמונו רחמיך כי דלונו מאד. היינו שהעצה שלא לזכור זה הוא להקדים במדת רחמנותו בהיותינו דלים מאד. ואז כל איזה מדה שיהי' בנו יהי' נחשב מאד לפי ערכינו. אבל אם יעריך אותנו במדת טובות ע"צ השלימות אזי יהי' נזכר לנו עונות ראשונים. וזהו אמרה אל תקראנה לי נעמי להיות בדעתכם לקראני בשם טוב כדי לספר בגנאי. ע"כ קראן לי רק בשם מרה ממילא אין לי גנאי גדול כ"כ בזה. כי שדי הרע לי מאד. וזה יכול להגיע ג"כ לשאר בנ"א כנ"ל:
<b>א"י</b> ותהום כל העיר עליהן ותאמרנה הזאת נעמי. בגמרא (ב"ב צ"א:) מאי הזאת נעמי אר"י אמרו חזיתם נעמי שיצתה מארץ ישראל לחו"ל מה עשתה לה. שלפי פשוטו הוא לשון תמי' לא יתכן זה שאמרה להן אל תקראנה לי נעמי וכו' הלא גם הם אמרו בלשון תמי' כפירש"י ז"ל. לזה דרשו הה"א במקום ח' חזיתם נעמי. כמ"ש המהרש"א ז"ל. וכפי פירש"י כאן. נאמר בהקדם לדקדק זה שאמרה קראן לי מרה כי המר שדי לי מאוד. הלא גם הם ידעו מזה עד שתמהו עליה מרוב מרירותה. ולא הוצרכה לתת טעם. ועוד צריך להבין בשינוי השמות באמירתה פעם הזכירה ד'. ופעם הזכירה אל שדי. ונאמר להסביר הענין במשל לסוחר שנסע בסחורתו ועבר על גשר אחד. ונשבר הגשר. ונפל הוא וסחורתו לנהר. וכמעט בא לסכנה עצומה עד שבקושי הצילוהו אותו וסחורתו הלכה לאיבוד. ויהי כאשר בא האיש הזה לביתו ריקם תמהו על רוע מזלו באמרם שכמה וכמה אנשים שעברו במקום הזה ולא יאונה להם שום רע ומכשול כמו שהי' לאיש הזה. וכאשר סיפר להם כל המאורע והסיבה איך שנפל למים במשא כבד. ובנס גדול אשר הצילו אותו. התחילו לתמוה על גודל הצלחתו איך שיוכלו להצילו ממים רבים. ושכחו מאבידת סחורתו. ולבאר המשל נקדים לפרש הקרא (קהלת ז'. ח') טוב אחרית דבר מראשיתו. שבכל האחרית והסוף שיש להאדם בין לרעה ובין לטובה הכל טוב כשזוכר באחריתו ממה שהי' לו בראשיתו [אז טוב לו] ואף שהוא לרע לו כמו שהעני ובראשיתו הי' עשיר. אז כשיבין על ראשיתו בודאי יהי' לו טובה. שבודאי ישים על לבו על מה עשה ד' ככה לי שהשפילו מכבודו וכי חשיד קוב"ה דעביד דינא בלא דינא. יבוא לפשפש במעשיו ויתעורר א"ע לתשובה ויצילו הקב"ה מרעתו:
<b>ובזה</b> יבואר הקרא (פ' נצבים) והי' כי יבואו עליך כל הדברים האלה הברכה והקללה וגו' והשבות אל לבבך וגו' ושבת עד ד' אלקיך וגו'. שזה תמוה לכאורה דעיקר מה שמצינו שמביא להאדם הכנעה הלא רק מזה שרואה עצמו בשפלות:
ולא ממה שרואה עצמו בגדלות. וכמ"ש (האזינו) וישמן ישורון ויבעט. (שמגדולתו בא לידי ביעוט חלילה) א"כ מאי קאמר הכא שהתעוררות התשובה מביאה הברכה עם הקללה. אחרי שההתעוררות באה רק מהקללה ולא מהברכה. אבל בזה נאמר שבודאי למי שהוא כל ימיו בעניות או שבא לו עניותו מעט מעט ממדרגה למדרגה יפול בלב האדם לתלות הדבר במקרה הזמן במזל ולא בהשגחה ולא יבוא מזה להתעוררות ולפשפש במעשיו. משא"כ בזה שהי' לו טוב ואח"כ נהפך לרעה כ"כ עד שיפול מאיגרא רמה לבירא עמיקתא. לזה נקל יותר לתלות בהשגחה ולפשפש במעשיו וזה דכתיב (פ' תבא) ואתה תרד מטה מטה. שתהי' בהדרגה התוכחה עד שיחשוב זאת הירידה לטבע ולא יפשפש במעשיו עבור זה ע"כ לא ירוחם מד'. וזו אומרו והי' כי יבואו עליך כל הדברים האלה שידוע מ"ש (מד"ר שמיני) אין והי' אלא שמחה. אחרי שיבואו בפעם אחת זה אחר זה הברכה והקללה. שהברכה תהי' ככל הכתוב שזה עלי' רבה ותיכף יתקיים הקללה הכתובה וזה ירידה מאוד. מזה יבוא לפשפש במעשיו. והשבות הדבר הזה. ירצה השינוי מברכה לקללה. אל לבבך. ומחמת זה יבא לתשובה ולז"א ושבת וכו':
<b>וכמו</b> כן בנעמי שהתחילו לבזותה באומרן הזאת נעמי. שהקב"ה ענש אותה על שיצאת לחו"ל ע"כ נשארה ריקם. לזאת אמרה אל תקראנה לי נעמי. להחשיביני בגדר שהייתי נעמי עשירה גדולה ולשפוט משפלותי כי ד' עזבני על חטאתי. קראן לי מרה. ובזה יהי' ניכר חשיבותי נגד שארי אנשים מרי לב. שעפ"י רוב בא העונש בהסתר פנים. אשר לא ניכר שמד' היתה זאת. ויכולים לתלות בטבע. ואינם מפשפשים במעשיהם. לא כן עמדי שהגיע העונש שלא עפ"י דרך הטבע שניכר שמד' היתה זאת ואמרה כי שדי המר לי מאוד. ששם שדי נקרא על ששודד המערכות הטבע והסבירה הדבר לתת טעם ע"ז. ואמרה אני מלאה הלכתי וריקם השיבני ד'. שזאת הנפילה היא מאיגרא רמה לבירא עמיקתא. כנגד גדולתה שהי' לה מקודם ועתה נשארה ריקנית לבדה. ואף זה שנשארה בעצמה הי' מד' זו מדת הרחמים אשר רחם ד' עלי'. שגם היא היתה בסכנה גדולה. כנראה מדברי המדרש רבה (רות) ותשאר נעמי שנעשה שירים. ע"כ וד' ענה בי ירצה שהמדה"ר שהי' עמדי להצילני שלא עפ"י דרך הטבע ג"כ ענה בי ושדי הרע לי מאוד שלדעתי בא משידוד המערכה שלא עפ"י דרך הטבע:
<b>א"י</b> שמפרש דברי' שאמרה מקודם שעונשה היתה שלא עפ"י דרך הטבע. שניכר שבא לה ע"י חטאתי' נגד ד'. ואופן זה שיכיר האדם זה ויבא עלי' עונש כזה הוא מצד הרחמים כדי שיפשפש במעשיו. ויעשה תשובה. וזו אומרה וד' ענה בי כפירוש רש"י ז"ל העיד על רשעתי לפניו. להכירני לפני זולתי. לזה בא מד' זו מדה"ר. ושדי הרע לי. בשידוד המערכה שלא עפ"י דרך הטבע. כדי שיהי' ניכר שבא זה בהשגחתו ית' ויתעלה. וק"ל:
<b>ותלך</b> ותבוא וגו'. ויקר מקרי' חלקת השדה. וי"ל בזה עפ"י מאמר החכם. (משלי כח) גוזל אביו ואמו ואומר אין פשע חבר הוא לאיש משחית. היינו שהגזילה הוא מחמת הפיתוי. שהיצה"ר מסיתו שלבסוף יורשו. והכל שלו וא"כ אין פשע. וכמ"ש רש"י ז"ל (פ' לך) שכן טענו רועי לוט. וזה גורם לו חברת מריעים שיבוא לדעות הרעות והפיתויים. וזה שאמר כאן שלא הלכה לחלקת השדה זה במכוון מחמת שיש לה בזה אחיזת קרבות. כ"א ויקר מקרי' וכו':
<b>ויאמר</b> לקוצרים ד' עמכם ויאמרו לו יברכך ד'. ויאמר בועז למי הנערה הזאת. ופי' רש"י ז"ל וכי דרכו של בועז לשאול בנשים. אלא דבר צניעות ראה בה שתי שבלים לקטה שלשה לא לקטה וכו'. ויל"ד הלא גם זה אינו תשובה לשאלה שמהיכן בא לזה לראות דבר צניעות שבה אחרי שלא הי' דרכו של בועז לראות בנשים:
<b>ונראה</b> לפרש כי כשבא בועז לשדה ראה שהשכינה הק' שם. אזי אמר להם בלשון שאלה ד' עמכם. כלומר מהיכן בא זה להיות ד' עמכם. שם. וזה שהשיבוהו לאמור אולי באה הברכה בשבילך להיותך מצוי כאן. וזה שאמרו יברכך ד' אבל בועז לא שת לבו לדבריהם והתחיל לחקור אחר זה עד שראה אותה והדבר צניעות שבה [מכ"ק מרן הרה"צ וכו' מוה"ר
<b>יצחק</b> זצללה"ה מווארקי זיע"א]:
<b>ויאמר</b> בועז אל רות הלא שמעת בתי אל תלכי ללקוט בשדה אחר וגם לא תעבורי מזה. ירצה בזה אחרי ששמעה שבחה ויחוסה אשר הנערים הם מכירים אותה. ואין מלעיגים ממנה. ראוי לך שלא תלך ללקוט בשדה אחר אשר הנערים אין מכירים אותך. וא"ת א"כ אשוב לביתי. עז"א וגם לא תעבורי מזה. אחרי שאמרו מקודם זה שבתה הבית מעט. נראה שבעין יפה דורשים היותך פה:
<b>ותפול</b> על פניה ותשתחו ארצה ותאמר אליו מדוע מצאתי חן בעיניך להכירני ואנכי נכרי'. ולכאורה קשה מה שאלתה בזה מדוע מצאתי חן בעיניך הלא אמר לה מקודם לזה הלא שמעת בתי וכו':
<b>ונראה</b> לפרש אחרי שאמרנו בכמה מקומות ההבדל בין סוגי אנשים אם הם עובדים ד' מאהבה ע"י אמונה חקיריות כמו שמצינו באאע"ה בן ג' שנים הכיר את בוראו. או עובד ד' ע"י אמונה קבליות. וכמו"כ הוא ההבדל בין הגרים אם בא לזה ע"י חקירה אלקיות כמ"ש (בפ' יתרו) עתה ידעתי כי גדול ד' מכל אלקים כי בדבר אשר זדו עליהם. היינו שידיעתו היתה עפ"י חקירה. ובין אם בא להתגייר מחמת שמקובל לו ביותר להיות באמונת ד' ולכנוס בדת ישראל. והנה רות ג"כ לא באה להתגייר מחמת שהיתה באמונת ד' עפ"י חקירה אלא לפי שראתה מדת הישרות מן חמותה נעמי ע"כ לא היתה רצונה להתפרד ממנה וחפצה בזה להיות בדת יהדות. וזה אמרה רות לבועז מדוע מצאתי חן בעיניך על דבר זה הגירות שעשיתי ואנכי נכרי' פי' שאינני במעלה זו להגיע עפ"י חקירה בגיורותה כ"א באמונה סתמית:
<b>ויען</b> בועז ויאמר לה הגד הוגד לי כל אשר עשית את חמותך אחרי מות אישך ותעזבי אביך ואמך וכו' ישלם ד' פעלך ותהי משכורתך שלימה מעם ד' אלקי ישראל אשר באת לחסות תחת כנפיו ותאמר אמצא חן בעיניך כי נחמתני וכי דברת על לב שפחתך. ויל"ד בזה שאמר ישלם ד' פעלך. כי מה צורך לבקש זה הלא אין הקב"ה מקפח שכר כל ברי'. ומכש"כ בדבר גדול כזה. וגם אומרו משכורתך שלימה האם יש חסרון בדבר שלא הי' ראוי להיות משכורתה שלימה. וגם אומרה כי נחמתני וכי דברת על לב שפחתך. הוא כפל הענין במלות שונות. ונראה עפ"י דברינו הקודמים שהי' גירותה עפ"י אמונה קבליות. לז"א הגד הוגד לי היינו שהשבח שהי' מגידים בשבילי לישא אותך ע"י המדות טובות שיש בך אשר עשית לילך מבטחונך על אביך ואמך מלכי מואב לעם אחר אשר לא ידעת תמול שלשום ואינך יודעת מהות הטוב הזה שנכנסת בו. שהוא רק חסרון בעלמא בלי שום בירור דבר. ע"כ ישלם ד' פעלך שיהי' התשלומין כאלו באת לזו הדת בפעולתך בחקירה שכליות ואח"ז שתכנס להדת ותחקור להבין מהות הטוב מרצון השכליי תהי' משכורתך שלימה בכלל כל ישראל. ועז"א אמצא חן בעיני אדוני. כי נחמתני על האמונה קבליות שהייתי מתעצבת על שלא נתגיירתי באמונה חקיריות וכי דברת על לב שפחתך. כי הלב מכונה בשם אמונה:
<b>ותעזבי</b> אביך ואמך וארץ מולדתך ותלכי אל עם אשר לא ידעת תמול שלשום. אי' במדרש שאלו תמול שלשום לא היית. והוא תמוה. ונראה לפרש כי הכלל שיסוד האמונה הוא המדות. שאם אין באדם השלמת המדות אין ביכולתו להגיע ליסוד האמונה בשלימות. אך המדות מגיעים לאדם על ב' דרכים או מצד התולדה שאם האבות הם במדות טובות אזי מגיע כחו ביצירת הבן. להיות ג"כ במדות טובות. וכדאיתא (במס' עדיות פ"ב) האב זוכה לבן בחמשה דברים וכו'. או מצד ההרגל שמתאבק תמיד בעפר החכמים ולומד ממעשיהם הטובים. עד שההרגל נעשה טבע שני. וידוע מ"ש (פ' תצא) לא יבוא עמוני ומואבי בקהל ד'. ומה שהם יצאו מכלל שארי האומות שיש להם היתר. הוא מפני רוע מעשיהם ומדותיהם ומזגם. והנה המדרש הוקשה לו על כפל הלשון הגד הוגד לי כל אשר וכו' לזה מפרש ב' הגדות. שמעתי ממך. כל אשר עשית את חמותך אחרי מות אישך. שזה מצד מדה טובה בעצם. ותעזבי אביך ואמך הם הע"ז כדאי' (לעיל ישעי') אומרים לעץ אבי אתה וכו'. וארץ מולדתך זה שכינותיך ר"ל מדותיהם הרעות שבאים בטבע הארץ ומולדתה. ועוד ותלכי אל עם אשר לא ידעת תמול שלשום. ר"ל שגם מהעם הלז לא למדת להרגיל במדות וזה בא מצד הכשר חכמתך אשר מעצמך פעלת. ע"כ ישלם ד' פעלך. ותהי משכורתך שלימה. ומזה נתחדשה הלכה עמוני ולא עמונית כו'. שהנקיבות אינן בכלל זה להיות במדות רעות. ובודאי לא תחזור לסורה. אבל אלו באת תמול שלשום א"כ הי' מקום לומר שע"י ההרגל בתוך עם ב"י הגעת למדה זאת לא הייתי מתיר לך. ולא היית מותרת לנו כי אולי בזמן מה תחזור לסורך במדות כבני עמך אבל עכשיו נתחדשה ההלכה:
<b>ובזה</b> יש לפרש ג"כ כוונת המדרש לקמן. ישלם ד' פעלך ותהי משכורתך שלימה א"ר חסא אשר באת לחסות תחת כנפיו ותמהו רבים מה חידש לנו בזה ר' חסא. ולהנ"ל יובן הכוונה כמ"ש רש"י ז"ל (פ' ויצא) והנה רחל בתו באה עם הצאן. הראשון לשון הוה. והשני לשון עבר. וכן מורה לשון והנה על התחדשות בדבר שבאה כעת. אבל השני אין בו חידוש לו שכבר שמע מהרועים. וכמו כן רמז ר' חסא שמזה נודע אשר שמתחילה באת לחסות ומוסיף התנא שגם זה נודע שכן יהי' הדבר להבא שלא תחזור לסורה רק אשר באת לחסות תחת כנפיו.
<b>ותאמר</b> רות אל בועז. ופרשת כנפיך על אמתיך כי גואל אתה. זה שאמרה לשון ופרשת כנפיך. הוא עפ"י מאמרם ז"ל (עירובין ק':) אלמלא לא נתנה תורה היינו למדים ד"א מתרנגול שמפייס וא"כ בועל. ופירש"י ז"ל שם שהולך סביבותיה ופורש כנפיו למטה. וזש"א רות בלשון דרך ארץ ופרשת כנפיך על אמתיך לרמוז שישאנה. וק"ל:
<b>סליק</b> לשליחות השתמשות אחרת. וכדאיתא בזה"ק (תרומה ק"ע ע"א) אינון שרפים בהא אתר אילין עומדים וכו' ואי תימא והא כל חילי שמיא אינון עומדין כולהו וכו' אלא ודאי כולהו קיימין ולזמנין אילין אקרון שרפים ולזמנין סלקן בשמא אחרא. אבל כלהו קיימי וכו' ע"ש. וכן מבואר ג"כ בפדר"א (פ"ד) וז"ל והמלאכים שנבראו ביום שני כשהם נשלחים בדברו נעשים רוחות וכשהם משרתים לפניו נעשים של אש ע"ש. משא"כ אלו הארבעה שקבועים תדיר בשמם שרפים. ועפי"ז יש לומר דמשו"ה נקט הפייטן הכא כפל דבריו. יקידין ושרפים. לרמז על השתי בחינות. א] אותם ארבעה דמקרין תדיר הכי שרפים בקרא. אותם קרי שרפים. ב] אותם דמתחלפים לפעמים והם נקראים לפי שעת התמנות ענין שריפה להון יקרא בלשון ארמי יקידין. והבן:
<b>ונקראים</b> בשם שרפים ע"פ מ"ש בזוה"ק (בראשית מ"ב) הנ"ל דאוקידו לאינון דלא חיישי על יקרא דמאריהון ע"ש. ועי' בתוס' (חגיגה י"ג ע"ב בד"ה והחיות) שכתבו דמשו"ה נקרא שמם שרפים מפני ששורפין פנקסאות של שטן בכל יום ויום השטן יושב עם ס"ם הרשע שר של רומי ועם דומיאל שר של פרס וכותב עונותיהם של ישראל על פנקסאות ונותנים אותן אל השרפים להכניס אותן לפני הקב"ה לאבד את ישראל וכו' מה עושין השרפים בכל יום ויום נוטלין אותן מיד השטן ושורפין אותן באש יוקדת וכו' ע"ש. ועי' בזוה"ק (פקודי רמ"ז ע"ב) ענין שרפים. ועי' בתפארת החנוכי (תזריע נ' ע"ב בד"ה וישלח):
<b>כליל</b> <b>גפי</b> <b>שתא</b>
<b>פי'</b> שהשרפים כלולים כאו"א משש כנפים וכמ"ש (ישעי' ו') שרפים עומדים ממעל לו שש כנפים שש כנפים לאחד בשתים יכסה פניו. ופי' רש"י שם ובתנחו' (פ' צו) ובויקרא רבה (פ' כ"ז) ובתנחומא (אמור) ובפדר"א (פ' ד') שלא יביט לצד השכינה. ובשתים יכסה רגליו פי' לצניעות שלא יראה כל גופו לפני בוראו. וכן הוא בתנחומא (צו שם) דעה ראשונה שלא יראה גופו לפני גופו. וכדמפרש שם (בעץ יוסף) שלא יראה גופו לפני גופו של הקב"ה ע"ש שזה צניעות. וכדמבואר בגמרא (חגיגה י"ג ע"ב) כרעא לאו אורח ארעא לגלויי. וכדמבואר שם (באגדות) דמזה משמע דס"ל להגמרא דהטעם הוא משום צניעות ע"ש. עוד טעם אחר מובא ברש"י ז"ל שם על כיסוי הרגלים ונזכר ג"כ בתנחומא (פ' צו) דעה ב' ובתנחומא (אמור) ובויק"ר (פ' כ"ז) דכיסוי הרגלים הוא לפי שהם ככף רגל עגל. ושלא להזכיר עון העגל וכו' ע"ש ולא יהי' עוד לבית ישראל למבטח מזכיר עון וכו' ע"ש ובפדר"א (שם) כדי לשכח עמידת רגל וכו' ע"ש. ובשתים יעופף תרגם יונתן שם ובתרין משמש פי' שאומר בהן שירה וכדאי' בויק"ר (פ' כ"ז) ובתנחו' (פ' אמור) ובתנחומא (פ' צו) ובשתים יעופף לקלוס ע"ש. ובפדר"א (שם) ובשתים מעופפים ומעריצים ומקדישים את שמו הגדול וכו' ע"ש. וכדאיתא בגמרא (חגיגה י"ג ע"ב) דבאותן שמעופפות בהן הן אומרות שירה ויליף לה מדכתיב ובשתים יעופף וסמיך ליה וקרא זא"ז ופי' רש"י ז"ל שם (בד"ה ובשתים) וסמיך ליה וקרא זה אל זה אלמא הנך נינהו דאומרות בהן שירה שמקשקשות בקול כנפיהם עכ"ל. וכונת רש"י ז"ל בזה דל"ת מה שייך שירה בכנפיהן הא אין שירה אלא בקול. לזה קאמר שמקשקשות בקול כנפיהן. ורמז על הכתוב ואשמע את קול כנפיהם וכו'. והיינו שע"י קשקוש כנפיהם זו בזו משמיעות קול רעש גדול וזו היא השירה והקילוס שלהם. וכדאיתא בתנחומא (קדושים) משישראל מקלסין מלה"ש מרפין כנפיהם ועומדים מלומר שירה לפי שבכנפיהן הן אומרות שירה וכו' ע"ש:
<b>והנה</b> בגמרא (חגיגה י"ג ע"א) מקשה כתוב אחד אומר (ישעי' ו') שש כנפים שש כנפים לאחד וכתוב אחד אומר (יחזקאל א') וארבעה כנפים לאחת להם. וכתבו התוס' שם (בד"ה כתוב) אע"ג דהאי קרא דשש כנפים בשרפים כתיב והאי קרא דד' כנפים בחיות כתיב וחיות ושרפים לאו אחד הם כדמוכח קראי וכדכתבו תוס' (חולין דף צ"ב ע"א ד"ה ברוך) מ"מ מסתברא דגם החיות משש כנפים כמו השרפים דלא נשתנו זמ"ז ע"ש. ומשני הגמ' ל"ק כאן בזמן שביהמ"ק הי' קיים כאן בזמן שאין ביהמ"ק קיים כביכול שנתמעטו כנפי החיות ע"ש. ופי' רש"י ז"ל שם בימי ישעי' הי' המקדש קיים על מכונו ובימי יחזקאל כבר הגיע זמן שיחרב ונתמעטה פמליא של מעלה עכ"ל. ופריך בגמ' אי מינייהו אמעיט א"ר חנינא א"ר אותן שאומרות בהן שירה כתיב הכא ובשתים יעופף וקרא זא"ז וכתיב התם התעיף עיניך בו ואיננו ורבנן אמרי אותן שמכסות רגליהן בהן שנא' ורגליהן רגל ישרה ואי לא דאימעט מנא הוי ידע ע"ש. ובפסיקתא רבתי (סי' א' פסקא דאנכי מנחמכם) מבואר דאותן שמעופפות בהן הן הן שנתמעטו ע"ש. אכן משארי מדרשות משמע דס"ל כרבנן דאותן שמכסות רגליהן אמעטו דאי' בתנח' (קדושים) משישראל מקלסין מלה"ש מרפין כנפיהן ועומדין מלומר שירה שבכנפיהם אומרים שירה וכו'. ובב"ר (פ' ס"ה) בעמדם בשעה שישראל אומרים שירה המלאכים שותקים וכו' תרפנה כנפיהם וכו'. ובתק"ז (הקדמה ג' ע"ב) ורזא דמלה בעמדם תרפנה כנפיהם בעמדם ישראל בצלותא דעמידה חיון מרפות כנפיהם דלא למשמע קלא וכו' ע"ש. והרי הקרא דעמדם תרפנה פניהם ביחזקאל שם כתיב דאחר החורבן משתעי שכבר אתמעטו הכנפים וכדאיתא בגמרא (חגיגה) הנ"ל ואי ס"ד כרב חנינא א"ר דאותן שמעופפות בהן היינו אותן שאומרות בהן שירה אתמעטו. א"כ איפה נדרש בהמדרשות הנ"ל דרק בשעה שישראל עומדים תרפנה כנפיהם מלומר שירה הא בל"ז ג"כ אמעטו אותן כנפים ששוררין בהן כנ"ל וליתנהו לגמרי אע"כ כרבנן ס"ל דרק אותן שמכסות בהן רגליהן אתמעטו. אבל הפסיקתא רבתי הנ"ל יש לומר דידוע דר"כ יסדו שהי' תלמידו של רב וכשיטתיה דרב רבו קאי דאותן שמעופפות בהן ואומרים שירה הם אמעטו וק"ל:
<b>אכן</b> שוב מצאתי בספר היכלות (פ' כ') שיטה אחרת בזה מהגמרא והמדרשות הנ"ל דבאותן שמכסות פניהם אומרין שירה וז"ל שם. והכרובים עומדים אצל החיות הקודש וידיהם תחת כנפיהן. ורגליהם מכוסות בכנפיהם וכו'. וכנפי הכרובים זא"ז מקיפין על קדקדן בכבוד פרושים לשורר בהם שיר לשוכן שחקים וכו'. ע"ש הרי מוכח מזה דס"ל דבאותן שפרושים על קדקדן הם שמכסות פניהם בהם אומרות שירה:
<b>והנה</b> מוכרחין אנו לומר דלא יסתרו דברי הפרקי היכלות עם דברי הגמרא (חגיגה) הנ"ל והמדרשות והפרדר"א דמוכח דבאותן שמעופפות בהן אומרות שירה ליה נלפע"ד לומר דהפרקי היכלות מיירי לאחר החורבן דנתמעטו הכנפים האמצעים שמעופפות בהן וקודם לכן אמרו בהן שירה ולכן לבתר החורבן דנתמעטו אותן הכנפים ולא נשתיירו רק ד' כנפים אותן שמכסות פניהם ושמכסות רגליהם הם שוררות עכשיו בהכנפים שמכסות פניהם. ותדע דלא הזכיר שם כ"א ד' כנפים. והשתים שמעופפות בהן לא הזכיר בפרקי היכלות. הרי דלאחר החורבן מיירי שנתמעטו אותן האמצעיות. ולכן נזדמנו הכנפים שמכסות פניהם להיות משוררות בהן תחת אותם שנתמעטו. והשתא לפ"ז יש לומר דגם התקו"ז והמדרשות הנ"ל סברי ג"כ כשיטת הפרקי היכלות הנ"ל בזה ובאמת לא נפלגו אשיטת הפסיקתא ומודו לדבריהם דאותן שמעופפות הן הן שנתמעטו וכשיטתי' דר"ח א"ר בגמרא. ורק מה דהזכירו דבכנפיהם אומרות שירה הכונה בכנפיהם שמכסות פניהם דבאלו משמשות בזה"ז ג"כ לשורר שירה כהנ"ל בספר היכלות. ומסתברא ג"כ דכן הוא אמיתת הענין. דאין סברא לומר דבזה"ז לאחר החורבן לא יאמרו החיוה"ק שירתן דהא לא נמצא בשום מקום דלאחר החורבן יבטלו החיוה"ק שירתן וקדושתן. הרי בזה"ז ג"כ מקדשין עמהם בכל יום קדושתן כדאיתא בזוה"ק (תרומה קכ"ט ע"ב) ע"ש. וא"כ צ"ל דבאמת יאמרו בזה"ז ג"כ שירתן רק הכנפין שהי' אומרות בהן שירה קודם לכן הם אתמעטו ולבתר החורבן בכנפיהם שעל פניהם משוררות את קדושתן ועל אלו קאי הקרא בעמדם תרפנה כנפיהם. הנ"ל. וק"ל:
<b>אמנם</b> מעתה מדברי כלם בין למ"ד דאותן כנפים שמעופפות נתמעטו לאחר החורבן. בין למ"ד דאותן שמכסות בהם רגליהם נתמעטו. יקשה על הפייטן במ"ש כליל גפי שתא סתמא. והרי הפייטן לאחר החורבן הי' ולמה נקט גפי שתא. הרי לפי דעת הגמרא דלבתר החורבן אין להם אלא ד' כנפים ולכאורה הי' נראה לומר דפייטן ס"ל כשיטת שארי מדרשות דפליגי אאוקימתא דגמרא בזה וסברי דגם לאחר החורבן לא נתמעטו הכנפים וס"ל דחיות שאני מהשרפים. דקרא דביחזקאל בחיות משתעי ולהם אין רק ארבעה כנפים ודישעי' בשרפים קמשתעי ולהם שש כנפים דלא כאוקימתא דגמרא דכנפי החיות משתוים לכנפי השרפים רק לאחר החורבן נתמעט באלו ובאלו ב' כנפים. ואלה המה המדרשות דפליגי אאוקימתא דגמרא הנ"ל. הפדר"א (פרק ד') דקאמר וז"ל ארבע חיוה"ק קבועים על כל רגל ורגל. ארבעה כנפים לאחד וד' כנפים לא' מהם וכו'. שנים שרפים עומדים א' מימינו וכו' שש כנפים שש כנפים לאחד וכו' ע"ש. הרי מבואר דבחיוה"ק ארבעה כנפים. ובשרפים שש כנפים. ואי ס"ל כאוקימתא דגמרא הנ"ל א"כ ממנפ"ש אי קודם החורבן משתעי הא גם לחיוה"ק הי' שש ואי לאחר החורבן הרי גם לשרפים ארבעה ולא יותר כאוקימתא דגמרא. וע"כ דפליג אאוקימתא דגמרא דילן וס"ל דמתחלת בריאתן כך נבראו בחיוה"ק ארבעה ובשרפים שש. וכן מבואר בספר היכלות (פ' י"ט) ד' חיות כאו"א יש לו ארבעה פנים וכו' לכאו"א יש לו ד' כנפים וכו'. ובר"ק (כ"ד) קאמר וכמה הם שרפים וכו' וכמה כנפים להם שש כנגד שש ימי בראשית וכו' ע"ש. הרי דהזכיר ג"כ אצל החיות ד' כנפים ואצל שרפים שש כנפים. וכן בתקו"ז (תקון עשיראה) ארבע גדפין דחיון דאתמר בהון וארבע כנפים לאחת להם וכו' וכנפי מצוה לקבל ד' אנפין וד' גדפין ח' לכל סטר וכו'. ואמרי מארי מתניתין הפוחת לא יפחות. משבע. והמוסיף לא יוסיף על י"ג. ואינון ז' לקבל ז' ימי בראשית דרמיזין לז' שמהם אב"ג ית"ץ וכו' ועלייהו איתמר שרפים עומדים ממעל לו. שש כנפים שש כנפים לא' דבהון פרחת צלותא לעילא וכו' ע"ש. הרי נזכר ג"כ בדחיות ארבעה ובדשרפים שש. ועיין בזוה"ק (שמות ל"ט ב"ב) ומשפטים (קט"ז ע"ב) הרי מכל אלו המדרשות מבואר דפליגי אאוקימתא דגמרא בזה. וא"כ לפי"ז אפשר לומר דגם הפייטן ס"ל כהנך מדרשות דלעולם בדשרפים שש אף לאחר החורבן. רק קרא דארבעה דיחזקאל בדחיות משתעי. כן הי' נראה לכאורה לפרש:
<b>אולם</b> לפי האמת לא ניחא לן לומר כן דהפייטן הקדוש יניח את דברי הש"ס דילן ויתפוס דעת שארי המדרשות דפליגי ע"ז. והרי ידוע מה שאיתא בהקדמת ספר מנורת המאור קבלה מרב האי גאון ז"ל דבכ"מ דנמצא במלתא דאגדתא בשארי המדרשות בשינוי ממה דאיתא בגמרא אאגדתא דגמרא סמכינן דאיהו עיקר ע"ש. וא"כ איך יתפוס הפייטן דברי שארי המד' ויניח דברי הש"ס [ואף דידוע דהפייטנים הי' תופסין תמיד שיטת הירושלמי משיטת הש"ס אכן כאן הא לא נמצא בש"ס ירושלמי מזה כלום ואף במד"ר שהיא אגדת א"י לא נמצא פלוגתא מזה] ועוד קשה היכי תימצי לומר דשארי המדרשות יפלגו אדברי הגמרא והרי יפלא למה סתמו דבריהם בלי שום זכר חד מ"ד דיאמר כדברי הגמרא. וכן בדברי הגמרא לא נזכר שום פלוגתא) מחד מ"ד דיאמר כדעת המדרשות. ולא:
אשתמיט הגמרא מזה:
<b>לכן</b> הנראה לפע"ד לומר דבאמת המדרשות והש"ס לא פליגי זה על זה. רק אוקימתא דגמרא מ"ש דלאחר החורבן נתמעטו הכנפים. הכונה הוא רק כנפי החיות נתמעטו ולא כנפי השרפים וזה מורה משמעות הלשון כביכול נתמעטו כנפי החיות ודקדקו ונקטו כנפי החיות לומר חיות דוקא ולא שרפים ואף דקושית הגמרא רמי מחיות אשרפים ומהשרפים אחיות וכדכתבו תוס' (שם בד"ה כתיב) דלא מסתבר דאיכא שינוי בחיות מהשרפים ע"ש. עכ"ז בתירוץ הגמרא נראה דרמזו דרק בדחיות נחסרו לאחר החורבן. והיינו דבאמת בתחלת הבריאה לא מסתבר לומר דיש שום שינוי מחיות לשרפים וע"ז סובבת והולכת קושית הגמרא מדחזינן דבישעי' נאמר שש כנפים בשרפים מסתמא גם בחיות כן הוא שש כנפים וא"כ יקשה אמאי ביחזקאל לא נזכר כ"א חיות בד' כנפים. ולזה תרצו דלאחר החורבן בימי יחזקאל נתמעטו כנפי החיות ולכן יחזקאל הנביא הזכיר בחיות רק ארבעה להורות ע"ז שנתמעטו ע"י החורבן אבל בהשרפים דלא הזכיר ביחזקאל שום התמעטות מורה דבאמת לא נתמעטו וקאי כבתחלה בשש כנפים דאי נתמעטו לא הי' נמנע הנביא מלהזכיר שרפים ג"כ בארבעה. אלא ע"כ דרק החיות נתמעטו ולא השרפים:
<b>ויש</b> ליתן טעם ע"ז לפע"ד מ"ש דחיות נתמעטו לאחר החורבן ולא דשרפים הוא משום דחיות הקודש הקבועים בכסא הכבוד של מעלה כמ"ש (יחזקאל א' כ"ו) וממעל לרקיע אשר על ראשם כמראה אבן ספיר דמות כסא וגו' והיינו שהם מכוונים נגד ביהמ"ק של מטה כמ"ש מכון לשבתך פעלת ד' מקדש. וכמ"ש כסא כבוד מרום מראשון מקום מקדשינו (ירמי') ועי' בשמות רבה (תרומה פ' ל"ג) למעלן כרובים למטן כרובים וכו' למעלן אופנים למטן אופנים ע"ש ולכן תלוים בסבת ביהמ"ק של מטה ובזמן שנחרב ביהמ"ק נתמעטו כביכול כנפיהם. משא"כ שרפים שהם בחי' גבוה מזה דלפי דעת הזוה"ק והמקובלים השרפים הם למעלה במדרגה מחיות הקודש (ועי' להלן בחרוז כקל). לכן בהם לא הגיע הפגם להיות נתמעטו כנפיהם אף לאחר החורבן. כנלפע"ד. ולזה אף דבתחלת הבריאה לא הי' מסתבר להגמרא לומר דיש שינוי עכ"ז בתרוצא דנתמעטו לאחר החורבן בטעמא הנ"ל יש סברא לומר דיש שינוי בחיות מדשרפים ורק בדחיות נתמעטו ולא בשרפים:
<b>והשתא</b> שפיר יבוארו דברי המדרשות הנ"ל דלא פליגי אאוקימתא דגמרא הנ"ל שגם הם ס"ל דקאי אלאחר חורבן ולכן נקטו בדבריהם חיות ולא שרפים דבשרפים שש. ושיטת הפדר"א והספר היכלות ותקו"ז עולים בקנה אחד עם דברי אוקימתא הש"ס דילן ולא יסתרו אהדדי. ובזה שפיר יתפרשו דברי הפייטן ג"כ דשפיר מתוקמא כאוקימתא דגמרא. ורק הכא הפייטן בשרפים משתעי והם הרי לא נתמעטו אף לאחר החורבן. ושפיר נקט כליל גפי שתא. והגם דבל"ז ג"כ יש ליישב דברי הפייטן דזה דנקט גפי שתא י"ל דקאי אעת תחלת הבריאה דאז נבראו בשש כנפים ואף דלאחר החורבן נתמעטו ובימי הפייטן כבר נחרב ביהמ"ק מ"מ איהו בתר עת ראשונה בעת הבריאה קאי שהרי על הקם עלמא קאי כל החרוזות שלאחריו ובי' משתעי משעת בריאתן קודם חורבן. ושפיר מה שמזכיר שש בשרפים. אך ברם בקושטא מה דנתחדש לן כעת לברר מ"ש בגמרא דלאחר החורבן נתמעטו כנפי החיות דיש לומר דרק כנפי החיות ולא דשרפים מלתא דמסתברא הוא. ובזה יתבאר שפיר לישנא דגמרא דמזכיר רק כנפי החיות דוקא ולא דשרפים וכנ"ל. ועוד דבזה ישתוו כל המדר' להיות עולין בקנה אחד עם אוקימתא דגמרא הנ"ל בלי שום פלוגתא וכנ"ל. ולכן גם דברי הפייטן מיושבים בזה במסלה הנ"ל. ועי' בתקו"ז (תקון עשרין וחד דף נ"א ע"ב) ע"ש:
<b>אמנם</b> שוב מצאתי בתנחומא (פ' אמור) וז"ל תדע לך בא וראה מה כתיב וארבעה פנים לאחת להם. וארבע כנפים לאחת להם. וכתיב שש כנפים שש פנים לא' [כך הגירסא בילקוט יחזקאל רמז של"ז ונכון] ר"י בר זבדא בשם ר' אבוהו בשביל כפרתן של ישראל הוסיף להם עוד שתים כנפים שנאמר שש כנפים וכו' ע"ש ולא יהי' לב"י למבטח למזכיר עון וכו'. אמר הקב"ה שיכסו רגליהן שהן דמות כעגל. [שנאמר וכף רגליהם ככף רגל עגל] כביכול שלא יראה אותן ויזכור מעשה העגל עי"ש. משמע לכאורה דהתנחומא זה פליג אאוקימתא דגמרא. דבגמרא מוקי קרא דישעי' דכתיב שש כנפים מיירי קודם החורבן ודיחזקאל דכתיב ד' מיירי לאחר החורבן. והתנחומא מוקי קרא דישעי' לאחר מעשה העגל. ומאז מעולם לא ישתנו ודיחזקאל מוקי קודם מעשה העגל שהי' אז רק ארבעה כנפים אבל אין עושה חילוק בין קודם החורבן לאחר החורבן. וגם מבואר מזה דפליג ג"כ אשארי מדרשות דנקטו בדחיות ארבעה ובדשרפים שש הנזכרים לעיל. דממנפ"ש אי קודם חטא העגל מיירי הו"ל למנקט בתרווייהו ד'. שהרי לפי דברי התנחומא קודם חטא העגל בתרווייהו הוי ד'. ואי לאחר מעשה העגל מיירי הו"ל למנקט בתרווייהו שש. דלפי דברי התנחומא בחיות ג"כ נתוספו בכנפים. דעיקר קרא דכף רגליהם ככף רגל העגל בדחיות כתיב. אע"כ דהתנחומא מפליג פליג עלייהו ונהי דדברי הגמרא הנ"ל יתכן להשוות שפיר עם דברי המדרשות הנ"ל. דלאחר החורבן נתמעט רק בדחיות ולא בדשרפים כדפרשינין אכן לפי דברי התנחומא הלז לא יתכן לבאר ולהשוות דבריהם ולחלוק בין חיות ובין שרפים דמשמע מדברי התנחומא נ"ל דאין חילוק. כנ"ל:
<b>אכן</b> לאחר העיון יש לומר דבאמת התנחומא לא יסתור את דברי הגמרא הנ"ל ושארי מדרשות הנ"ל. אך נאמר דשתי חילוקים יש בזה. והיינו א' חילוק התנחומא בין קודם מעשה העגל לאחר מעשה העגל והב' חילוק הגמרא בין קודם החורבן לאחר החורבן ושניהם דא"ח ולא יסתרו אהדדי. והיינו דבאמת בעת הבראם נבראו שניהם רק בד' כנפים עד לאחר מעשה העגל. ואחר מעשה העגל נתוסף להם ב' כנפים הן לחיות והן לשרפים. ולזה הזכיר בישעי' בשש כנפים לכ"א מהם. והי' כן עד אחר החורבן ושוב אח"כ נחסרו אותן הב' כנפים שנתוסף להם ונשארו כבתחלה. רק בדחיות נחסרו ולא בדשרפים וכנ"ל. כן נלפע"ד. וזה הערנו מסברא לומר כן. ושוב מצאתי זאת להדיא בספר יפ"ת על המדרש וז"ל דברי המדרש סותרים לכאורה הא דאיתא בפ' אין דורשין (חגיגה י"ג ע"ב) שלאחר החורבן נתמעטו ב' כנפים ונעשו ד'. גם דברי המדרש גופא קשה דמה שראה יחזקאל הלא הי' בימיו שהי' לאחר החטא וכיון דאחר החטא הי' ששה איך ראה יחזקאל ארבעה לחודא. וי"ל דהמדרש ס"ל שנתמעטו כנפי חיות בזמן החורבן אלא דס"ל שלא הי' מתמעטות מפני החורבן אלו הי' בהן מתחלה אלא מפני שמתחלתן לא הי' בהן רק ד' כנפים ושוב הוסיף בהן ב' כנפים לכבוד ישראל לכסות רגל העגל ולכן כשחטאו וחרב ביהמ"ק בעונם לא חש השי"ת לכבודם והסיר מהם אותם ב' כנפים וכו' ע"ש. וב"ה שכונתי לדעתו בזה. הרי מוכח לפ"ז שפיר כאשר ביארנו דהתנחומא לא פליג אאוקימתא דגמרא אלא או"א דא"ח ושתי החילוקים יתקיימו. וכנ"ל:
<b>ונוכל</b> לומר לפי"ז דבאמת הקראי מתוקמי כאוקימתא דגמרא. דיחזקאל לאחר החורבן ודישעי' קודם החורבן. ודברי התנחומא בחילוקו לא קאי למידק מקראי רק מדנתמעטו לאחר החורבן וא"כ אלו הי' בהן מתחילה לא היו מתמעטות כדברי היפ"ת הנ"ל אע"כ שלא היו בתחלה רק ארבעה ונתוסף אח"כ עוד שתים והן הן שנתמעטו. וע"ז שפיר ניחא דבתנחומא גופא לא מייתי רק קרא דיחזקאל ארבעה כנפים וכו' ולא קרא דישעי' [רק בילקוט הגיה ג"כ קרא דישעי' דשש כנפים] ולפי הנ"ל שפיר דלא צריך להביא רק קרא דיחזקאל דד' כנפים כיון דמשם מוכיח מדנתמעטו אח"כ וא"כ ע"כ מעיקרא לא נבראו בהן רק נתוספו ושוב נתמעטו. כדברי היפ"ת הנ"ל. אבל קרא דישעי' לא הי' צריך להביא כאן כיון דהוא מתוקם שפיר כפי חילוק הגמ' ומני' מוכח שפיר דלא הי' מתחלת ברייתן כך אבל מישעי' לא מוכח דלא הי' מתחלת ברייתן כך. וא"כ מאן לימא לן דלא נבראו בשש כנפים מתחלה. אבל מקרא דיחזקאל לפי האוקימתא דגמרא נתמעטו אח"כ שפיר מוכח דלא נבראו בשש כנפים דלא ישתנה שום דבר מהוויית ברייתן לגמרי וע"כ דמקודם נבראו בד' כנפים ואח"כ נתוסף עוד ב' כנפים ושוב נתמעטו כבתחלה ומדברי היפ"ת נלמד דס"ל להתנחומא כרבנן דאותן שמכסות רגליהן הן נתמעטו לאחר החורבן מדכתב דאותן שנתוספו הן הן נתמעטו והיינו אותן שמכסות רגליהן וכנ"ל. והיינו כדאיתא באגדת מהרש"א ז"ל (חגיגה י"ג ע"ב ד"ה אותן). דלפי המדרש שלא להזכיר עון העגל ניחא דלאחר החורבן נתמעטו אותן שמכסות רגליהן דבעת חורבן נזכר עון העגל שנאמר וביום פקדי ופקדתי ולכך נתמעטו אותן כנפים המכסות רגליהן. ע"ש:
<b>ובזה</b> נבוא ג"כ להשוות דעת שארי המדרשות הנ"ל עם התנחומא הלז דכיון דאתינן להכי שלא יסתור התנח' האוקימתא דגמרא במה שמחלק בין אחר החורבן ולפני החורבן דשתי חילוקים יש כדברינו הנ"ל. א"כ הדרן לדברינו הנ"ל דבאמת אחר החורבן לא נתמעטו רק כנפי החיות ולא דשרפים. ושפיר ישתוו הש"ס והתנתומא והזוה"ק ושארי מדרשות שכתבו דבחיות ארבע ובדשרפים שש. וכולם עולים בקנה אחד:
<b>ונראה</b> לומר עוד דהתנחומא בדבריו לא קאי גם אשרפים לומר שהם ג"כ נבראו רק בד' כנפים ואח"כ נתוספו עליהם שתי כנפים אחר חטא העגל. אלא אחיות לחוד קאי שהם הם שנבראו רק בארבעה. ואח"כ נתוסף להם עוד ב' כנפים אבל שרפים אה"נ דמיד נבראו בשש כנפים ובזה ניחא ג"כ דאינו מביא שם בתנחומא קרא דשרפים דשש כנפים דלא מיירי מהם כדכתבינין לה לעיל. רק אדחיות לחוד קאי וסבר דחיות ושרפים לאו ענין אחד הם. [דעיקר וכף רגליהם ככף רגל עגל בדחיות כתיב]. ובזה יונח ג"כ לומר דרק בדחיות דנתרבו כנפיהם לאחר החטא העגל. ולכן בהם חזרו ונתמעטו אחר החורבן אותן הב' כנפים שנתוסף להם לחזור כמו שהי' בעת הבראן. אבל בשרפים דלא נתרבו כנפיהם ומתחלה כך נבראו בשש כנפים לפ"ז לאחר החורבן לא נתמעטו. דלא ישתנה שום דבר מהוייתן מעת הבריאה וכנ"ל ושפיר עולים בקנה אחד התנחומא ושארי המדרשות:
<b>[</b><b>א"ה</b> לכאורה יקשה להמעיין דברי המחבר ז"ל במה שרוצה להשוות דברי התנחומא עם הש"ס דילן דמס' חגיגה הנ"ל. שהרי לפי"מ שהעלה דלדברי התנחומא שרפים נבראו בשש והחיות בארבעה. א"כ ל"ק מידי קושית הש"ס התרי קראי דישעי' שנאמר שרפים בשש ודיחזקאל שנאמר בחיות ארבעה. שהרי כן נבראו. והרי ע"כ קושית הש"ס אינה מתפרשת רק כסברת התוס' שם מדשרפים בשש גם חיות בשש. ולפי דברי התנחומא הלא אינן שוין בבריאתן וכהנ"ל. וא"כ איך יעלה שיטת התנחומא כהש"ס. אמנם כונת המחבר ז"ל היא דכדי שלא לעשות פלוגתא רחוקה בא להשוות התנחומא עם הש"ס לומר דעכ"פ לענין זה שוין היינו דגם התנחומא סובר דיש חילוק בבין קודם החורבן לאחר החורבן ורק דהתנחומא אינו מדייק מקראי לחלוק זה רק סומך על הקרא דלא יהי' לבנ"י למבטח מזכיר עון. לזה נתוסף לאחר החטא בהחיות שש לכסות רגליהן. וגם הש"ס סובר זה. ורק קושית הש"ס לפ"ז דע"כ ישעי' שראה בשרפים שש הי' לאתר חטא העגל ואז הלא הי' גם לחיות שש. ואלו ראה אז בחיות ד' לא הי' שותק מלהודיענו זה. ורק מדנקט בשרפים שש בודאי גם בחיות הי' שש. ולזה לא משמיענו גם החיות רק משמיענו שראה בשש. וא"כ יחזקאל שגם הוא הי' אחר החטא איך יתכן שראה בחיות ד' ע"כ משני שהי' בשעת החורבן ונתמעטו רק כנפי החיות ונשארו על תחלת ברייתן. וכ"א מודה לחבירו. זה עיקר כונתו:
ע"כ]
<b>שוב</b> מצאתי בילקוט בראשית (רמז כ"ה) מביא בשם פדר"א (פי"ג) וז"ל כיון שראו מלה"ש וכו' והי' הס"ם השר והגדול שבשמים וחיות מד' כנפים ושרפים משש כנפים וס"ם משתים עשרה כנפים וכו' ע"ש. הנה משמע מזה לכאורה דבעת הבריאה ג"כ כך נבראו חיות מד' ושרפים משש והיינו כדברינו לעיל בסמוך בדעת התנחומא. אכן עיינתי בפדר"א גופי' וראיתי דשם הוי הגירסא בשינוי ממה שמובא בילקוט. והכי גרסינן שם וחיות ושרפים בשש כנפים. הרי כתב דשניהם בשל שש. וזה ניחא דהוא כדעת הגמרא הנ"ל דמעת בריאתן עד החורבן הי' שניהם בשש. וכמ"ש התוס' בחגיגה (שם) דאין שינוי במרכבה. וצריך לומר דפליג אתנחומא הלז במה דאמר שנבראו רק בד' אלא אחר חטא העגל נתרבו להם ב' כנפים. רק מיד נבראו בשש. אכן לפי גירסת הילקוט הנ"ל שפיר עולה כדברי התנחומא עפ"י דברינו הנ"ל דבעת הבראם נבראו מיד החיות בארבעה ושרפים בשש. ואח"כ אחר החטא נתוספו להחיות שתי כנפים לכסות רגליהן שהן ככף רגל עגל. משא"כ שרפים שמיד נבראו כך. ולהכי בתר החורבן דהשרפים לא נתמעטו כיון שלא נתוסף להם ולכן לא ישתנו מבריאתן. משא"כ החיות שנתוסף להם בתחלה. ולכן אותן שנתוספו הן נתמעטו וכדברי היפ"ת הנ"ל. אלא דצריך להבין למה זה דבשרפים שש כנפים קודם חטא העגל הלא לא הי' צריכים לכסות רגליהם ונראה דהי' משום צניעות וכדפי' בתנחומא (פ' צו) וברש"י (ישעי' שם) הנ"ל. וצ"ע דבפ"ד פי' הטעם משום חטא העגל. ע"ש. ועוד דא"כ גם בחיות הי' צריך להיות כן. ועי' ברד"ק ז"ל ביחזקאל בפירושו על מעשה המרכבה בסוף הספר. ומשמע מדבריו דשיטות חלוקות המה ופליגי על הגמרא:
<b>טעם</b> עד יתיהב להון שתיקין באדשתא. זה קאי אשרפים דמיירי מהן בחרוז הקודם ולומר שאף שהם גבוהים ורמים במעלתם. עכ"ז עצומים המה ביראתן מפחד ד' בזה שעד שינתן להם ציוי ונתינת רשות השי"ת שיאמרו לפניו שבח קדושתם שתיקין באדשתא. והנה טעם הוא מגזירת ציוי כמו מטעם המלך (יונה ג') מתרגמינן מגזירת מלכא. אדשתא הוא מגזירת שתיקא כמו דאיתא בגמרא (סנהדרין ז' ע"א) טובי' דשמע ואדיש ע"ש כלומר ששותקים ואין משיבין והם אינם משבחים שבח שירתם מפני פחד השי"ת עד שיתן להם רשות לשבח ולא בכל עת שרוצים אומרים שירה וכדאיתא בגמ' (חגיגה י"ג ע"ב) עתים חשות עתים ממללות בשעה שהדיבור יוצא מפי השי"ת חשות וכו' ע"ש ובחולין (צ"א ע"ב) ובב"ר (פ' ע"ח) מיום שנבראתי לא הגיע זמני לומר שירה עד עכשיו. מסייע לי' לר"ח וכו' ע"ש תוס' (ד"ה מסייע) האיך הראי' משם דאין רשאין לומר בכל זמן ע"ש. ועיין בזרע אברהם על הב"ר (פ' ויצא) מה שמבאר שם על מסייע דגמ' הנ"ל. ע"ש דבר נחמד בזה ושם בגמרא (חולין הנ"ל) חביבין ישראל יותר ממלה"ש וכו' ועי' במדרש חזית (פ"ג) בפסוק מי זאת. ובשמות רבה (סוף פ' כ"ג) ע"ש:
<b>ורמיז</b> ג"כ דלא נרשים לומר קדושתן עד דישראל יקדשו תחלה למטה וכדאי' בגמרא (חולין שם). ואין מלאכי השרת אומרין שירה למעלה עד שישראל יאמרו למטה וכו' ע"ש ובב"ר (פ' תולדות פ' ס"ה) משקלסת אני וחבירי ואח"כ ואשמע אחרי קול רעש גדול וכו' עי"ש. ובשמות רבה (פ' כ"ג) יקדמו בני תחלה וכו'. ובתנחומא (קדשים) בעמדם תרפנה כנפיהם. כשישראל מקלסין מלה"ש מרפין כנפיהם. עומדים מלומר שירה. ובתקו"ז [תיקון עשיראה דף כ"ו ע"א] בעמדן ישראל בצלותא וכו' חיון תרפינה כנפיהם דלא למשמע בהון קלא משנה ז') מפני אימה ויראה שעומדים בה לפניך אין מקדים ואין מאחר. וכל המעכב את הקול מחבירו בשמך אפילו כשיעור נימא של שער מיד נדחף ואש להבה מדחפת אותו וכו' ע"ש. ועיין בתקו"ז. (תיקון תשסרי):
<b>יקר</b> מלי כל ארעא וכו'. עתה מבאר שירת השרפים וקדושה שלהם שמקדשים שמו ית' הוא שאומרים קדוש קדוש קדוש ד' צבאות מלא כל הארץ כבודו. וזה דקאמר יקר כל ארעא שזה הביאור והתרגום של מלא כל הארץ כבודו זאת מצרפים לתלותי קדושתא להשלשה קדושות שאמרו תחלה שאחר שאמרו קק"ק אומרים מלא כל הארץ כבודו וכמשה"כ (ישעי' ו') שרפים עומדים ממעל לו וגו' וקרא זה אל זה ואמר קק"ק וגו'. הרי מבואר דזו השירה של קק"ק מיוחדת לשרפים וכמ"ש בתוס' חולין (צ"ב ע"א ד"ה ברוך) ע"ש והוא מבואר בילקוט תהלים (מזמור מ"ב) שרפים אומרים לך קדוש ע"ש ובגמ' (חולין צ"א ע"ב) שלש כתות של מלה"ש אומרות שירה בכל יום אחת אומרת קדוש ואחת אומרת ק' ק' ואחת אומרת ק' ק' ק' ד' צבאות מלא כל הארץ כבודו וכו' ע"ש. וכדמסיק התם בברייתא לפי שמלה"ש אין להם רשות להזכיר את השם עד אחר שלש תיבות ע"ש. ולכן הראשונים שאומרים רק פ"א קדוש אין מזכירין את השם אבל כת שלישית שאומרת שלש פעמים קדוש מזכירין אח"ז ד' צבאות מלא כל הארץ כבודו. ובזה יתיישב מה דהפייטן נקט בהיפוך תחלה יקר מלי כל ארעא ואח"כ לתלותי קדושתא ולא נקט כסדר שאומרים בתחלה קק"ק ואח"כ מלא כל הארץ כבודו. אכן רמיז להא דאמר בגמרא הנ"ל דמשום דאין להם רשות להזכיר השם רק אחר שלש תיבות משום הכי מקדימין השלש קדושות משמע דאל"ה הי' מקדימין השם קודם השלש ק' דמשובח יותר להזכיר השם בתחלה וכדאי' בזוה"ק (ואתחנן רס"ז ע"ב) בזמנא דקב"ה זמין לאחי' מתיא וכו' כדין זמינון אינון למימר שירתא ומה שירתא יאמרו ד' מי' כמוך. ודא שירתא מעליא ממה שאמרו ישראל על ימא דהא אינון לא אדכרו שמא קדישא אלא בתר תלת מלין דכתיב מי כמוך באלים ד' והכא אינון מקדמין לשמא קדישא דכתיב ד' מי כמוך וכו' ע"ש. הרי דמשובח יותר להזכיר את השם בתחלה. אכן משום שאין להם רשות להזכיר רק אחר שלשה תיבות משו"ה מקדימין השלש קדושות. נמצא דעיקר הקדושה והשיר שלהם הוא ד' צבאות מלא כל הארץ כבודו רק מקדימין את השלש קדושות משום דצריך קודם הזכרת השם תלת מלין. וע"ז רמז לה הפייטן במה דנקט תחלה יקר מלי כל ארעא להורות שזה עיקר הקדושה והשיר שלהם ד' צבאות מלא כל הארץ כבודו רק זאת מצרפין להשלש קדושות שאמרו בתחלה קודם השם מה שלא הי' להם רשות להזכיר השם רק אחר שלשה תיבות וכהנ"ל וק"ל. ובזוה"ק (תרומה קע"א ע"א) אינון תלת משריין דסליקי חד קראן ואמרין קדוש קראן אינון למשרייתא תנינא וסלקין גדפין אילין קדמאי ואילין תנינין ואמרין אילין תנינא קדוש. קראן אינון למשרייתא תליתאה וסלקין גדפין תלת משריין כחדא וכלהו אמרין קדוש ד' צבאות מכה"כ וכו' ע"ש. ולכאורה משמע מדברי הזוה"ק דקאי כשיטת הס"ד דש"ס (חולין שם) דכל כת וכת אין אומרת רק פ"א קדוש ואחת אומרת קדוש הא' והשני' אומרת קדוש הב' והשלישית קדוש הג' מלא כל הארץ כבודו. אבל המסקנא דגמ' שם לא ס"ל הכי אלא כת ראשונה אומרת קדוש א' בלבד והשני' ק"ק והשלישית קק"ק מלא כל הארץ כבודו וטעמא דמלתא כדמסיק התם בברייתא דמלאכי השרת אין להם רשות להזכיר השם רק אחר שלש תיבות ויפלא לכאורה לומר דדברי הזוה"ק אינם כמו מסקנת הש"ס דילן. ובפרט שבברייתא מבואר בהדיא שאין להזכיר השם רק אחר שלש תיבות ולדברי הזוה"ק הא כת שלישית אומרת פ"א קדוש ואח"כ מיד השם. אכן בשום לב אחר העיון בלשונם:
הזהב יש להעמיס כונת דברי הזוה"ק אליבא דמסקנא דגמ' דילן דאלו ואלו לשער אחד יפנו ולמטרה אחת יקלעו דבריהם. דהנה נראה בדברי הזוה"ק דנקטו שם בדבריהם קראן למשריין תנינא וכו' אינון אינון קדמאי ואינון תנינא ואמרי וכו' קדוש קראן אינון למשריין תליתאה וכו' וכולהו אמרין קדוש ד' צבאות מלא כל הארץ כבודו. מורה זה הלשון דכונת דבריהם היא דכת ראשונה בפ"ע לא אמרו באמת רק פ"א קדוש אכן אח"כ מצטרפין אל הכת הב' ואומרים קדוש הב' ואח"כ מצטרפין ב' הכתות אל השלישית וכולם אומרים ביחד קדוש הג' ומסיימים ד' צבאות מלא כל הארץ כבודו. נמצא לפ"ז מה שנאמר ע"י הכת השלישית קדוש ד' צבאות וכו' הוא משום הצטרפות שתי הכתות הראשונות שאמרו כבר השתי קדושות הראשונות. א"כ שפיר לא נאמר השם כ"א בתר שלש תיבות דוקא דאף דהכת השלישית והשני' לא אמרו אחר ג' תיבות מ"מ משום הצטרפותם ביחד אל הכת ראשונה הקודמת נעשו ככת אחת והוי כאלו אמרו ג"כ הקדושה ראשונה ושפיר. ועד"ז יבוארו ג"כ דברי הגמרא במסקנא שם דקאמר א' אומרת קדוש וא' אומרת ק"ק ואחת אומרת קק"ק ד' צבאות מלא כל הארץ כבודו וכו' דלכאורה יקשה להבין בפשטות דברי הגמרא דהכת הא' לא תזכיר רק קדוש א' לבד ולא יותר וכן הכת הב' לא תאמר רק ב' פעמים קדוש ולא יותר והלא מה שבח הוא זה הזכרת התחלת קדושה בתיבה אחת או בשתי תיבות לבד ולא יסיימו כל השבח אשר הוא ד' צבאות מלא כל הארץ כבודו. אך באמת ע"פ דברי הזוה"ק הנ"ל יש לפרש כונת הגמרא ג"כ לפרש כמו שמבואר בזוה"ק והיינו דהכת הא' שאומרת קדוש מצטרפת אח"כ עם הכת הב' ואומרת עמה קדוש הב'. ומה שאיתא בגמרא שהשני' אומרת קדוש קדוש היינו מחמת שמצטרפת עם הכת ראשונה ונעשית כת אחת הוי כאלו אמרו הם קדוש הראשון ג"כ וכשמוסיפין קדוש הב' הרי נאמר על ידיהם ב' פעמים קדוש ושוב מצטרפין אלו הב' כתות עם הכת הג' ונעשים כת אחת והוי כאלו כת הג' ג"כ אמרה ב' פעמים קדוש מקודם וכשמוסיפין קדוש שלישי הרי על ידיהם נאמר כל השלשה קדושות ומסיימי כולם ד' צבאות מלא כל הארץ כבודו. ושפיר הוי דעת הגמ' במסקנא במסילת דברי הזוה"ק הנ"ל דבאמת הוי כל דברי הקדושה מתחלתו ועד סופו ע"י כל השלשה כתות ע"י הצטרפות הנ"ל ואפילו נימא דכונת הגמרא דהכת הב' תזכיר בהדיא ב' פעמים קדוש. והכת הג' תזכיר בהדיא ג' פעמים קדוש מ"מ לא כעורה לנו לומר דהגמרא סברה ג"כ דאצטרופי מצטרפי הכתות להדדי וכדברי הזוה"ק הנ"ל והכת הא' בתר זה דאמרה קדוש הא' בפ"ע מצטרפת עם הכת הב' וקאמרה עמה ב' פעמים קדוש ושוב מצטרפי אותן הב' כתות עם הכת השלישית ומהדרות עמה כל השלשה קדושות ומסיימי ד' צבאות מלא כל הארץ כבודו. סוף סוף דברי הש"ס ודברי הזה"ק משולבות ובמסלה אחת יהלכון דלא יאמר השם רק בתר תלת תיבות ואיצטרופי מצטרפו להדדי וכנ"ל. ומה דחסר בגמרא מגלה הזוה"ק והחסר בזוה"ק מגלה הגמרא וק"ל:
<b>ובזה</b> מובן לפרש מ"ש בפדר"א (פ' ד') ומעריצים ומקדישים את שמו הגדול זה עונה וזה קורא ואומרים קק"ק ד' צבאות וכו' ע"ש דלכאורה יקשה הלשון מ"ש זה עונה וזה קורא דהא כולם כא' קוראים הקדושה. אכן בהנ"ל שפיר יבואר דהכונה הוי כדברי הזוה"ק הנ"ל דמשריין תנינא עונים בתר משריא קדמאה שהתחילה הקדוש הראשון. וה"פ זה עונה וזה קורא דאחר שהכת הראשונה קראה את הקדוש הראשון מצטרפו להכת הב' והכת הב' עונה אחרי' את הקדוש השני ושוב קוראה להצטרף להכת השלישית והכת השלישית עונה בתריהון את הקדוש הג'. וכנ"ל: