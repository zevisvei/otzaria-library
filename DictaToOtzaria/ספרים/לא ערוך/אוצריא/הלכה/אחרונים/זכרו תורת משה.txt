<h1>זכרו תורת משה</h1>
רבי אברהם דנציג
<b>הקדמה</b>
<b>אמר</b> המחבר ראיתי לכתוב הקדמה כוללת על כל החי בורים. אשר זכני ה' לחבר, והנה ספר חיי אדם וחכמת אדם ושערי צדק, כבר יצאו לאור ונתקבלו בכל הגולה ונהנין מהם גדולים וקטנים והנה זכני ה' לחבר עוד איזה חיבורים והם בכתובים ת"י ובחסד עליון אקוה שיודפסו כלם בין ע"י עצמי או ע"י אחרים כי כלם אהובים בלשון צח ופשטי' נחמדים עריבים לשומעיהם להנות בהם בני אדם והנה באתי כמתנצל על דברות בני אדם מה יתרון לאדם זה בגעגועיו שיודפסו חבוריו ומקרא מלא עשות ספרים הרבה אין קץ, לזאת אודיעך קשט אמרי אמת ותדע כוונתי באמת כי חס לי' לזרעא דאבא וחלילה לי לעשות התורה כקרדום לחתוך בו או עטרה להתגדל ואפתחה במשל פי:
<b>אמרו</b> מעבר לנהרי כוש היה מלך אחד מהולל ברוב התשבחות, אהב משפט, מטיב לרעים ולטובים, חונן דלים, אבי יתומים, ובחמלתו על העניים ויתומים האוכלים מנת המלך חשב מחשבות להטיבם באחריתם, למען יאכלו מפרי מעשיהם ומעשה ידיהם, ויקרא להם המלך ויאמר להם הנה אתם יושבים פה מפתי תאכלו ומייני תשתו והכל רק במתנת חנם ואין זה רק לחם עצבים כי אין בידכם שום זכות וכשרון מעשה, ועתה הנני רוצה בטובתכם ושמעו לעצתי:
<b>הנה</b> יש לי במדינות הים מדינה א' ארץ גנים ופרדסים ובהם כל עץ נחמד למראה וטוב להשכיל ובו מגדלות מרקחי', מור ואהלות, כפרים עם נרדי', אם תצליחו בשליחתכם לעבוד ולשמור את האילנות, להשקות כל אילן ואילן בזמנו ובמועדו אז תקיימו בעצמכם כמ"ש נוצר תאנה יאכל פריו, רק בתנאי ושומר אדוניו יכובד ר"ל שתשמרו לעשות רצוני באופן שרוב הפירות יהיה למאכל להשרים והפרתמים אשר כעת בערי' אשר הם כמספר האילנות ולבסוף יהיו הערים לכם נתונים במתנה תחת שמירות האילנות הנ"ל וגם אתם יש לכם רשות לאכול פרים ולהתענג בהם, ולמועד הימים אשר יעלה לרצון לפני אשלח וקראתי אתכם, והיה אם תשמעו תהיו מאוכלי שולחני בלתי בושה וכלימה כי תהי' חלף עבודתכם וממעשה ידיכם ופרי מעלליכם תאכלו ותשבו בעריכם וכל השרים אשר שם ישמחו בחברתכם, ויבכו ויפלו לרגליו ויאמרו אל נא כי טוב לנו בשבתנו פה ולהתענג באור פני המלך אף שהוא לחם עצבי' כי מי יודע אם נצליח בשליחותינו ואז איך נשוב ונראה פני המלך ואיך נרים ראש, וימאן המלך ויאמר הגם שאין ספק אצלי שהרבה מכם לא יצליחו בכל עבודתי עכ"פ יעשו רובן או מקצתן או אפילו מיעוטו מ"מ כ"א ואחד יאכל פרי מעשיו ואפי' אם יפשע הרבה לא ימלט מעשות גס טוב והגם שיקבל עונש על מרדו מ"מ לא ידח ממנו נדח ואח"ז פרי מעלליו יאכל אם מעט ואם הרבה, ולמען החיות עם רב במדינת המלך אשר אנכי יושב בקרבו, ויצו וילמדו אתם חקות המדינה ומנין האילנות בכללן כמה מינים הם, ופרטי עבודתם וזמן עבודתם וישביעם בשבועת האלה ויביאם בברית לשמור ככל אשר צוה המלך, וילכו ויבואו אל ארץ רחבת ידים לא תחסר כל בה, הירא את המלך וחשב כי לא לאכול מפריה נשלחתי הנה רק לקיים מצות המלך לא סר ממצותיו בשכבו ובקומו והי' ציר נחמן, ואשר לא שת לבו לדבר המלך הלך והתענג א"ע בשינה וטיול ובאכילה ושתי' ומצות המלך ושבועתו השליך אחר גויתו רק לפרקי' ולעיתים רחוקות, ויהי כאשר ארכו הימים והנה שדהו היתה כשדה איש עצל ועלה כולו קמשני', וגדר אבניו נהרסה, ותחת ענבי' יעלה באושים, ותחת כפרים ונרדים עלה קוצים ודרדרי', והצינורות המקלחות מים חיים להשקות את הגנים נשברו, וכל אילן טוב יבשו ונתמעט המסחר במדינות המלך וגם השרים והפרתמים אשר אכלו חקם ממנות המלך מאלו הגנות ופרדסים בושו וחפו ראשם, והמלך לרוב טובו העלי' עין מהם כי חפץ חסד הוא ואמר בלבו אולי ישומו לב ויחזרו מדרכם הרעה:
<b>איש</b> היה שם אשר לפי ראות בני אדם הי' חכם ותמים במלאכתו אשר לדעתם ישא חן בעיני המלך, ויהי כי זקן האיש וישם אל לבו הנה קרבו הימים אשר אהיה קרוא על המלך ויפשפש במעשיו וראה כי עדיין לא הגיע אף לחצי כוונת המלך, כי לפי גודל מעלת האילנות ודקותם ורכותם הי' מהראוי שיום ולילה לא ישבות מלחשוב מחשבות ולפי רוב העיון והשתדלות במלאכתם בודאי הי' כל פרי ופרי מעולה ומשובח כפלי כפלים, מה גם שע"י שהסיר השגחתו לפעמים מהם נתקלקל איזה אינן גדול הערך אשר הוא יותר טוב ומעולה מהאילנות משר עבד ושמר, באופן ששקל הפסדו ושכרו שיותר עולה ההפסד כפלי כפלי' נגד שכרו ויתמרמר האיש מאוד מאוד, ויצעק צעקה גדולה ומרה ויאמר איך אבא אל המלך ואיך אשא פני המלך אשר בטובתו רצה להטיב עמי ואני הייתי בעוכרי והלכתי אחרי ההבל, ויאמרו לו חבריו הגד נא לנו מה זה ועל מה זה, הלא חבריך הם חכמים כמוך ויש מהם יותר ממך והם בוטחים במלאכתם שישמח בהם המלך ולדעתינו אין זאת אלא לרוב גאותך כי תחשוב שאתה הוא היותר חכם ורצונך שתהי' בראש כלם וקרוב למלך מכולנו, ויען האיש אל נא אחי אל תתנו אותי לאיש בליעל כי הגם שאני רחוק מאוד ממדת ענוה מ"מ ב"ה שגם נגע זו של גאוה לא קרב אלי ומנעורי אני שנאתיה כי דרשתי וחקרתי על עניינה וראיתי כי היא מתועב ובנוי ולכן הרחקתי אותה ולכן אל תאשימנו בזה, אך דעו נא כי השליחות אשר שלח לנו המלך לעבוד ולשמור הגנים והפרדסים כולל ב' סיגים סוג אחד לידע מספר כללות האילנות כמה מהם והשנית לידע כל פרטות של אילן ואילן, וגם בזה יש ב' סוגים א' הוא החיובות להשגיח על כל אילן ואינן בכללו ופרטו להשקותו בזמנו ולשמרו מחום והקור וכיוצא באלו, והשנית העיונות לעיין במחשבה זכה לידע טבע כל אילן ואילן ולהמציא האיך להרכיב אילן זה בזה בכדי לחדש פירות חדשות ע"י הרכבות האלו, והנה ידעתי שיש מן החכמים המקיימים שליחותם בשני הסוגי' באמת ואלו אין צריכים לדאוג כי בוטחים במעשיהם, ויש שהם טועי' בעצמם שחושבי' שמקיימי' ואינם משימי' על לבם לפשפש במעשיהם ואינם יוצאין ידי חובתם בשניהם, ובפרט בחיובות שיש פרטי' רבי' אין מספר והם אינם משגיחי' ע"ז וחושבי' שעושי' רצון המלך בשלימות, אבל אני מכיר את מקומי ואיני עושה שקר בנפשי וידעתי כי לא יצאתי י"ח העיונו' ופשיטא בחיובו' הגם שנתתי אל לבי מיום שבאתי הנה לחקור ולדרוש בכל פרט ופרט ואעפי"כ לא עלתה בידי אם מכח התרשלות ועצלות ואם מחמת חולשת כחי, ולזה אני בוכה וצועק במר נפשי כי לא הייתי נאמן בשליחותי, כי ע"י שהסחתי דעתי מהם פעם בשוגג פעם במזיד פעם ע"י אונס ופעם ברצון נתייבשו כמה אילנות ונשברו כמה סילונית נתייבשו כמה מעיינות המביאי' מים להשקות האילנות ונתמעט פרנסת השרים ועבדים. היושבים בעיירות שייחד להם המלך, עודנו דואג ובוכה במר נפשו ויבא אליו א' מחביריו ואוהביו ויאמר לו איעצך נא עצה ועי"ז תמלטי נפשך ותמצא חן בעיני המלך הנה ידעתי כי רבים הם עמי הארצות העוסקים במלאכ' המלך והנה אינם יודעים מלאכת הגנים רק מאילנות הגדילי' הנראי' לכל וגם מאלו אינם יודעים רק בכללן ולא בפרטן ומהקטנים שאין להם מספר אינם יודעים כלל אפי' בכללו בכללו וממשמשי' כעור בקיר והנה ידעתי כי לך לשון למודים ולב להבין ולהורות להם הדרך ולהודיע להם משפט כל אילן ואילן בכללו' ובפרטות ובפרטי פרטות ולפתוח לבם בטעם כל דבר ודבר. ועתה קח לך מגילת ספר וכתוב עליו מספר כל אילן ואילן ומה עניינו ועבודתו בפרטות בקיצור נמרץ למען ירגילו וילמדו בו בתחילה הנערי' ומי שאין לו לב להבין ואז גם עד זקנה ושיבה לא ישכח מהם ומה גם שהוא דבר קל לחזיר עליו בכל יום היום מעט ולמחר מעט וגם לא יעצרנו טרדת הזמן כי בזמן קצר יהיו יודעים כל עבודת אילן ועוד תוסיף לכתוב בספר כל עבודת אילן ואילן בפרטות בטעמי' נכוני' ובלשון צח למען ילמדו מתוכו מי שיש לו לב להבין יותר וזהו בחלק החיובית, ועוד תוסיף ידך לכתוב בחלק העיונית מה שעלה במצודתך דברים חדשים מן ההרכבות, ויהיה תועלת גם לגדולים וחקרי לב כאשר ימצאו מקום להקל מהם העיון ועוד תתרבה הדעת בארץ ואז מה שקלקלת או שלא תקנת יתקנו הם והיה כאשר יקרא לך המלך אזי כל הלומדים מתוך חיבורך כלם יליצו טוב בעדך אל המלך ובוודאי עכ"פ יקיל מעליך העונש הגדול ואפשר שייטיב לך בעבורם:
<b>כשמוע</b> האיש עצת חבירו וייטב בעיניו ולא התמהמה מלעשות כן ויהי בזמן קצר ותרבה הדעת בארץ עד כי מקטנים ועד גדולים כלם יודעי' חקת המלך ורצונו בעבודת כל אילן ואילן:
<b>והנה</b> הנמשל אם אבא לבאר כל פרטיו לא יספיקו כמה ניירות אך בקיצור המלך המהולל בתשבחות הוא הקב"ה אשר לו דומי' תהלה והנה ברצונו הטוב ברא כל הנשמות ונהנין מזיו כבודו בחסדו הגדול ולא בשכר מעשיהם וזה נקרא נהמא דכסופא ולכן מוריד אותם לעוה"ז ונתן לנו תורה ומצות גשמיות אשר אי אפשר לקיימן בעולם הנשמות כי שם רק רחניות ונטע בתורתינו הקדושה תרי"ג אילנות והם תרי"ג מצות ומשביע הנשמה טרם צאתה משם לעבדה במצות עשה ולשמרה במצות לא תעשה ובכל אילן ואילן יש בו כמה כללים וכמה פרטים ופרטי פרטים וכאשר לא ישמור פרט מפרטיו הקטנים אזי ייבש האילן או עכ"פ ענף מן הענפים ולכל מצוה ומצוה יש עולמות מיוחדים עם מלאכים מיוחדים וכאשר יקיים אדם מצוה בשלימות אזי באור פני מלך שיש לו שמחה בעשות רצוני משפיע שפע רב וברכה לאותן מלאכים ולאותו אדם. ואז כשיצא נשמתו הולך לו להתענג באותו עולם וכלם שמחים לקראתו אך כאשר יחסר אדם מאיזה פרט מפרטיו וכ"ש כשיעבור ח"ו על כל המצוה אזי המלאכים שבאותו עולם אינם מקבלים שפע, והנה מלאכת התורה והמצות תלוי בב' דברים, או בחיובית דהיינו שידע כל מצוה ומצוה בכללן איזה דבר מחויב לעשות או שלא לעשות וגם לידע כל פרט ופרט מכל מצוה שידוע שכמה מאות ואלפים דינים תלוים בכל מצוה ומצוה ואם יפגום באחד מפרטי פרטות הרי קלקל עבודתו והשני' בעיונית לעיין בכל פרט ופרט כי תמיד יתחדשו ספיקות:
<b>והנה</b> אנכי האיש אשר הרסתי את הכרם ולא הייתי נאמן בשליחותי ואם נצלתי מגוף העבירה הלא עון עקבי יסובני שאדם דש בעקביו ובדברים שהיצה"ר מעכב ומרמה את האדם ומורה לו התירי' (ומלת עקיבי הוא מל' ויעקבני זה פעמי' ר"ל לשון מרמה ועקבה) ואם נצלתי מע"ז, וג"ע, וש"ד, בפועל ממש מי יאמר זכיתי לבי טהרתי מחטאי מתולדותיהן ומאבק שלהם כאז"ל כל המתגאה כאלו עובד ע"ז וכל הכועס כאלו עע"ז וכיוצא בהן הרבה ותולדות ג"ע מי יאמר כרתי ברית לעיני הלא היצה"ר טמון בחובו ומכניס הרהורים רעים במחשבתו אפילו שלא ברצונו ואז ירגיש האדם שאז הוא זיווג רוחני ע"י החיך והל' והרוק הוא הזרע כאז"ל שהרוק בתוך הפה והדברים עמוקים ומכ"ש כשבא ח"ו לידי טומאה גשמי כמשאחז"ל לא יהרהר ביום ויבא כו', ומקרא מלא ומגיד לאדם מה שיחו אפי' בדברים שבינו לבין אשתו, תולדות שפיכת דמים המלבין פני חבירו וכ' רוקח שקשה משפיכת דמים שהרי רוצח יש לו חלק לעולם הבא ומלבין פני חבירו דינו קצוב במשנה אעפ"י שיש בידו תורה ומעשים טובים אין לו חלק לעולם הבא, כל הגוזל חבירו כאלו נוטל נפשו וכיוצא בהן אשר רבו מלמנות, למעלה מהם לה"ר ששקול כנגד כלם ולמעלה מהם כאשר יבחין אדם בעצמו ימצא שאין בו מדת בטחון כלל שאם היה בו מדת בטחון לא הי' עוסק כל יום במו"מ וק"ו שלא היה עושה שום עול ומכ"ש במדות ומשקלות וכיון שאין בו בטחון בודאי שאין לו אמונה, שאם היה מאמין שהקב"ה משגיח עליו וזן ומפרנס לכל הי' בודאי בוטח בו. וכיון שאין בו אמונה בודאי כל זכיותיו לא נחשב לכלום יתבונן האדם בדעתו ואל יעשה שקר בעצמו וימצא שדברי אמת הן וצדק וזה"ש ששואלין בשעת הדין למעלה נשאת ונתת באמונה והק' תוס' שהלא תחלת דינו של אדם על ד"ת ובזה א"ש שבודאי תחלת דינו על ד"ת והיינו קודם לכל המצות אבל בודאי קודם לכל הוא אם הי' לו אמונה שאם אין אמונה אין תורה והסימן שמאמין בה' ובוטח בו אז בודאי לא יעשה עול ויהי' לו פנאי לעסוק בתורה וכאשר ידקדק האדם בספר חרדים במנין שס"ה ל"ת ימצא הרבה שנכשל בהם עכ"פ בשוגג וכ"ש בין אדם לחבירו ובדברים הנוגעי' בממון ואם לא נכשל בכללות המצוה עכ"פ נכשל בפרטיות כי כל מצוה ומצוה הוא אילן בפ"ע אשר יש לו ענפי' אין מספר כמו שכתבנו ואם נשמר מלעשות מלאכה בשבת לא נזהר מכעס שכ' בזהר דזהו שנאמר לא תבערו אש כו' והמדבר דברי מו"מ בשבת וי"ט הרי זה כמוציא מרשות לרשות מלבד שאר מלאכות הנעשות בהיסח הדעת ואם יקטן בעיני אדם מה שמטלטל מוקצה בשבת וכן כל דברים שהם קטנים בעיני אדם אבל הם דברים שעומדים ברומו של עולם ולא ישגיח על קטנות הדבר כ"א על גדולת המצוה:
<b>ואם</b> יאמר אדם הגם שיש לו חבילות עבירות יש לו כנגדן חבילות מצות דע לך אחי הטעו' הזה מצוי ברוב האנשים אך צריך לפשפש אם לא נאמר עלינו כמו שאמר ישעיה הנביא וכבגד עידים כל צדקותינו פרש"י כבגד הראוי להסירו וי"ל דהל"ל כבגד קרוע ואמנם י"ל שרצה לכלול בו ג' דברים שצריך שיהי' בכל מצוה
<b>(</b>א) שתהיה המצוה בשלימות ולא מקצתה ואם הוא מצוה שע"י דבור כתורה ותפלה צריך שתהי' בכוונת הלב. (ב) שתהיה רק לש"ש ולא לשום פניה וגאוה או להראות צדקתו. (ג) שלא יהיה בו שום ממון של גזל וכ"ז נכלל במלת עידים שיש לו ג' פירושים.
<b>(</b><b>א</b><b>)</b> כפרש"י ל' הסרה מחמת שהוא קרוע ואינו בשלימות. (ב) ל' עדי זהב שהוא ל' תכשיט וידוע שהעושה בגד להתנאות בו אינו חושש רק מה שהוא יפה למראית עין לעיני ב"א. (ג) ל' גזול ושלול כפרש"י ע"פ בבוקר יאכל עד ל' שלל וזה"ש כבגד עידים ר"ל יש מהם שאינם בשלימות ויש מהם רק לגאוה ויש מהם בממון גזל, והנה התורה והמצוה הם תלוים בג' דברים כמ"ש בפיך ובלבבך לעשותו, דהיינו במעשה ודבור ומחשבה והם נגד נפש רוח נשמה, ובעשיות מצות גשמיות מתקן הנפש, ובלמוד תורה וברכות מתקן הרוח ובכוונת הדברים מתקן הנשמה, ונתחיל ברוב צדקותינו ישראל קדושים ובכל יום מתפללי' ומברכי' ק' ברכות ונחקורה אם הם בשלימות התפלות ידוע לכל כי נתקיים בנו כמש"כ בשפתיו יכבדוני ולבם רחוק ממני ותפלה בלא כוונה כגוף בלא נשמה וא"כ ה הם כלם פגרים מתים, והגאון מהו' יונתן פירש משאז"ל ב' שנכנסו להתפלל וקדם אחד מהם ויצא טורפין לו תפילתו על פניו ר"ל ב' שנכנסו להתפלל דהיינו הפה לדבר והלב לכוין וקדם אחד דהיינו הפה ויצא ח"ו טורפין כו' ואני אימר עוד מלבד שח"ו לא נקבל עליה שכר הלואי שלא יהיה עונש כדין זורק ברכה מפיו שהמזכיר את השם צ"ל ביראה ורעד כמ"ש אם לא תשמור ליראה את השם הנכבד והנורא והזורקו מפיו שלא בכוונה איה מוראו. בתפילין אם עשוים כדין ואם שומרן בקדושה שלא יפיח בהן וכן בכל מצו' ומצוה צדיק לדקדק אם הוא בשלימות ואל"כ ע"ז נאמר כל אשר בו מום כו' ח"ו, ונגד תנאי הב' צריך לדקדק אם אין בעשיות המצוה שום גאוה ויהורא שלא יהיה רק כעושה להתגאות בו וצריך האדם להתבונן אם אינו עושה המצו' או התור' עטרה להתגדל בהם או קרדום לחתוך בהם וכאשר יתבונן האדם ימצא שכמעט שלא נמלט מזה, ונגד הג' יתבונן כל אדם שלא יהיה גידו שום גזל ואונאה כשה"כ ארחץ בנקיון כפי ואז ואסובבה כו' דהיינו תפלה כי כאשר ידיו נקיים מגזל וכיוצא בו אין תפלתו תפלה וכמש"כ ובפרשכם כפיכם כו' ידיכם דמי' מלאו ודמי' תרתי משמע, וכאשר יתבונן האדם בפרט אם הוא עוסק במו"מ ימצא בידו גזל ואונאה רק שחושבי' לא נקרא גזל וגנבה רק הגונב והגוזל כגנב וגזלן אבל לא כן אלא כל ממון של אדם שיש בידו שאינו בידיעה וברצון חבירו נקרא גנבה וגזלה וכאשר יזכני ה' אאריך בהם, ולפי שמכל תורה ומעש"ט נעשה ממנו לבוש לנשמתו לפיכך אמר הנביא שהבגד שאנו עושי' בצדקתינו הוא רק בגד עידי' לפי כל ג' פרושי' שבארנו והנה כאשר יתבונן האדם במעשיו יראה ורעד יבא בו וכמ"ש ואירא כי עירום אנכי וכאשר יתבונן האדם בדעתו וילמוד בס' החרדים כל מצוה ומצוה וכל עבירה ועבירה התלוי בכל אבר ואבר מגופו ולא יעשה שקר בנפשו ויחפש וימשמש במעשיו אם הם שלמים בכל ג' פרטי' שהזכרנו ימצא את עצמו בעל מום מכף רגל ועד ראש ואם באתי לפרט כל פרט ופרט תקצר היריעה אך נזכיר אבר א' הראש שהוא מלך שבאברים ובו האברים הנחמדים, המוח שבו תלוי המחשבה, והעינים שבהם תלוי הראיה, והאזנים שבהם תלוי השמיעה, והפה שבו תלוי הדבור, והנה רעת הפה אין להאריך בו כי נזקיו גלוי לכל בלה"ר רכילות ניבול פה, אפי' עם אשתו כמש"כ מגיד לאדם שיחו, דברי מו"מ בשבת ויו"ט, לדבר בכהכ"נ ובה"מ, מדבר עם חבירו א' בפה וא' בלב, דברי שקרים, חנופה, ליצנות, דברי רכילות ומחלוקת, מלבין פני חבירו, מקלל את חבירו, מתכבד בקלון חבירו, מפסיק ממשנתו ומדבר דברים בטלים ועוד הרבה אין מספר. כאשר יתבונן האדם ימצא רובן או מקצתן שעבר עליהם ואפי' היריאי' ולומדים תמיד לא ינצלו מהם, וכן עינים והאזנים הזיקן מצוי מאוד וגלוי לכל, ועתה נדבר מהלב והמוח שהם כלי המחשבה שבהם תלוי עיקר תיקון הנשמה והנה מלבד שברוב התפלות והברכות שאין אנו מכווני' בהם וא"כ נחסר ממנו התיקון, נדבר מהקלקולי' ופגעים שאנו פוגעים בהם לב חורש מחשבות און, קנאה שנאה חמדת הכבוד גאו' מבקש רעת רעהו, וכ' הרמב"ם מה שארז"ל הרהורי עבירה קשים מעבירה לפי שהמחשבה הוא המוח ולב האברים הנכבדים ובעבירה הוא פוגם באבר גשמי משא"כ במוח ולב שפוג' במחשבה שהוא דבר רוחני ויסדתי קונטרס מיוחד ע"ז:
<b>כללו</b> של דבר ראיתי כי טובם כחדק וישר ממסוכה הגם שבאמת יה"כ מכפר ופשיטא יום המיתה ולכן לא יתייאש אדם ויבטח בה' וגם עכ"פ יתן לו שכר מצותיו אם מעט ואם הרבה וגם במתנת חנם מ"מ אזי יציאתו כביאתו וניזון למעלה בנהמא דכסופא כי נוטלין שכר מעט המצות שעשה רשע גמור ונותנין לזה, וראיתי שהגיעו הימים אשר אין בהם חפץ ולא אדע מתי אהי' קרוא אל המלך ואירא כי ערום אנכי ומה אשיב לשולחי דבר ויעץ לי לבי להיות ממזכי הרבים ואולי יהיה זה לי למחסה כאז"ל כל המזכ' רבים כו', וכאשר חפשתי באמתחות בני הצדיק מה' משה ז"ל ומצאתי בתוכם מה שכתבתי קונטרס קטן ללמד את בניי כשהיו קטני' והוא כולל כל הלכות שבת בדקדוקיה ופרטיה כי הלכתא רבתא לשבתא והוא אילן גדול אשר יש בו פארות רבים מאוד, ומלכו של עולם מקפיד עליו מאוד עד שאמרו כל המחלל שבת כאלו עובד ע"ז וכל המשמר שבת כאלו קיים כל התורה, ואמרתי מי יודע בניי אם חכמים יהיו והזהרתי לרבותיהם שילמדו קונטרס זה לבניי וידעתי כי בזמן הזה שבעונותינו הרבים התורה משתכחת ומונחת בקרן זויות ובפרט עול הפרנסה נשתרבב על צוארינו ולזה חברתי ספר ח"א וח"א כמו שכתבתי שם בהקדמה וזה בחלק החיובות עוד בחלק העיונית פתחתי פתח גדול להרוצים ללמוד בדרך עיון חברתי ספר נשמת אדם ובינת אדם אשר חנני ה', וגם חנני ה' בימי הבלי שהיה א"א לי ללמוד בהלכות בדרך עיון כאז"ל אל תרגזו כו' ועיינתי לפרקים בפירוש איזה פסוק או אגדה וזכיתי לחבר על איזה נביאי' בפשטי' מתוקי' ובדרך פשוט כמבואר בהקדמה לח"א ואולי עי"ז אזכה להנצל ביום הדין כי מי שילמוד מתוך חיבורי ימליץ טוב בעדי וכ"א וא' ילמוד לפי דרכו, הקטנים ובעלי בתים ילמדו מחיבור זה הקצר ומי שיבין יותר ילמוד מחיבורי חיי אדם וחכמת אדם והרוצים ללמוד בדרך עיון יעיינו בנ"א וב"א ואל יאמר אדם הלא הראשונים הגדילו התורה ועתה בא זה ועשה אותה קטנה עד שהעמידה על רגל אחת באמת לא מחכמה שאלת על זה כי מצאנו כן לראשונים מי לנו גדול מרמב"ן שבכל חריפותו ובקיאותו וגדולתו לא מנע א"ע מלעשות הל' נדה ואינו מחזיק רק ב' בוגין וכל בו וס' אורחות חיים תלמיד רשב"א ורא"ה עשו קיצור מרמב"ם וטעמם כמ"ש עת לקצר ועת להאריך כי מי שלבו חפץ ללמוד בעיון ובאריכות הלא כל התורה לפנינו ומי שאין לבו שלם או שטרוד בפרנסה וכ"ש הבעלי בתים ונערים קטנים הם ילמדו הקיצורי' כי עיקר הלימוד הוא לידע לסור מרע ולקיים המצות, ואנה ה' לידי שהרבני הנגיד מוה' מנחם מן מדפיס דקהלתינו התנדב רוחו להבי' חיבור קטן זה לדפוס כדי שממני ילמדו וכן יעשו להזהיר את המלמדים שילמדו אותם עם תלמידיהם לאחר שלמדו שיעורם גמרא ופסוק ובפרט בעת שיושבים על השולחן ומכ"ש בשבתות ויו"ט וחנוך לנער ע"פ דרכו עד שיהיו עכ"פ כל המצות שגורים בפיהם בדרך כלל והל' שבת בפרט, ולדעתי מצוה יותר להבעלי בתים לקבוע להם שיעור בשבתות ויו"ט ללמוד בקונטרס זה משילמדו תיקון שבת או פ' משניות כאשר ראיתי בעיני ב"א שלומד פרק משניות בכל יום ונזדמן שנלינו בפונדק א' של נכרים בשבת וראיתי שיושב אצל שפין רעדיל וטוה וגערתי בו הלא שבת היום ותמה עלי מה מלאכה זו כי סבר דלא מקרי טוה רק כמו במדינתינו שטוין ביד על שפינדל ואמרתי לו הלא אתה שונה במשנה והטוה ומלאכת טווה יהיה במה שיהיה ואמר כי כשאני שונה איני משים על לב מה לעשות או לא רק לקיים לימוד התורה ואמרתי יפה אחז"ל האומר אין לו אלא תורה אף תורה אין לז כי אם הלימוד אינו כדי לידע דיני התורה ומצותיה מנ"מ בלימודו, ולדעתי אף להמוכיחים את העם ומגידים להם שיעור בכל יום עין יעקב או דרוש או שאר דברי תורה יותר יקבלו שכר על הדרשה באלו השיעורים ולהורות להם המעשה אשר יעשון ויקיימו ללמוד ולעשות מעל הדרישה להם בד"ת שאין בו אלא ללמוד, והנה בני המנוח הצדיק מוה' משה הוא קיים מצותי וחזר תמיד על קונטרס הזה וקודם מותו נחמתי אותו שאתן לו שם עולם אשר לא יכרת טוב מבנים ומבנות ולכן קראתי שם החיבור הזה
<b>זכרו</b> <b>תורת</b> <b>משה</b> ובזכות מצות שבת נזכה לגאולה להיות לשם ולתהלה אמן כן יהי רצון:
<b>והנה</b> כדי להאיר עיניך ולהראותך עצת יצה"ר איך צריך לשמור ממנו אעתיק לך מספר המדות הגדול מדה אחת ומצוי כמעט בכל אדם ותראה כמה שרשי' וענפי' רעים יוצאי' ממנה והוא שורש פורה ראש ולענה והוא אבי אבות הטומאה, וד' אבות נזיקין נולדים ממנו והם הקנאה, והכבוד, והכעס, והלבנת פני חבירו ותולדותיהם אין מספר ומאוד הזהירו והחמירו חז"ל עליה כדאיתא והוא כתוב אצלי בתוך שאר מדות שכתבתי לעצמי לייסר אותי מלמנוע מהם בסוטה דף ד' ע"ב א"ר יוחנן ארשב"י כל אדם שיש בו גסות רוח כאלו עובד ע"ז כתיב הכא תועבת ה' כל גבה לב וכתיב התם ולא תביא תועבה כו', ור"י דידיה אמר כאלו כפר בעיקר שנא' ורם לבבך ושכחת את ה' ושם דף ה' ע"א א"ר אלעזר כל אדם שיש בו גסות רוח ראוי לגדעו כאשרה ואין עפרו ננער ושכינה מיללת עליו ועוד שם הרבה דברים, ולהבין ג' דברים הללו דזה מדמה לעע"ז וזה לכופר בעיקר וזה כאשרה, ותחלה נקדי' מה שאמרו שם עוד, אמר ר' חסדא ואי תימא מר עוקבא כ"א שיש בו גסות רוח אמר הקב"ה אין אני והוא יכולין לדור בעולם שנא' גבה עינים ורחב לבב אותו לא אוכל אל תקרי אותו אלא אתו לא אוכל, ויל"ד בנדה פרק כ"ה אמרו כל המוציא ז"ל אין מכניסין אותו במחיצתו של הקב"ה וה"נ הו"ל לומר כן ונ"ל שהרי האפיקורסים מסירים ההשגחה מהבורא של עולם השפל שאומרים כיון שהקב"ה רם על כל רמים וגבוה מעל כל גבוהים, וא"כ איך שייך שישגיח על עולם השפל הזה אלא שיש בהם ב' כתות שהאפיקורסים ראשונים אמרו כיון שא"א לרם על רמים שיברא עולם שפל כזה ולכן כופרים בעיקר ואומרים שהעולם הי' קדמון, והאחרונים מודים שברא העולם רק שמסר ההשגחה לכוכבים ולכן עובדי' את הכוכבים כידוע ועכ"פ שניהם מיחסי' להקב"ה הגאוה כי כן דרך המתגאה בהחשבו שיש בו מעלות נפלאות ולכן נחשבו כל אדם כאין נגדו ובאמת יש מקצת פסוקים המורי' כן כמש"כ כי גאה גאה וכתיב ה' מלך גאות לבש וכתיב זמרו לה' כי גאות עשה, וכתיב בל יראה גאות ה', אך באמת זה אינו כי א"כ איך אפשר שיזהיר ה' על הגאות וכי יעשה תורתו פלסתר כמו שאמר טורנסרופס לר' עקיבא וכמוהו כמה פעמי' בגמ' ואיך אפשר שהקב"ה שיש בו כל מדות טובות וכתיב תועבת ה' כל גבה לב מה שלא מצינו כן בכל עבירות שלא נאמר תועבת ה' כל אוכל נבלות וטרפות וכמוהו עבירות הרבה ואף שכתוב תועבה הם היינו שהדבר ההוא היא תועבה אבל לא האדם העובר נקרא תועבה וכן כתיב גאה וגאון שנאה נפשי, וא"כ איך אפשר שהקב"ה ישתמש במדה זו אך באמת כי הק"בה הוא עניו בתכלית הענוה וכדאר"י במקום שאתה מוצא גדולתו שם אתה מוצא ענתנותו כי לא מצינו בכל המקרא שנקרא גאה שזה הוא שם התואר על המתגאה אבל גאות היא הפעולה כמו עשירות גבורות שהבעל נקרא עשיר ובודאי כל המדות מה שהוא עולה על הדעת שראוי להתגאו' בעבורם כלם נמצאו בו יתברך וזשה"כ גאות לבש וכן כלם ומה שכ' כי גאה גאה כבר תרג' אונקלס גאה על גוותני' ר"ל שהוא מראה גאותו נגד המתגאים אבל בלא"ה ית"ש וית' זכרו הוא עניו בתכלית הענוה ולכן זה המתגאה א"כ לדעתו אין מהראוי שישגיח ה' על עולמו ולכן אמר הקב"ה אין אני והוא יכולין לדור בעולם שאם נאמין שהקב"ה משגיח בעולם צ"ל עכ"פ שהוא מחמת ענוותנותו וא"כ איך אפשר להתגאות וגם מה דאיתא שם דאית דאמרי זה על בעל ל' הרע אתי נמי שפיר כידוע מענין אליהו הנביא שסילק אותו מעולם מפני שדיבר דלטוריא שבשביל הדלטוריא אין מהראוי להשגיח בעולם והנה רשב"י אמר כאלו עע"ז דהיינו בכת ב' שמסר' ההשגח' לכוכבים וזהו עובד ע"ז, ור"י דידיה אמר כאלו כופר בעיקר דהיינו ככת א' שהעולם הוא קדמון ור"א אמר כע"ז עצמו שמחמת גאותו יעשה עצמו כאלהי ויואש המלך יוכיח שאמרו לו עבדיו אפשר לבן אדם שיהי' מוצנע ז' שנים בק"ק וכתיב וישמע להם המלך כדאי' בגמ' וירבעם מחמת גאותו עשה העגלי'. ומה שאמר עוד שהשכינה מיללת עליו היינו שאעפ"י שהוא עכשיו צדיק גמור כקרח כירבעם ויואש, מחמת הגאוה יהי' נטרד ולכן מיללת עליו, ואתה ב"א פקח עיניך עד היכן הגיע הגאו' ולכן הזהירו חכמים מאוד מאוד הוי שפל רוח וכפלו במלת מאד להורות כמאמרם שם בסוטה לא מיני' ולא מקצתה ולא מצינו כן בשאר עבירות אלא מפני שהיא אבי אבות הטומאה שממנה יוצאת שאר דברים שמוציאין האדם מן העולם כאשר אבאר אי"ה ולכן אמר הכתוב תועבת ה' כל גבה לב ולא חילק אם הגאוה הוא מרוב חכמה או מרוב חסידות או לשאר סיבות הכל הוא מתועב בעיני ה':
<b>אחר</b> שהודעתיך העון הגדול שנתנית בהם הגאוה צריך אני להודיעך ולחתור אחריה כל הפרטי' בכדי לידע להנצל ממנה הנה הגאוה מתהוה באדם מחמת שרואה את עצמו באיזה מעלה שאין בשאר בני אדם ולכן רום לבבו וכ"ש כשקבץ בו הרבה מעלות שאז יחשוב לכל אדם כלא וכבר ראיתי לא' ירא שמים גדול ואמר שכל אדם אינם שוין לעקבו וזהו שהגאוה עיור עיני שכלו והם ארבע מראות נגעים שיוכל להיות בעולם, (א) העושר המופלג והוא דבר שמחוץ לגופו לגמרי, (ב) דבר שהוא בגופו והוא כולל כל ענייני מעלות שנולד כך בטבעו ובתולדתו כגון הגבורה, (ג) מעל' היחוס שהיא בדומה לאלו וגרוע מהם שדומה בצד א' לאלו שהרי הוא לא השתדל בזה כלל רק שבא לו ממילא וגם גרע מהם שבכל אלו יש לו דבר שבני אדם נהני' מהם וזה דבר שאין בו ממש ואין מגיע מזה שום תועלת לשאר בני אדם, (ד) הוא המובחר שבכלם שבא לאדם בשכנו ובהשתדלותו והיא החכמ' והשכל או בתורה, או בתכונ' בחשבון וכתב, ברפואות, במוזיקא וכל שאר החכמות, וכל אלו המדות כללן הכתוב באמרו אל יתהלל חכם בחכמתו וזה כולל כל דבר חכמה שלמד בחכמתו בין בתורה או בשאר חכמות, ואל יתהלל הגבור בגבורתו בה כולל כל ענייני מעלות שנולד כך בטבעו ואף שהם בגופו רק שאינם בהשתדלותו, ואל יתהלל עשיר בעשרו וזהו הפחותה מכולם כי הוא דבר מחוץ לגופו, ועל כלם אמר שאל יתהלל אדם בכל אלו רק בזאת יתהלל המתהלל השכל וידוע אותי ר"ל כשמשתמש בכל אלו הדברי' בידיעות השם ובמצותיו שמי שנולד בעל שכל וחכם יעסוק בתורה כי היא החכמה האמיתית ושאר החכמות אינם אלא לרקחות ולטבחות כידוע ומי שנולד גבור או בשאר מעלות שבגופו ישתמש בהם לעבודת ה' להיות גבור וכובש ליצרו ומי שיש לו נעימו' קול לכבד ה' מגרונו וכיוצא בו בכלם ומי שהוא עשיר ירבה בצדקה ויחזיק בני תורה וכיוצא בו ואז כשמשתמש בכל הדברים לעבודת ה' אזי ראוי להתהלל:
<b>והנה</b> לא אמר הכתוב בזאת יהלל המהלל אלא שאמר יתהלל המתהלל כוונתו שבודאי האדם עצמו אע"פ שאינו עוסק בכל אלו הדברים רק להשכיל וידוע אותו וכל מעשיו לעבודתו ית' מ"מ לא יהלל את עצמו לזה כי אז תכנס בלבו הגאוה ושאר מדות רעות וכמש"כ יהללך זר ולא פיך כי האדם אע"פ שיש בו כל מדות אלו ישפיל את עצמו וידמה בעיניו כאלו לא היו בו ומי לנו גדול מדוד המלך שהי' חכם גבור ועשיר שאין כמוהו ואמר ה' לא גבה לבי ולא רמו עיני ואומר אם לא שויתי ודוממתי נפשי כגמול עלי אמו (וזה"ש ואני בעניי הכינותי לבית אלקי' זהב מאה ככרים כו' שאע"פ שהי' לו העושר המופלג הזה הרגיל א"ע שלא לכנות א"ע לעושר שלא יגבה לבו ולכן הקדיש תמיד כל נכסיו לבית המקדש בכדי שיהי' תמיד עני כדי שלא להגאות וזה"ש ואני בעניי ר"ל בשביל להיות עני ואפשר שזה הי' ג"כ כוונת שלמה שכתוב בו אין כסף נחשב בימי שלמה למאומה ומדלא כתיב נחשב לשלמה מאומה דאז הי' משמע דלשלמה לא נחשב אבל לכל ישראל הי' נחשב אבל מדכתיב בימי שלמה משמע שלא הי' נחשב בימיו לכל ישראל והיינו מחמת רוב הזהב שהביאו לו היו כל ישראל עשירים וידוע שחשיבות הזהב אינו אלא בשביל שאינו בנמצא הרבה ולכן מי שיש לו הרבה מתגאה בעבורו אבל כיון שהי' שכיח מאוד אצל כל אדם אין בו במה להתגאות) אך שאם ירצה אדם להלל את חבירו וכענין שאמר ר' יוסי בן קסמא להאיש שאמר לו רצונך שתדור במקומנו ואתן לך אלף אלפים דנרי זהב וא"ל איני דר אלא במקום תורה כו' ולא עוד שבשעת פטירתו של אדם אין מלוין לו לא כסף וזהב כו' אלא תורה ומע"ט ובוודאי אין כוונתו שיולך עמו לקבר כסף וזהב דא"כ הי' לו לומר אינו לוקח עמו כסף וזהב אלא כוונתו שבשעת לויה אזי דרך העולם לומר שבחיו של מת ומעולם לא שמענו שיאמרו עליו שהי' עשיר דמה מעלה הוא העשירו' אלא אומרים שהי' עוסק בתורה ומע"ט וזה"ש שאם יבא איש להלל לחברו אל יתהלל בעשרו או בגבורתו או בחכמתו כי כל אלה הדברים אין בהם כדאי להללו אא"כ הי' הכל להשכיל וידוע אותו כמו שמבואר לעיל והנה בודאי מי שיש לו מוח לא יאמר שיתגאה בעשירות לבד אם לא שמשתמש עם העושר לעבודת הבורא לפזר ממון על מצות ולהחזיק לומדי תורה כאז"ל לא נברא זהב אלא לבנין בית המקדש ר"ל לעבודת ה' ודברינו לאנשי שלמים יראי ה' ועוסקים במצות וגם הם בר אוריין ובר אבהן ולזה גבה לבם בגאוה ובוז עד שכל אחד נדמה לו כאלו הוא מלאך וכל אדם כאין נגדו ואף שמראה עצמו מבחוץ כאלו הוא עניו גדול מ"מ רק עיניו למטה אבל לבו למעלה מכל אדם, על אלו אני אומר שמעו לי ותחי נפשיכם הרחיקו מפתח בית הגאוה שמעו וחכמו ראו מה שאירע לירבעם, ולקרח, וליואש, שנטרדו עבור הגאוה ואני ידעתי כמה בני אדם שיש בם כל מדות טובות רק בשביל גאוותם הם מביישים ת"ח זקנים אשר קטנם עבה ממתניו ומלבין פניהם ברבים ולא יעלה על לבם דברי ר"א המלבין פני חבירו אע"פ שיש בידו תורה ומע"ט אין לו חלק לעולם הבא וזה"ש בן זומא איזהו חכם כו' איזהו עשיר כו' איזהו מכובד כו' והנה ג' מעלות חכם גבור עשיר כבר כ' הרע"ב דקאי על פסוק הנ"ל אל יתהלל אבל מה שמסיים איזהו מכובד דחוק לפירושו ע"ש אך לפענ"ד הם בעצמם דברי ר' יונתן בגמ' אין שכינה שורה אלא על חכם גבור ועשיר ועניו כי אם יהי' באדם כל מדות הללו הטבע נוטה להתגאות ולבזות כל אדם כי כלם בעיניו כלא נגדו ופשיטא שאינו מכבדם ואיש כזה כבר פסק ר"א המודעי אע"פ שיש בידו תורה ומע"ט אין לו חלק לעולם הבא ואיש כזה אין ראוי לכבדו כמה שכתוב הלא משנאיך ה' אשנא וכתיב גאה וגאון שנאה נפשי ונקרא תועבת ה' וא"כ אדרבא מצוה לשנאתו עם כל תורתו ומע"ט אבל המכבד הבריות ולא אמר המכבד בני אדם אלא הבריות ר"ל כל הבריות מפני שהם בריותיו ית' ונמצא שהוא עניו זה ראוי לכבדו ולהללו:
<b>ונחזור</b> לענינינו כי אין התפארת וגאות מחמת עושר לבד שהרי זה אינו דבק לאדם ואנו רואים כמה אדם עשירים שהענו או שעזבהו בחצי ימיהם ואין להאריך בזה, וגם אין מקום להתגאות בדבר שנולד כך בטבעו הגבור ושאר מדות כיון שהוא אינו בהשתדלותו, ואמנם יש מקים להתגאות במה שהשיג לרוב השתדלותו כגון שהוא מופלג בלימוד התורה או בשאר חכמות ובלתי ספק אף שנולד בעל שכל גדול אם לא ישתדל תמיד בזה לא ידע שום חכמה או אפי' אם ישתדל בחכמה יוכל לנטות מדרך האמת בזה יש מקום להתגאות על שאר בני אדם, אך כאשר ישים אדם נגד עיניו דמיון א' למשל עשיר א' שריחם על עניים ויתומים והיו מאוכלי שלחנו ואמר לא' ראה אתה אוכל נהמא דכסופא הא לך אלף אדומי' ותסע ליריד ותקנה שם סחורה ומה שתרויח תקח לעצמך ואין אני מבקש ממך כלום עבור זה, ולא' נתן ב' אלפים ולאחד ג' אלפים כפי ששיער בדעתו וכן עשו היעלה על הדעת שיחזיקו טובה לעצמם או שיתגאה זה ע"ז ממה שנתן לו יותר שהרי לא מחמת מזגו והשתדלותו נתן לו יותר רק שכך עלה במחשבתו של עשיר ופשיטא שאינם יכולי' להתגאות במה שנסעו והרויחו שהרי על מנת כן שלחם ואם מנעו מליסע או מלקנות ולמכור הסחורה איהו דאפסידו אנפשייהו ובודאי תעלה חמת העשיר עליהם, כן הדבר הזה שהש"י ריחם על נשמת בני אדם שאוכלים שם ונהנין מזיו השכינה בלא מע"ט רק נהמא דכסופא ושלחם לעוה"ז ונתן לכל א' שכל להבין כפי ששיער ית"ש בדעתו שראוי לו ואם ישתמש בשכלו בתורה קיים שליחותו ואם לא יקיים ראוי לעונש אבל משום זה אין לו במה להתגאות אם הי' נאמן בשליחותו ואדרבה לפי גודל חכמתו צ"ל עניו ביותר כי לפי גודל חכמתו ראוי לו להשיג שלא למד עדיין מכל התורה רק כטפה מן הים וכמו שאמר ר' אליעזר הרבה תורה למדתי מרבותי ולא חסרתי מהם אלא ככלב המלקק מן הים ור' עקיבא שא"ל בן דוסא ביבמות ט"ז אשריך שזכית לשם ועדיין לא הגעת לרועי בקר וא"ל ר"ע אפי' לרועי צאן ונ"ל דר"ל כמ"ש בחסד לאברהם שהבקר הם נגד עמי הארץ העוסקים בישובו של עולם וצאן נגד הבורי' שאינם עוסקים אפי' בישובו של עולם וזה"ש לרועי בקר ר"ל להיות רועה וראש לע"ה והשיב שאפי' להיות ראש לבורים אינו מגיע וראה כמה הי' שפל בעיניו ר"ע והשפיל א"ע וזהו מאמר ריב"ז שהי' חכם ביותר עד שאמרו עליו שלא הניח מללמוד כל חלקי תורה ושיחת עופות כדאי' בסוכה והי' מייסר את עצמו שלא יתגאה ואמר אם למדת תורה הרבה אל תחזיק טובה לעצמך כי לכך נוצרת ר"ל שאתה אינך אלא שליח נוצר לקיים השליחות, ובזה יובן ג"כ הא דאי' בתענית כ' מעשה בראב"ש שהי' דעתו גסה עליו מפני שלמד תורה הרבה נזדמן לו אדם א' (כתבו תוספת שהוא אליהו) שהי' מכוער ביותר א"ל ריקה כמה מכוער אותו האיש א"ל לך ואמור לאומן שעשאני כמה מכוער כלי זה שעשית כיון שידע שחטא נשתטח לפניו וביקש ממנו מחילה ע"ש. ולכאורה תמוה הדבר מעשה אליהו שנדמה לאדם מכוער מה הי' כוונתו בזה דהא תינח כשאמר לו כמה מכוער כו' ומנין הי' יודע שיאמר לו כן והרי אין המלאכים יודעי' מה שבמחשבתו של אדם כדאי' בזוהר ואפי' להתוספת בשבת דף י' שיודעי' היינו דוקא מה שיש כבר במחשבתו אבל לידע מה שיהי' במחשבתו זה לכ"ע אין יודעי' וא"כ מה היתה כוונת אליהו ולכן נ"ל שאליהו בא להורות כמ"ש חכמי המחקרי' שהטבע לא יגונה ולא ישובח וכ"כ המפרשים דלכן במקום שבע"ת עומדין אין צדיקים גמורי' יכולי' לעמוד כי הצדיק מנעוריו הוא עושה כמעט בטבע משא"כ הבע"ת שגבר על יצרו והנה אליהו ראה להראות לו שאין לאדם להיות גס לבו מתורתו כיון שזה חלקו שניתן לו משמים וא"כ אדרבא מצד הטבע יש לו לאדם לחזור על לימודו שלמד נשמתו בעול' הנשמות ולכן בפעולה זו שהראה את עצמו לכעור ביותר הי' לו ללמוד ממנו שכמו שאין ראוי לגנות מי שנברא כעור כן לא ישובח מי שנברא נאה ולכן לא יגונה מי שהוא עם הארץ ולא ישובח מי שלמד ביותר אבל ראב"ש לא הבין כוונתו וא"ל כמה מכוער אותו האיש עד שידע שחטא:
<b>והנה</b> כבר סלקנו הגאות מן המכות הכתובים בפסוק הנ"ל והנה נתחדש גאות היחוס וזה מכה אשר לא כתוב בתורה כלל. הגם שבודאי היא מעלה גדולה מי שיש לו זכות אבות כשעושה מעשה אבותיו אבל לא להתגאות בזה ומצינו ביומא סוף פ"ז בכה"ג שהלך לביתו ביוה"כ וליווהו כל ישראל וכשראו שמי' ואבטליון הלכו אחריהם וכשבאו שמעי' ואבטליון ליטול רשות מכה"ג לפטור לביתם א"ל יזלון בני עממין לשלם (לפי שבאו מגרים) וא"ל יזלון בני עממין לשלם דעבדין עובדין דאהרן ואל ייתון בני אהרן דעבדין עובדין דעממין ובסנהדרין לפיכך נברא אדם יחידי מפני שלום הבריות שלא יאמר אדם לחבירו אבא גדול מאביך ובמנחות נ"ג א"ל ר' לר' פרידא ר' עזרא בר ברי' דאבטולס דהוא עשירי לעזרא קאי אבבא אמר מאי כולי האי (פרש"י דקא מייחסתו) אי בר אוריין הוא יאי פרש"י אי בן תורה הוא הוא הגון אי בר אוריין ובר אבוהון יאי ויאי ואי בר אבוהן ולא בר אוריין אשא תכלא ואמר שלמה במשלי עטרת זקנים בני בנים ותפארת בנים אבותם ובארנו כי עטרת הוא דבר שיש בו ממש משא"כ התפארת והנה מצינו ברא מזכה אבא וכן בני בנים כדאי' במדרש לא ניצל אברהם אלא בשביל יעקב משא"כ אבא אינו מזכה ברא כדאיתא על פסוק ואין מידי מציל אין אברהם מציל את ישמעאל וזה"ש מטרח זקנים ב"ב וכמ"ש צדיקים יושבים ועטרותיה' בראשיהם וא"כ הבני בנים יכולי' ליתן עטרה לזקנים אבל האבות אינו רק התפארות ולא עטרה והתפארות אינו גאוה רק שיוכל להתפאר בזה וכמ"ש במשה רבינו ע"ה שאמר לפרעה התפאר עלי ומשה העידה התורה עליו שהי' עניו וכן ישראל אשר בך אתפאר וח"ו שאין הקב"ה מתגאה בהם רק מתפאר בהם וכן תפילין נקרא פאר מפני שיכול להתפאר בו שהם אות שאנחנו עבדי ה' וכמוהו כחתן יכהן פאר וכן כל ל' תפארת אונו ל' גאוה ח"ו רק ל' התפארות ולא מצינו בכל מקום רק שזכות אבות מגין על הבנים אבל לא להתגאות בזה ומכ"ש להתגאות על ת"ח שבלתי ספק שמי שהוא ת"ח אפי' מזרע גרים יותר גדול ממי שאינו ת"ח והוא כה"ג בן כה"ג עד אהרן כדאיתא בהדי' במתני' ממזר ת"ח קודם לכה"ג עם הארץ וכל ישראל מחזקת מיוחסים בני אברהם כו' והיחוס אינו רק שלא יהי' שום חשש ממזרות ולא מצינו מעלה ליוחסין רק לבת ת"ח אז"ל לעולם ימכור אדם כל מה שיש לו וישא בת ת"ח לא מצא ישא בת גדולי הדור ר"ל ממשפחת ת"ח ואיך יתגאה אדם על ת"ח יהיה מאיזה משפחה שיהיה ומכ"מ אם גם אבותיו הי' ת"ח כי מיום שבא נחש על חוה נתערבו כל המשפחות ואין לך משפחה שלא יהיו בו טובים ורעים כידוע מספרים וכאשר אנו רואי' בעינינו ומכ"ש ת"ח שיוכל לחדש חידושי תורה, אך הת"ח בעצמו יותר מה שהוא גדול מחבירו צ"ל יותר נכנע ועניו כדמצינו במרע"ה שקיבל כל התורה כי' עניו מכל אדם כי הי' משיג יותר מגדולת הבורא ומשפלתו ולכן ארז"ל דיראה מלתא זוטרתא הוא לגבי משה ור' אליעזר בן הורקנוס שאמר עליו ריב"ז שהוא בור סיד ובשעת מיתתו אמר הרבה למדתי מרבותי ולא חסרתי מהם אלא כטפה מן הים כו' וכל וכל דבריו אינו בדרך גוזמא אלא באמת וצדק שהרי התורה ארוכה מארץ מדה ולכן דימה תורתו רק כטיפה מן הים וארז"ל ד' מאה גמלי דדרשה טעונין כו' בין אצל לאצל וזהו מפרשה קטנה בד"ה ובמד' ש"ט סי' קי"ט גר אנכי כו' וכי דוד גר היה אלא כשם שהמתגייר אינו יודע כלום בתורה כך עיניו ש"א פתוחות ואינו יודע בין ימינו לשמאלו כלום בתור' ומה אם דוד אמר כך שאינו יודע כלום אנו עאכ"ו עכ"ל המדרש, אמרו רז"ל לבן של ראשונים כפתחו של אולם ושל אחרונים כפתחו של היכל ואנו כו' וצריכין להבין למה לקחו למשל דוקא פתחו של היכל ושל אולם ונ"ל עפ"י דאיתא בעירובין כ"א א"ר חסדא דרש מרי בר מר מ"ד לכל תכלה ראיתי קץ כו' דבר זה אמר דוד ואיוב ויחזקאל ולא פרשו (פרש"י איזה קץ ושיעורה של תורה) עד שבא זכריה ופרשה דכתיב מגלה עשה ארכה עשרי' באמה ורחבה עשר באמה וכי פשטת להו הוי ך' על ך' וכתיב כתובה פנים ואחור וכי קלפת לה כמה הוי לה ארבעין בעשרין כו' נמצא כל העולם א' מג' אלפי' ומאתים בתורה ע"כ וע"ש בפרש"י דר"ל שראה התורה כב' דפין מונחי' זע"ז והם כתובי' פנים ואחור דהיינו מכל ד' צדדים וארכה ך' על י' וא"כ כי פשטת להניח א' בצד חבירו הוי ך' על ך' ואז עכ"פ עדיין מכוסה הכתב מב' צדדי' אבל כי קלפת להו ותניח צד הכתב בצד הכתב כדי שתהי' כל הכתב מגולה ונמצא שהם מ' על ך' וכ' מהרש"א בח"א דהענין הוא שהרי התורה כוללת ד' חלקי' פרד"ס דהיינו בו נגלה והם פשוט ודרוש וב' נסתר והם רמז וסוד וא"כ כשהי' מונח מתחלה דף על דף והיתה ארוך ך' על רוחב י' נמצא הי' ב' צדדי' מגולין וב' מכוסי' והוא נגד ב' חלקי תורה הנגלה אבל כשרצה לעשות הכל שיהי' מגולה אזי התורה מ' על ך' ולפ"ז א"ש לבן של ראשונים הי' כפתחו של אולם שהיה מ' על ך' דר"ל שהי' נגלה לפניהם כל ד' חלקי תורה שמדתה מ' על ך' ואע"ג שזהו באמות שלנו והתורה במדת קב"ה כפרש"י מ"מ הסימן הוא שוה מ' על ך' ולבן של אחרונים כפתחו של היכל ך' על י' רצה לומר שלא היו יודעין רק ב' חלקי הנגל' אבל לא הנסתר ואלו כו' ובתשובת מהרי"ל סי' ס"ז כ' ע"ש ס' האגודה שאין לנו דין ת"ח בזמה"ז וכ' ומה אם בעל האגודה שהי' סוף אלף החמישי כ"כ אנו עאכ"ו עכ"ל וע"כ ק"ו ב"ב של ק"ו מימות מהרי"ל עד זמנינו כ"ש שאין אדם יכול להתפאר בתורתו כו' אינו אפי' כטפה מן הים (אמר אברהם ידוע מה שכתבו הפוסקים שכל הדברים לא נאמרו אלא על הרוב וכמעט כולם אבל יזדמן לעיתים וזמנים רחוקים שהרי אנו זכינו לראות בעינינו מחותני אדונינו מרנא ורבנא גאון ישראל וקדושו ר' אליהו חסיד הוא הי' עיר וקדיש כא' מן הראשונים וכל מדות שמנו חכמים בת"ח נ ונגלה לכל שהיו בו בין בתורה בין ביראה בין בהנהגותיו בקיאותו בכל ש"ס בבלי וירושלמי ספרא ספרי מכילתא תוספתא וכל המדרשים היו ערוכי' בפיו ויותר מזה בפוסקים ראשונים ואחרונים ואפי' בפרש"י ותוס' כנראה מחבוריו והנה סדר הלימוד שלו הי ממצוה עיינו מפי משה רבינו ע"ה הי' לומד בתורה שבכתב עם פירושו הנאמר בע"פ באופן שהיה יודע לדרוש כל אות ואות ונקודותיו כנראה מחבורו על התורה וכ"ז בחלק הנגלה ויותר מזה שהי' חכם בחנק הנסתר עד שאם כל הימי' דיו כו' לא יוכלו לבאר דבריו כי כל דברי' הם ברמזים וצריך ביאור גדול לדבריו קדושתו ופרישותו ידוע לכל, הנהגתו הי' לא הלך ד"א בלא תורה ותפילין ולא וכל אים מימיו לא נראה ולא נשמע בו שמץ גאוה ולהשתרר על הבריות אשרי עין ראתה כל אלה דורו ראו ושמחו זכותו יגן עלינו) והנה רוב ת"ח המתגאים זע"ז דומין לשיירא שהלכו במדבר ויכלו מהם המים וגם הלחם אזל מכליהם, והיה בהם איזה אנשים זה יש לו איזו לטרות לחם ומים מעט ויש שאין לו מים כלל ויש שיש לו מלא חמת מים ולחם מעט ויתגאו אנשים האלו על השאר שאין בידם מאומה וגם התחילו להתגאות זה כנגד זה ויפגעו בהם אנשים סוחרים נושאי' בר ולחם ומים לרוב ויראו אותם איך הם משתררי' על אחיהם זע"ז ויאמרו להם, אחי תימה לנו עליכם כיון שכל חייכם ומחייתיכם תלוי בזה המעט ואיך שייך להתגאות בו כי גאוה אין שייך רק בדבר יתרון, בואו וראו שאפי' אנו שיש לנו כמה עגלות טעונות לחם ומים ויין אלו היה זה לעושר וכבוד הי' מקום להתגאות אבל כיון שכל זה רק להתפרנס בו במה נתגאה, ופשיטא שאתם מתגאים זע"ז והלא אין א' שיש בידו כל מחסורו שזה שיש לו לחם אין לו מים וכן להיפך והנמשל מובן, ולכן אשרי אדם שמשפיל עצמו ואינו מכניס ללבו שום גאוה והתנשאות וע"ז נאמר צדיק כתמר יפרח כו' ר"ל כמו שהתמרים שבהרי' אינם טובים רק דוקא הגדילי' בעמקי' כדאי' במס' ביכורי' כך כשהצדיק היא עניו ושפל ברך אז כארז בלבנון ישגה ואז"ל ת"ח מותר לו הגאות שמינית שבשמינית ור"ל שמצינו סוף מס' תרומות כמה יהי' בתרומת מעשר של דמאי ויוליכנו לכהן א' משמיני בשמינית (שהיא המדה היותר פחותה בפחות מזה לא חשוב כלום כך ת"ח יהי' לו קצת התנשאות כדי שלא יזלזל תורתו) וגם ע"ז אי' התם דאביי לייט למאן דאית בי' אפי' מקצת דמקצת מצינו לר' ניסי' גאון שחיבר הוידוי הנדפס בתיקון ערב ר"ח אין בי לא תורה ולא חכמה ובודאי שאמר זה בפיו ולבו, וא"כ זה המתגאה אני תמה האיך יאמר וידוי זה כיון שבלבו שהו' ת"ח וירא שמי' וא"כ הוא מכזב נגד ה', ולכן אשרי מי שהוא עניו ושפל ברך ומחשיב עצמו לכלום כנגד כל אדם כמרע"ה שאמר ואנחנו מה ואאע"ה שלא הי' מכיר גדולת הבורא כמשה הי' מחשיב עצמו ואמר אנכי עפר ואפר ודהמע"ה שלא הבין כ"כ מחשיב עצמו ואנכי תולעת כו' כי כל הגדול מחבירו הוא מכיר פחיתתו יותר ויותר והארכתי כדי לייסר עצמי ואנשים כגילי אולי נכה בו ולא יסיתנו היצר והלואי שנזכה שלא להתגאות כי אפי' כשאינו מתגא' עדיין רחוק הוא ממידת ענוה כי ענוה הוא שאפי' מחרפין אותו אינו עושה בו שום התפעלות כדמצינו במרע"ה שדברו עליו מרים ואהרן והוא שתק (ע' בדרשות ר"ן) משא"כ מרים ואהרן, ח"ו שלא הי' בהם גאוה רק שאמרו הלא גם בנו דיבר כו' ש"מ שאם אומר אדם אני שוה לזה זה אינו גאוה אבל אם יאמר אני עדיף ממך זהו גאוה ויותר שהאדם חכם וגדול מבני דורו צריך להשגיח ע"ע ביותר ויותר ולדקדק בכל דבר ודבר כי נכנס בסכנת חלול השם ח"ו שאינו מתכפר לו עד מותו וא"כ כל ימיו עכ"פ אינו אהוב בעיני המקום ב"ה, וכ' עוד בס' המדות וז"ל כדי שלא יאמר אדם מ"ש הוא הכל משל אכתוב מה שראיתי בעיני איש א' הי' בעיר א' קהלה קדושה והי' שם גדול אחד תיח וזקן ושימש ת"ח הרבה גדולי הדור ונתגדל בין גבירים גדולים ומחמת רוב הרגלו עמם הי' מדבר עם גדולים ונגידים כאלו היה א' מחבירהם (כפרש"י גבי הגר שהורגלה עם מלאכים) וטבעו שהרחיק ממנו מדת חנופה שכאשר ראה יהי' מי שיהי' שעושה דבר שלא ישר בעיניו א"ל שאינו עושה כהוגן והי' שם באותו עיר איש נכבד בר אבוהון ובר אורין קובע עיתי' לתורה נגיד ועוסק במצות ומהדר במצות וירא שמי' גדול ושנא לרב הנ"ל ואמר מפני שאינו מדבר עמו לפי כבודו כראוי לדבר עם איש כמוהו, ואפי' אם רואה שעושה דבר שאינו ישר בעיניו ראוי לאיש כמותו להדרו, והרב אמר ח"ו מלעשות כה שזהו הי' מדתו של אבשלום כמ"ש והשכים אבשלום כו' ויהי כל האיש הי' לו ריב כו' ויאמר אבשלום אי מזה עיר אתה ויאמר מאחד שבטי ישראל ויאמר אבשלום ראה דבריך טובים ושומע אין לך מאת המלך, ויאמר מי ישימני שופט ואלי יבא כל איש אשר יהי' לו ריב ומשפט והצדקתיו, והדקדוקים רבו והיותר תמוה שהרי הכתוב מעיד על דוד שעושה צדקה ומשפט ואיך לא יסקלוהו על אמרו ושומע אין לך מן המלך ונ"ל דאיתא במשנה גדול הדיינים אומר איש פלוני אתה זכאי איש פלוני אתה חייב ופשטא דלשנא משמע שיאמר לשניהם יל"ד דלמה צריך לאמר לשניהם ודי כשיאמר לא' זכאי או חייב ונ"ל דכתיב לא תהדר פני גדול פרש"י שלא תאמר עשיר הוא בן גדולים האיך אביישנו ואראה בבושתו והנה ודאי לא הזהירה התורה שיפטור אותו מלשלם ולנטות הדין אלא שירצה לחלוק כבוד ורוצה להחניפו ולכן כשיבא עני ויתבע לעשיר שהוא חייב לו והעשיר כופר ונתחייב העשיר וזה בזיון גדול להעשיר ולכן הדיין החונף יאמר הפסק בדרך כבוד בודאי ידעתי שאתה זכאי רק אעפ"כ תן לו ולא יהא שאתה מפרנסו או כיוצא בו, וזהו שאסרה התורה אלא בצדק תשפוט שיאמר לו אתה זכאי ואתה חייב יהי' מי שיהי' וכן היה מנהגו של דוד שלא חנף אפי' לגדול שבישראל וא"ל איש פ' אתה חייב וכשבא לאבשלום וא"ל מאחד שבטי ישראל ר"ל מן המיוחדים והמיוחסי' (כפרש"י כמעט שכב א' העם) וא"כ עכ"פ ראוי שלא לביישו ולחוס על כבודו וע"ז השיב אבשלום ראה דבריך טובי' שבוודאי ראוי לעשות כן שאפי' שיחייב אותו לשלם ראוי עכ"פ לומר בדרך כבוד שלא יתבזה אבל שומע אין לך מהמלך כי לא ישגיח על כבודך ויאמר לך אתה חייב ומי יתן כו' ואלי יבא אשר יהי' לו ריב ומשפט ר"ל בין התובע ובין הנתבע והצדקתיו שאעפ"י שאחייב את החייב לשלם אבל אצדיק אותו כדי שלא יהיה לו לבזיון, וז"ל רוקח שמעו חכמי' מילי, אל תחניף לאדם, פן תישן שנת עולמים ותרדם, לא לפניו חנף יבא, כי יקטף עודנו באיבו, ע"כ תן בלבך לבער חניפות, ותכר האמת ולא בחניפות, זכור בוראך ותירא מפניו, בטח במלכך כי יהי' עמך, ראה ותשוה קטן וגדול, הכל מלחדול, ומלכך יהי' לך מעוז ומגדול, ושאלתי לרב מה הבריות אומרים עליו והשיב שקוראים עליו מקרא זה, ראית איש חכם בעיניו תקוה לכסיל ממנו ר"ל שהכסיל שהוא רשע יש לו תקוה שישים על לבו שעושה שלא כהוגן וישוב אבל זה שמחזיק עצמו לחכם וצדיק עד שיאמר בפה מלא כל בני הקהלה אין שוין לעקבי רגלו זה ודאי לא ישים על לבו שעושה לפעמים דבר שאינו הגון, והשבתי ח"ו כי זה נאמר אם כבר הוכיחו ולא קיבל אבל זה האיש שהוא צדיק וירא שמים ודאי אלו היו אומרי' לו שאינו עושה כשורה מיד מתחרט ובודאי היה מקיים הוכח לחכם ויאהבך ומי לנו גדול מהגאון בעל עבודת הגרשוני שאמרו עליו שהי' מחזיק אצלו ת"ח ונתן לו שכרו ע"מ שיהי' תמיד עמו וישגיח על כל מעשיו ודבוריו ותנועותיו ומה שלא תישר בעיני' יאמר לו תיכף שעשה שלא כהוגן, אבל האשם הוא על האנשי' המקורבי' עמו ששותקי' ואינם מראי' לו פנים שעושה שלא כהוגן, וע"ז נאמ' בפה אלף ישחי' רעהו, אבל אני קורא עליו זבובי מות יבאיש יביע שמן רוקח, שהגסות רוח אשר בזה האיש מפני רוב חשיבותו ומדותיו הטובים הם כזבובי מות ששמן הטוב כשהוא כשמן רוקח מבאיש אותו, ושאלתי מהרב מה עשה לך בשנאתו והשיב דחק אותי עד שהוצרכתי לעקור ולצאת מביתו וקיפח פרנסתי והלבין אותי ברבים בפני כל הקהלה מפני שעשיתי איזה תקנה ולא שאלתי פיו, ולכן רצה לעשות למגדר מלתא שלא לעשות דבר אם לא מרצונו מה שיישר בעיניו וכן דרכו להטיל אימה על ת"ח והכל לשם שמים לפי דעתו אמרתי לו וכי הוא באמת גדול מכל בני עיר וגדול בתורה בש"ס ופוסקי', והשיב הוא בר אוריין כמו שאר ב"ב לומד גמרא כפשוטו וש"ע עם באר היטב או לבושי' ויש ב"ב גבירי' מוכתרי' בכל המעלות ומדות יותר ממנו רק שמרוב יראתו משמי' נדמה לו שהוא היותר צדיק מכל בני דורו, אמרתי יוכל להיות שיש לו יראה של כסילות כמ"ש הלא יראתך כסלתיך כמ"ש ר"ת בספר הישר שיש יראה של חכמה ויש של שטות וע"ז נאמר יש דרך ישר לפני איש ואחריתה דרכי מות, ומסתמא אינו מכיר ההפרש שבין בר אוריין ובין ת"ח שהם רחוקים כרחוק כו' וגם כשלמד ס' קהלת לא שם לבו בפסוק א' מאלף פרש"י ק' נכנסי' לגמרא ויוצא א' מהן להוראה ובפרט לפי מה שכ' בתנא דבי אליהו וכ"כ בבעל הטורי' שמי שיכול לחדש. חידושי תורה הוא נחשב למ' אלף ואסמכא אקרא יבחר אלקים חדשי' ר"ל שה' בוחר לאלו שמחדשים בתורה מגן אם יראה במ' אלף ובאמת מי שלא למד ש"ס ופוסקים ראשונים אינו יודע החילוק בין בר אורין ובין ת"ח, ולא למד ג"כ בי"ד סי' רמ"ג מי נקרא ת"ח אפי' בזמן הזה, אמרתי להרב הרי זה כמה שנים וכי לא ביקש ממך מחילה לפני יוה"כ, שחק הרב כיון שבדעתו שעשה בזה מצוה למגדר מלתא, אמרתי להרב הרי אתה עובר על לא תקום כו' והשיב ח"ו שאני איני שונא לו ואיני נוטר לו שנאה ואדרבה לפי מדתו הטובה אני אוהב אותו רק ע"פ מדת ת"ח שצריך להיות נוקם ונוטר בדבר שנוגע לכבוד ה', ולכן איני מתנהג עמו כעם אחרים הגם שמדתי למחול להם אף שאינם מבקשים ממני מחילה אבל זה שביזה ת"ח לכבוד התורה אינו רשאי למחול ומאי אכפת לי שכל חלקו שיש לו לעולם הבא הוא שייך לי כדאיתא בספרי, ועוד שהרי הוא הלבין פני למגדר מלתא להיפך מד"ת ואהבת את ה' לרבות ת"ח, את ה' תירא לרבות ת"ח, ונמצא שצריכין לאהוב ולירא מת"ח והוא עשה גדר שת"ח יראו ממנו וקיים הפסוק להיפך נבזה בעיניו יראי ה' ואת עצמו יכבד פשיטא שאני אברור בפניו שלא למחול לו, השבתי ומה אכפת לי' אם לא תמחל לו, א"ל לדעתי הוא בר נידוי כדין המבזה חכם ונקרא אפיקורס כדאי' בי"ד סי' קנ"ח בש"ך ואז דיבר הרב בחימום ראה כמה עבירות עבר עם רוב צדקתו ולא עשיתי לו מאומה כי מעולם לא נשיתי ולא נשה בי ולא קבלתי מעולם שום טובה ממנו רק שלפי דעתו איני מדבר עמו לפ"כ עבר על לא ירום לבבו, על לא תקום, ולא תטור, לא תשנא אחיך ואהבת לרעיך. והדרת פני זקן, וחי אחיך עמך, ומלבין פני חבירו שאין לו חלק לעולם הבא וכ"ז שייך לכל אדם וכ"ש בת"ח שעבר ג"כ על ואהבת את ה', את ה' תירא לרבות ת"ח, ומבזה ת"ח שהיא בכלל כי דבר ה' בזה, חי אנכי אם אמחול לו אם לא ישוב מדרכיו ויציית דין ע"פ ד"ת ואם לאו לפתח חטאת רובץ, ויקוב הדין בב"ד של מעלה, כששמעתי דברים האלו נבהלתי מאד ונצטערתי אמרתי יפה אמר ר' פנחס בן יאיר בי' מעלות שחשב זריזות מביאה לידי זהירות כו' קדושה לידי ענוה וענוה לידי יראת חטא והיא המדרגה הז' וכן מצינו בריב"ז שהי' מונה שבחן של תלמידיו ואמר על ר' שמעון בן נתנאל שהוא ירא חטא וכי ר"א ורי"כ ושאר תלמודיו לא היו יראי חטא ח"ו וכן בפ' במה מדליקין דא"ל ניקים מקמי' דדחיל חטאין הוא וא"ל חבירו ניקום מקמי' דבר אורין הוא א"ל אנא אמינא דדחיל חטאין ואת אמרת בר אורין וכי בר אורין אינו ירא חטא ח"ו והנה הכתוב אומר למען תהי' יראת ה' על פניכם לבלתי תחטאו וזה מיותר דודאי כשיהי' יראת ה' על פניהם לא יחטאו ואמנם יש יראה ויש יראה כל ישראל בחזקת יראי ה' שכשבא לידו איזה דבר איסור או ספק איסור פורש ממנו מפני יראת ה' אבל יראה המובחרת הוא שיפחד ויירא שלא יבא לידי חטא וזה כל מחשבתו ופחדו אפילו כשעוסק בדבר רשות כאכילה ושתי' וכל מעשה אפי' של מצוה חושב ומפשפש שלא יבא מתוך זה לידי חטא ורואה תמיד בכל דבר את הנולד וזהו יראי חטא כמש"כ במסילת ישרים וזה המעלה היה לר"ש בן נתנאל יותר משאר תלמידיו כדאיתא שם שאמר איזו דרך טובה שידבק בו האדם רשב"ג אומר הרואה את הנולד ויל"ד דמאי ענין זה למדה טובה שידבק בה אדם ומצינו שאמרו איזה חכם הרואה את הנולד אבל מה ענין זה למדה טובה ולפ"ז א"ש וזהו כוונתו דדחיל חטאין וזה שכ' שתהיה יראת ה' על פניכם ר"ל יראה זו תהי' על פניכם שיירא שלא יחטא, אמרתי לו תמה אני עליו כיון שכל העולם מודים שהוא ירא שמים מרבי' ואם יבא לידי ספק איסור אפי' במאה מנה הי' פורש ולא יפסוק הדין לעצמו כ"א ע"פ שאלת חכם ואין זה בלא איבוד ממון כ"ש וכ"ש בספק איסור שיש בו איבוד חלק לעוה"ב ואיך עשה דבר זה והלא אז"ל מוטב לאדם להשליך עצמו לתנור אש משילבין פני חבירו, השיב הרב שחשב זאת למצוה למגדר מלתא, א"ל לא תתלי בי' בוקי סריקא שהרי מקרא מלא כתיב הוכיח תוכיח כו' ולא תשא עליו חטא פרש"י שאם מתבייש בכך אל תביישנו שאם תבייש אותו תשא חטא לעבור על ד"ת שירא הת"ח מפני אדם אעכ"ו וזהו שאמרו לדהע"ה הבא על א"א מיתתו במה כי מירא' המלך רצו להזכירו שישוב מהעון כדאית' ברואה, אביו שעובר עבירה יאמר לו אבא כך כתב בתורה ואעפ"כ השיב להם מיתתו בחנק אבל המלבין כו', ולכן אני דן שבודאי ידע כ"ז אלא כמו שאמרתי זבובי מות כו' כי הגאוה מעור עיני השכל ומביא לידי חמדת כבוד, וכבוד לידי שנאה, ושנאה לידי כעס. וכעס לידי הלבנת פנים ולכל מה שכתבתי לעיל עכ"ל ספר המדות העתקתי אות באות, ואתה בן אדם שים לבך לכל התועבות האלו הנולדי' והמסתעפי' מן השרש הרע והמר הגאוה. עוד תשיב ותראה תועבות אחרות שממעטת מכמה מצות עשה, המתגאה כשרוצה לעשות דבר משגיח תיכף אם הוא לכבודו נזדמן לו לבקר חולה לנחם אבלי' שוקל בעצמו אם הוא אינו נגד כבודו שילך לבית פ' ועל כל דבר מביא לו היצה"ר ראיה והתעלמת פעמים שמותר להתעלם זקן ואינו לפי כבודו וטח מראות לבותם כי זה דוקא בדבר של גנאי שהוא לבזיון, מה שאין כן דור שאין לו לבזיון, וגורם להיות תמיד מתכבד עצמו בקלון חבירו, ואינו מודה על האמת, וממעט התחברות חבירים שהוא מן המדות שהתורה נקנית בהם, ומתבייש ללמוד מכל אדם וכמה בני אדם הולכים ומתדלדלים מפני שאינם רוצים לזלזל בכבודם, ואומר הלא בן גדולים אני ולא שמו על לבם דברי רב א"ת כהנא אנא גברא רבא אנא כו', ואם לא יראתי שמא יעלה על לב איש שאני מדבר כנגדו הייתי מאריך בזה כי באמת ירדתי לסוף דעת הגאוה עד שאני מכיר כל רמוזותיה וקריציה במעשיה בדבורה במחשבתה בתנועותיה וראה כמה כח ענוה עד שקבעוהו לסוף תפלת י"ח למקללי נפשי תדום, ונפשי כעפר לכל תהיה, וז"ל רוקח, בני אל תהיה גאה, פן תהיה הומה ושואה, תנמיך רוחך בלב נכאה, אז השם עמך תחזה ותראה, כי שונא גאים, ומחיה לב נדכאים, כי מה בגאוה תועלת, כי הנפש גועלת, וכוס תרעלה מחללת ומועלת, למה תמות בלא עתך, ומלאך אכזר יבעתך, אל תתחבר אל המתגאים, ברגע ימותו פתאום, ותרא מלפני מתגאה על כל המתגאים, ותחזה כבודו במקום רואים, כי ברוח נמוכה, יהיה לך תמיכה וסמיכה, כללו של דבר לא יש דבר בעולם לשום אדם להתגאות על חבירו כי אם הוא זקן ישים אל לבו במה כלו ימיו ושהרבה לחטוא ושלא קיים שליחותו שנשתלח עליו ושא"א לו לתקן עוד מה שעיות, ואם בחור הוא עדיין לא עשה הרבה מצות ומלחמת היצר הרע עדיין עליו וכל רגע ורגע עומד בסכנה עצומה אם יסיח דעתו מן המלחמה. סוף דבר אין לו לאדם אלא להתפלל לפני ה' שיסיר מדת הגאוה הימנו ולא יקנא באיש אחר כמש"כ במשה שאמר ליהושע המקנא אתה לי ר"ל דשאר זקנים נבאו מכחו של משה שסמך ידיו עליהם כמש"כ ואלו התנבאו שלא ע"י משה ולכן קינא יהושע ולכן א"ל המקנא אתה לי מי יתן והיה כל עם ה' נביאים דהיינו שיתנבא מדרגא דנבואה ואפילו כי יתן רוחו עליהם שזהו דרגא דמשה להתנבאות מדרגא דנקרא רוח והיינו אספקלריא דנהרא אפ"ה אין אני מקנא ע"ז, כן יזכנו ה' להסיר מלבנו הקנאה ויקיים בנו תפלת דוד, הורני י"י דרכיך, הדריכנו באמיתך, יחד לבבינו ליראה שמך וטהר לבנו לעבדך באמת ובלב שלם אמן כה"ר:
<b>הלכות</b> <b>שבת</b> <b>(</b>דינים
<b>השייכים</b> <b>מערב</b> <b>שבת</b><b>) (</b><b>א</b><b>)</b> <b>שבת</b> קודש הוא האות הגדול והברית שנתן הקב"ה לישראל למען ידעו כי ששת ימים עשה כל מה שברא בשמי' ובארץ, וישבות ביום השביעי, ולפי שהוא עיקר הגדול באמונ' להאמין שהקב"ה ברא העולם ומלואו ואנחנו עבדיו וחייבין לעבדו בגופינו ונשמתינו. כי הוא המחי' לכל ומשגיח על כל ונותן לחם לכל, ובידו להמית ולהחיות, כי הוא הבורא והעושה, לכן בא אזהרה זו על שבת י"ב פעמים, יוכל האדם להתבונן ולנסות כי אשר יכוין האדם את דעתו ויהי' יראת ה' בלבו באמת ויהיו מעשיו רצוים אזי בודאי לאחר שטבל בע"ש בכוונה רצויה לקבל קדושת שבת. יבין בדעתו שנתוסף לו נשמה יתירה. כי ירגיש בנפשו יראת רוממות שבאה לו עד שתבער בו אהבת ויראת ה' וזה בדוק ומנוסה מכמה אנשים כמה פעמים בלא שום ספק אבל כשאין נשמתו טהור' אזי לא ירגיש בקדושת ולכן שבת כיון שמאוד גדלה קדושתה לכן רצה הקב"ה לזכות אותנו שנזכר כולנו לנשמה יתירה וקדושה יתירה בשבת, ולכן צוה אותנו לשבות ביום הקדוש הזה ולכבדו ולענגו עד שאמרו ששקולה שבת כנגד כל התורה, וכל המשמר שבת כהלכתו מוחלין לו כל עונותיו, וכל המחלל שבת כאלו עובד ע"ז, ולכן מחוייבים אנחנו לכבד יום הקדוש הזה וצוה לנו הכתוב לכבדו בכל דבר מימות החול כמש"כ וכבדתו מעשו' דרכיך, ממצוא חפצך, ודבר דבר, ר"ל שתכבדו בכל דבר שאפשר לכבדו, ושלא לעשו' דרכיך כמו בחול ושלא להמציא חפציך כמו בחול ושלא לדבר דברי' כמו בחול, ולכן ארז"ל שצריך לכבדו בכסו' נקי' דהיינו שילבוש בגדים נאים כפי יכולת ועכ"פ ישנה ממה שלובש בחול מה דאפשר, ומזה תראה איך טועים עוברי דרכי' כשהם על הדרך אין לובשי' בגדי שבת והם בחושך ילכו, כי שבת קודש צריך לכבדו אפי' בחדרי חדרים ואפילו בינו לבין עצמו כמש"כ בינו ובין בני ישראל והלא הקב"ה מלא כה"כ, עוד טועים אפי' הכתונת שלובשים להנאת עצמם אינם לובשים בע"ש לכבוד שבת אלא בשבת בבוקר, לכן יזהר כל אדם לרחוץ את עצמו בחמין עכ"פ פניו ידיו ורגליו וללבוש בערב שבת סמוך לערב כתונת לבן ובגדי שבת אפילו כשהוא בדרך או לבדו בביתו וידמה במחשבתו שהמלך בא אצלו בביתו וכ"ש שבת קודש שבא לו חלק מנשמה קדושה ונר ה' נשמת אדם ואשרי מי שמבין למה אומרים באי כלה בודאי יראה ורעד יבא בו לכבדו יותר מאלו בא אליו מלך בשר ודם:
(ב) מכלל כבוד שבת להכין ביתו שיהיה נקי ומהודר במה דאפשר לו ולהציע השלחן יפה ונרות דולקות שהוא כבוד ועונג ושלום בית שלא ילך בחשך ויכשל בעצים ואבנים ולפיכך צריך להדליק אף בבתי' שאינו אוכל שם אם משתמש בהם בשבת וידליק לפחו' ב' נרות וכשהוא אצל אשתו אשתו מדלקת ומברכת ואפילו אם הוא מדליק ג"כ אינו מברך אבל אם הוא בדרך וכן אם אין לו אשה אם יש לו חדר מיוחד אע"פ שאינו אוכל שם מדליק ומברך, ואם אין לו חדר מיוחד אלא שאוכל על שלחן בעל בית חייב להשתתף בפרוטה, וזה דוקא אם אין מדליקן עליו בביתו אבל אם מדליקן עליו בביתו א"צ להשתתף בפרוטה, וצריך לאכול במקום הנרו' אם לא שיש שם צער מחמת זבובים וכיוצא בו דהנרות להתענוג ולא לצער. וחייב כל אדם להזהיר בני ביתו ולהשגיח בע"ש ולזרזם שלא יבואו חלילה לידי חילול שבת, ואשרי לאדם שמטריח עצתו בהכנת צרכי שבת, אבל זאת חוב הוא על כל אדם כשרואה שיוכלו לבא לידי חילול שבת, אזי אין זה מצוה בלבד אלא חוב גמור שיאמץ בכל כחו בכל מה דאפשר לסייע בעצמו ולא יחוס על כבודו כי במה נחשב הוא נגד כבוד השבת אשר נזהר על זה מבורא העולם כולו ואפי' לכבד הבית בעצמו ולסייע בתיקון המאכלים כללו של דבר כל מה שביכולתו חייב לעשות כאלו היה עבד נמכר למלך בשר ודם שבודאי אז לא יאמר איך אזלזל כבודי ומ"ש לכבוד הקב"ה ולא יבוש מבני אדם שילעיגו עליו כי מוטב שיהי' שוטה בעיני בני אדם ולא יהיה רשע ח"ו בעיני הקב"ה ובאמת אדרבה גם בעיני ב"א יהי' לו לכבוד וכל מעשיו יהיו לשם שמים:
<b>ג</b> <b>בכלל</b> המצוה שיהיו כל אדם נזהר כשהוא בדרך שעכ"פ איזה שעות קודם השבת יכנס לאושפיזא להכין צרכי שבת ומכ"ש שלא יבא ח"ו לידי חילול שבת כנודע הרבה פעמים רחמנא לצלן, ואם הי' בדרך ועל פי אונס חשכה לו, אם הסוסים של נכרי וגם הבעל עגלה הוא נכרי אזי יניח כל החפצים מעליו בעגלה והוא ילך ברגליו ובלבד שלא יצא חוץ לתחום ויזהר מאוד שלא יגער בבהמ' או יעשה שאר דברים שיגרום שמחמת זה תלך הבהמה כי אז עובר משום לאו דמחמר כדכתיב לא תעשה מלאכה אתה ובהמתך ור"ל מלאכה שנעשית בשותפו' ע"י אדם ובהמה דהיינו שמנהיגה ע"י קולו וכיוצא בו ובזה אין חילוק אפי' הבהמה של נכרי ואם הבהמה של ישראל אזי אפי' אינו מחמר אחריה עובר עכ"פ משום שביתת בהמתו כדכתיב למען ינוח שורך וחמורך כו'. ולכן אם הבהמה של ישראל כיון שהוא אונס יכול לסמוך ולהפקיר הבהמה קודם חשיכה אבל אם אינו אונס אזי לא יסמוך על זה כ"א בהכרח גדול אזי ימכרנו לנכרי במכירה גמורה כמו שמוכרין חמץ ומבואר בחיבורי חיי אדם כלל נ"ח. ודע שמי שחשכה לו והעגלה בא בשבת מחוץ לתחום אסור לטלטל הדברים שבעגלה רק בתוך ד' אמות או באותו שטאל או בחצר או עיר המוקף מחיצה אבל לא חוצה לו ואם יש שם אוכלין ומשקין אסור לאוכלן בשבת כדין דבר הבא מחוץ לתחום לקמן סי' מ"ד:
<b>ד</b> <b>מכלל</b> הכבוד לענגו במה דאפשר במאכל ובמשתה. וחוב גדול הוא. וי"א שהוא מדאורייתא שיאכל ג"פ בשבת ואפי' הי' אנוס או קצת חולה בליל שבת שלא הי' יכול לאכול אפי' כזית פת מחויב לאכול ביום ג' פעמים כדי שיאכל בשבת ג' סעודות. ואז יקדש בשחרית קידוש של לילה ואוי להם לאנשים המבטלים אפילו סעודה אחת כי הם מראי' בעצמם שאינם מזרע ישראל כדאיתא בזוהר ואם קשה לו לאכול מ"מ ידחוק עצמו עכ"פ לכזית פת:
<b>ה</b> <b>מכלל</b> הכבוד לקדש והוא מצות עשה מן התורה. וגם נשים חייבות בקידוש מדאורייתא להזכיר בפה שהוא יום קדוש יאמר ויכולו להעיד שהקב"ה ברא העולם בששה ימים וישבו' בשבת קודש ולכן חייב כל איש ואשה לשמוע קידוש ובעלי אושפזיכנו' שהנשים הולכות הנה והנה ואינם שומעים קידוש מבטלים מ"ע. ולכן צריך כ"א להזהיר לב"ב שישבו על השלחן וישמעו כלם. ואסור לאכול בלא קידוש ואם לא שמע א' מבני ביתו קידוש והוא אינו יודע לקדש בעצמו אזי חייב הבעל הבית או אחר לקדש עוד הפעם. אע"פ שכבר יצא וצריך ליזהר שלא יצא מביתו לאחר הקידוש עד שאכל באותו מקום עכ"פ כזית פת או עכ"פ כזית מדבר שמברך עליו במ"מ או עכ"פ שישתה רביעית יין בפעם אחר בלא שום הפסק שראוי לברך אחריו ברכה אחרונה אם לא שיהי' בדעתו לאכול בחדר אחר שאצלו באותו בית ובא"ל צריך לחזור ולקדש ואפי' קידש ודעתו לאכול אחר זמן ואכל אחר זמן לא יצא אלא יקדש ויאכל מיד באותו מקום קידש על כוס וסבור שהוא יין והוא שכר או דבש במדינתינו שהוא חמר מדינה יצא ידי קידוש אלא יאמר בשכמל"ו על שבירך לבטלה ויברך שהכל ואם הוא בדעתו לשתו' יין יקח כוס אחר יין וא"צ לברך בפה"ג ואפילו היה מים אלא שהי' החלו' מונחים לפניו יצא ג"כ ידי קידוש דלא יהא כאין לו יין. גם בשבת בשחרי' חייבין בקידוש בין איש או אשה גם בהבדל' חייבי' אנשים ונשים אבל אין איש שיצא בהבדלה רשאי לעשו' הבדלה בשביל אשה ואם אין לו יין כשר או יין צמוקים טוב שבודאי יש בו טעם יין מוטב לקדש על הפת:
<b>ו</b> <b>אל</b> תשמע לדברי היצר הרוצה לאבד נפשך אחר שמצוה לענג שבת וא"כ ילך ויטייל כי הוא לו לעונג הא למה זה דומה למצות שמחת י"ט שפתוי היצר הוא לשמוח בשמחות הוללות וטיול ובאמת אין כוונת הש"י על שמחה זו ועל עונג זה כי כוונתו יתברך לזכות אותנו שנשמוח בי"ט במאכל ובמשתה ושמחת לב בספור נפלאותיו ולזמר שבחיו וכן הוא מצות עונג שבת שיענג גופו במאכל ובמשתה ומעט שינה ובזה הכל שוין אבל הטיול ולדבר דברים של מה בכך אין זה עונג של מצוה רק של הוללות. ומכ"ש לבעלי אומנו' וסוחרים העוסקים כל ימי השבוע בפרנסה. להם לא ניתן השבת רק לאכול ולשתות מעט ולעסוק כל היום בתורה כי זה הוא חייו והעונג הגדול לנשמתו ומה יתרון לעונג גופו אם רוחו ונשמתו הם לעולם ביגון ואנחה ולכן עכ"פ יענג נשמתו בשבת וי"ט בתורה ומצות:
<b>ז</b> <b>מרגלא</b> בפומיהם של עמי הארץ שכל זמן שלא אמרו מזמור שיר ליום השבת אע"ג שכבר הוא לילה לא חל שבת אל תאבה ואל תשמע רחמנא ליצלן מהאי דעתא כי שבת ממילא בא. ולכן צריך כל אדם לזהר שעכ"פ שעה קודם הלילה בחורף להדליק הנרות אף שלא קראו עדיין לבית הכנסת והאוהב את נפשו שלא יבא לידי חילול שבת אזי מן ר"ח חשוון עד ר"ח שבט לא יחוסר אף רגע אחת שבשעה חצי ד' על הזייגער לאחר חצות בע"ש כבר יהי' כל הנרו' דולקו' והקדרו' טמוני' ויקבל שבת ואז ילך לבטח ואם יתאחר מעט מכניס עצמו בסכנה גדול' מאוד ומכ"ש כשיש בהכ"נ בעיר אזי תיכף כשקבלו הקהל שבת חל השבת על כולם בעל כרחו אפי' הוא עדיין יום גדול ועכ"פ כשהזייגר מכה ד' אזי אסור לכל אדם לעשו' שום מלאכה והעובר ע"ז הוא מחלל שבת וצריך תשוב' וסליח' וכפר':
<b>ח</b> <b>מדרך</b> הנשים שקודם שמדליקין הנרו' הם רוחצי' ומלבישי' עצמם בבגדי שבת ובאמת כוונתם רצויה וטובה ואשרי חלקם אך לא כל זמן שוה כי בודאי כאשר הוא סמוך לשבת והזמן קצר מוטב שהדליק נרות בבגדי חול כדי שלא תכניס עצמה ח"ו בספק איסור סקילה ואח"כ תוכל ללבוש בגדי שבת ועכ"ז צריך כל איש להשגיח בביתו שלא יבואו לידי חילול שבת כדאיתא במתניתין ג' דברים צריך אדם לומר בתוך ביתו כו' הדליקו את הנר ולכן מהראוי להתפלל מנחה גדולה כדי שיהיה פנוי ושלא ילך לבהכ"נ עד שידליקו כל הנרו' כי נשים דעתן קלות וכאשר יראה שהזמן קצר לא ימתין על אשתו וידליק בעצמו כשהיא אינה שומעת לו וכאשר יהי' ח"ו שום ספק אם הוא בין השמשו' קודם הלילה אזי לא יניח להדליק ע"י נכרי:
<b>ט</b> <b>אסרו</b> חז"ל להטמין אפי' בע"ש בדבר המוסיף הבל גזרה שמא יטמין ברמץ ר"ל אפר וגחלים ובשבת יחתה בגחלים ולא נקרא הטמנה אלא כשמטמין הקדרה כולו מלמעלה ומלמטה ומכל צדדיו ונוגע בקדרה עצמה. אבל מה שאנו מטמינין בתנור כיון שאינו נוגע בקדרה מכל צדדיו לא מקרי הטמנה ומ"מ יש לזהר כשמטמינין קאווע בחול כיון דחול הוא דבר המוסיף הבל ומכ"ש שמכסה מלמעלה בבגדים דהוי הטמנה אך שהעולם מקילין בזה דסומכין על הפוסקי' דס"ל דהטמנה שאסרו חכמים היינו דוקא כשמטמין לצורך הלילה אבל לצורך מחר לא הוי הטמנה ומ"מ זה אינו מספיק אלא להתיר בדיעבד וצ"ל דס"ל דהוי שעת הדחק וכדיעבד דמי ומ"מ מי שיוכל לזהר בזה בודאי צריך לזהר שעכ"פ לא יכסה מלמעלה רק שיהי' מגולה וכ"ז בהטמנה אבל אם אינו מטמין רק שהקדרה עומדת אצל האש מותר ואם אין הגחלים מונחים סביב הקדרה מותר הישראל בעצמו לטלו בשבת אבל אם הגחלים מונחים סביב הקדרה אסור ע"י ישראל אבל ע"י נכרי מותר ובשבת אסור להטמין אפי' בדבר שאינו מוסיף הבל כדלקמן במלאכת אופה:
<b>י</b> <b>אסור</b> ליתן פת בתנור סמוך לחשיכה אא"כ יש שהות שיקרמו פניו קודם שבת וכן כל דבר שאינו נאכל חי אסור ליתן סמוך לחשיכה אא"כ יש שהות שיתבשל קודם חשיכה כמאכל בן דרוסאי דהיינו שליש בישולו:
<b>ל"ט</b> <b>מלאכות</b>
<b>יא</b> <b>צוה</b> יוצרינו שלא לעשות מלאכה בשבת ואמנם לא נקרא מלאכה כפי קוצר דעתינו שהרי המפנה כלים כל היום בביתו פטור והמוציא מחט מרה"י לרה"ר חייב אלא כל הדברים הם מסורים למשה מסיני שכל מלאכה שהיו צריכין למלאכת המשכן נקרא מלאכה ומה שדומה לה אע"פ שלא היו במשכן נקראים תולדות. גם הם אסורים מד"ת וחייב עליהם כמו על האבו'. והנה כל מלאכו' מן הזורע עד האופה והם י"א. כולם היו לצורך סמני' שצובעים בהם היריעו' שבמשכן. ומלאכת הצמר והאריגה והתפירה הי' ג"כ לצורך היריעות והן י"ג מן הגוזז צמר עד הקורע. ומלאכת עיבוד העורו' לצורך יריעו' עזים ותחשים והם ז' מן הצד עד ממחק. ומלאכת הכתיבה הי' צריך לכתוב על קרשי המשכן לידע איזה בן זוגו ולפעמים היה טעות וצריך למחקו והם ב', והבונה והסותר הי' במשכן גופא, המכבה והמבעיר היה לעשות פחמין לצורפי הזהב, והמכה בפטיש בשעת גמר מלאכה שמכה בפטיש להחליקו. ומוציא מרשות לרשות היה שמביאים נדבת המשכן, ואלו אבות מלאכות האסורות בשבת בכללן ל"ט הן, והעושה אחת מהן במזיד והיו שם עדי' והתראה חייב סקילה ובמזיד בלא התראה חייב כרת ובשוגג חייב חטאת וחכמים אסרו הרבה דברים משום גזירה שלא יבא לידי איסור דאורייתא, ולכן אע"ג דמן התורה אינו חייב עד שיעשה אחד כל המלאכה אבל ב' שעשו פטורי' וכן אינו חייב מה"ת עד שיעשה המלאכה כדרך לעשותו כגון המוציא בידו בין בימין או בשמאל או בחיקו או על כתפו אבל שלא כדרכו כגון שהוציא ברגלו וכיוצא בו פטור אך מדרבנן הכל אסור ודוקא שמכוין לעשות מלאכה זו אבל דבר שאינו מתכוין מותר אם לא שהוא פסיק רישא ר"ל כמו שאי אפשר לפסוק ראש של אדם ויחיה. כן א"א לעשות דבר זה אם לא שיעשה המלאכה דאז חייב:
<b>י"ב</b> <b>א</b> <b>הזורע</b> (א) ידוע שכוונת הזורע להצמיח ולכן כל דבר שכוונתו להצמיח הוא תולדה דזורע ולכן אסור לשפוך מים על זרעי' או אילנו' כדי שיצמחו ואפי' ליטול ידיו עליהם שאע"פ שאינו מתכוין רק ליטול ידיו מ"מ אסור דהוי פסיק רישי' אבל מותר להשתין ע"ג עשבים שזה אינו מגדל ולכן טוב להחמיר שלא לאכול בגנות בשבת ובלא"ה יש שם עוד איסור דאסור לטלטל בגינה כדלקמן סימן מ"ח:
(ב) יזהר שלא ישליך זרעים במקום ירידת גשמי' ואם משליך לתרנגולי' לא ישליך אלא כשיעור שיאכלו בו ביום אם לא שהוא במקום דריסת רגלי אדם מותר דאין סופן להצמיח:
(ג) אסור מה"ת לשרו' חטי' ושעור' ושאר זרעים במים שידוע שהם מצמיחי' עי"ז אם לא מה שצריך ליתן לבהמתו תיכף:
(ד) אסור להעמיד ענפי אילנו' או פרחי' שקורין קוויטין או צאצקע במי' בשבת אבל אם אין בו פרחים מותר להחזירו במים אבל אסור להוסיף מים:
(ה) הנוטל כלי שגדלי' בו בצלי' וכיוצא בו או אילן העומד בבית ומעמיד בחצר או בגינה חייב דהוי זורע שמתחילה לא היה לו יניקה מן הקרקע ועכשיו יונק מן הקרקע. ודע דהזורע כל שהוא חייב:
<b>יג</b> <b>ב</b> <b>החורש</b> <b>(</b><b>א</b><b>)</b> ידוע שכוונת החורש לרפיא ארעא. וגם להשוו' הגומו' כדי שיהי' המקום שווה, ולכן החופר בשדה או העושה חריץ בקרקע אפילו קטן מאד, וכן אם הי' גבשושית קטנה (ר"ל הר קטן) ונטלה או שהי' גומא קטנה ומלאה בעפר כ"ז בשדה חיייב משום חורש וכן כל דבר שעושה ליפות או להשוות הקרקע הוא תולדו' חורש כגון המזבל שדהו או מסקל אבני', ולכן אסור לפנו' בשבת בשדה שנחרשה ועומד' לזריע' שמא יבא להשוות גומא:
<b>יד</b> <b>ג</b> <b>הקוצר</b> (א) בין שקוצר בכלי או תולש ביד אפי' כמיהין ופטריאו' (שקורין שוועמליך) או עשבי' הגדילי' על עצים ואבנים התלושים או בדלי ששואבין בו וכן צרור שעלו בו עשבים התולש חייב וכל העיקר דבר מגידולו חייב משום קוצר והנוטל דג חי מן הספל מים י"א דחייב משום קוצר וכן אסור לחלוש בפיו:
(ב) הנוטל כלי העומד בחצר או בגינה וגדילי' בו זרעי' או אילן ומניחו על דף בענין שמפסיק יניקתו מהקרקע חייב וכן בצלי' שנשרשו בחול או בעליה אסור לתלוש דהוי תולש וכן אסור לתלוש חלת דבש מן הכוורת דהוי כתולש ואסור לאכול בשבת כדין המבשל בשבת, ואם תלש מע"ש ורסקן אז דבש הצף שם מותר לאכול בשבת כדין המבשל בשבת (ג) מטעם זה עשו חכמי' סייג וגזרו שאסור לעלות באילן או להריח בפירי שהיא מחובר או להניח דבר או ליטול או להשמש במחובר למעלה מג' טפחים דאז נקרא אילן וכן אסרו אפי' בטלטול פירות שנשרו מן האילן בשבת ואפי' אם הוא ספק אם נשרו ע"ש או בשבת והכל גזרה שמא יעלה ויתלוש וכן לרכוב ע"ג בהמה אסרו שמא יתלוש ענף מאילן להכותה:
<b>טו</b> <b>ד</b> <b>המעמר</b> (א) כל המאסף דברים (הרבה) קרוי מעמר ודוקא ממרום חיבורן וגידולן ולכן המאסף פירות או עצים במקום שגדלו חייב משום מעמר:
<b>טו</b> <b>ה</b> <b>הדש</b> (א) זה הוא המפרק האוכל מתוך קליפין כמו שדשין תבואה מן התבן, או המפרק משקה מן הדבר שנבלע בו, או שעושה מאוכל משקה כדריכת זיתים וענבים להוציא מהם היין והשמן חייב, ולכן אסור לפרק הקטניות מן הקליפ' שלהם שקורין שויטין אם לא כשעדיין הקליפה רכה דאז גם הקליפ' ראויה לאכילה דאינו רק שמפריד אוכל מאוכל דזה ודאי מותר אבל פולין שקורין (באב) אסור לפרק מהקליפה דהקליפה אינה ראויה לאכילה וכן אסור לפרק אגוזים מקליפתן הירוקה וכן שומשמין מקליפתן, וכן אסור לסחוט פירות או ירקות שנכבשו במים כגון לימונית מלוחי' לשתות ואפי' לסחוט לתוך אוכל ופשיטא לתוך שכר או שאר משקה דכיון שהמי' שבתוכו הי' עליו כבר שם משקה ונבלע בו ונמצא מפרק המשקה, וכן בגד שנשרה במים כיון שנשרה ונבלע בו המים הוי תולדה דדש:
(ג) ודוקא הסוחט זיתי' וענבי' חייב שהן קרוין משקה ודרך לסחטן בכל מקום אבל שאר פירות שאינם עומדים כלל להוציא מהן משקין מותר לסחטן ומ"מ יש אומרי' כיון שהוא מחשב אותם למשקין וסוחטן לצורך המשקה חייב, ולכן ראוי לזהר שלא ליסחוט שום פירות ולכן הרוצה לסחוט צוטרין יסחוט על גבי צוקר דכיון דלא הוי עליו שם משקה ועכשיו סוחט לצוקר שהוא אוכל אינו דומה כלל לדש וישפוך הצוקר לתוך המים, וירח שמים יזהר גם בזה אלא יערב המשקה עם צוקר מע"ש וישפוך למים בשבת:
(ד) אשה שנתרבה חלב בדדיה מותר' להוציא ולחלוב ע"ג קרקע אבל אסור לחלוב בכלי דהחולב בין אדם ובין בהמה חייב משום דש:
(ה) פת ששרה במשקין אסור לסחוט ואפי' למצוץ בפיו יש אוסרין אבל מיני טיגון שנבלע בו שומן הרבה מותר לסחוט אפי' לכלי שהרי מתחלה הי' אוכל ועכשיו ג"כ אוכל ובח"א נדפס בטעות:
(ו) כשנשפך יין או שמן אסור להניח שם בגד שיבלע בו המשקין ויחזור ליסחוט לכלי דהוי דש ואפי' אם דעתו שלא יסחוט מן הבגד עד מוצאי שבת אפי' הכי אסור דגזרינן שמא יסחוט בשבת אבל כשנשפך יין או שמן ושאר משקין על ספסל וכיוצא בו שאינו ראוי עוד לשתות מותר לקנח בבגד ולא גזרינן שמא יסחוט דאפי' יסחוט אין בו איסור כיון שהמשק' הולך לאיבוד ואם נשפך מים מבואר לקמן במלאכת מלבן:
(ח) חלות דבש אפי' תלש כבר מן הכוורת מערב שבת אסור לסחוט אבל דבש היוצא ממילא מותר אבל אם לא ריסקן מע"ש אסור אפי' דבש היוצא ממנו שמא ירסק:
(ט) אסור לרסק בידים השלג והקרח כדי שיזוב מהם מים דדומה לסחיטת פירות אבל מותר ליתן לכוס של מים והם נימוחי' מעליהם ואפי' לרסק בידים למים מותר כיון שאינו ניכר כלל. ולכן מותר ליתן שומן על מאכל חם ואע"פ שנימוח שם כיון שאינו בעין, ומותר לשבור הקרח ליטול ידיו או לשתות אבל להשתין לתוך השלג טוב לזהר:
<b>יזו</b> <b>ו</b> <b>הזורה</b> פירוש זורה ברחת לרוח חייב, לכן אסור לרוק ברוח והרוח מפזרו וכן אסור לפזר כל דבר שיפזר אותו הרוח
<b>יח</b> <b>ז</b> <b>הבורר</b> (א) אם הפסולת מרובה מאוכל לעולם אסור לברר דהכל הוא דרך ברירה ואם האוכל מרובה על הפסולת יש ב' חילוקים שהבורר פסולת מתוך אוכל אפי' ביד ואפי' לאכול לאלתר חייב אבל הבורר האוכל מתוך הפסולת לאכול מיד דהיינו סמוך לסעודה שרוצה לאכול עכשיו מותר לברור ביד אבל אם בורר עכשיו לאכול בו ביום ואפילו ביד חייב ובכלי אפילו לאלתר ואפילו אוכל מתוך פסולת חייב, נמצא שאין בו היתר אא"כ יש בו ד' תנאים:
(א) אוכל מתוך הפסולת:
(כ) לאותה סעודה:
(ג) דוקא ביד:
(ד) דוקא כשאוכל מרובה על הפסולת אבל להיפך הכל אסור וכל ב' מינים המעורבי' בין כלים או אוכלין אפי' שניהם אוכל ואין כאן פסולת כלל כגון ב' מיני דגים ואפי' במין א' אלא שזה היה חי וזה מת אסור לברור מין אחד מחבירו לבו ביום רק מה שרוצה לאכול באותה סעודה ויברור המין שרוצה לאכול מניח המין שאינו רוצה לאכול עכשיו אבל להיפך אסור דזה שאינו רוצה לאכול עכשיו מקרי פסולת וא"כ הוי כבורר פסולת מתוך האוכל ולכן כשיש דגים לפניו ודג א' היה חי ואחד מת ורוצה לאכול מן החי צריך לברור מה שרוצה לאכול אבל לא להיפך וכן כשבוררי' עופות בסעודות גדולות להניח למנחה לא יברור רק מה שרוצה לאכול עכשיו ולא להיפך:
(ב) ולכן צריך לזהר מאוד כשמניחין לפניו מיני קטניות ויש בהם מתולעים או מעופשי' דאסור לברר המתולעים והמעופשי' אלא יברור הטובי' ויניח הרעי', וכן כשבוררין שאלאטין מן העלים המעושי' צריך שיברור העלין הטובי' אבל לא יברור העלין המעופשי' דזה הוי פסולת. ומטעם זה צריכין לזהר כשמערה קאווע מכלי לכלי לבו ביום ופשיטא לצורך מחר שלא לערות כל הצלול ויניח הקאווא השחוק לבד ומכ"ש ע"י כלי קטן שיש בו נקבים קטנים דזה אסור אפי' רוצה לשתותו לאלתר, וכן כשמערה שכר מן השמרים צריך לזהר בזה שלא לערות כל הצלול אלא יניח מעט מן הצלול עם השמרי', וכן אסור לערות שומן מהמאכל דזה הוו פסולת מתוך אוכל אלא אם כן ששופך מן המרק עמו:
(ג) אסור לסנן שום דבר במסננת אלא א"כ היה המשקה צלול רק שיש בו קסמי' דקים מותר לסננן בנפה משערות העשוים לכך רק צריך לזהר שלא יניח המסננת על הכלי גבוה טפח דהוי כאוהל אלא יאחזנו בידו דאז הוי שינוי אבל ע"י בגד אסיר משום מלבן או שמא יסחוט כדלקמן במלאכת מלבן. ומשקה שיש בו תולעים בשעת הדחק מותר לשתות ע"י מפה דלא שייך בורר ומשמר בשעת שתיה וגם מלבן לא שייך בזה במעט סודר שיש בפיו ומ"מ נ"ל דלא ישתה ע"י בית יד של כתונת שלו שקרוב הדבר שיבא לסחוט מחמת שמצטער בכך:
(ד) ואם נפל זבוב או שאר דבר במשקה או אוכל לא יקח הפסולת לבד דהוי בורר רק יקח מעט משקה:
(ה) אסור ליקח הסמעטענע מן החלב אא"כ באופן שישאר עוד סמעטענע על המי חלב שקורין סוראוועדקא ודוקא מה שצריך לאכול באותו שבת אבל לצורך חול אסור ואם חושש שלא יפסיד מותר ע"י עכו"ם. ודוקא באופן שישאר קצת סמעטנע על מי החלב:
(ו) אסור להעמיד כלי עם חלב במקום חם כדי לעשות גבינה או חמאה. או ליתן דבר בחלב כדי שיעמוד שהרי זה בורר (ז) אסור לקלוף שומים ולחתכו ולהניחו ע"ג רגלים שקורין פיסנאגע או לשאר עופות לצורך סעודות מנחה דהקולף שומים או בצלים וכן אגוזים ושקידים מקליפתן הקשה חייב משום בורר אם אינו לצורך אותה סעודה ואם הם חמים כ"כ שהיס"ב בלא"ה אסור משום מבשל:
(ח) קמח של מצות שמעורב בו חתיכה שקורין פארפיל אסרו לברור רק מה שצריך לאותה סעודה ויברור מה שרוצה לאכול:
<b>יט</b> <b>ח</b> <b>הטוחן</b> (א) כל הטוחן סמנים או תבלין או כל דבר שדרכו לכתוש כגון עץ נרקב לעשות ממנו פולווער או צרור עפר חייב לפיכך הנצרך לפלפלין שחוקי' ישחוק בקתא דסכין על השלחן או ע"י קערה וכדומה, וכן מלח אסור לשחוק במכחשת אלא ביד של סכין או ע"י כף או קערה ואסור לגרור גבינה על ריב אייזין, (ב) אסור לחתוך פירות או ירקות דק דק מאוד רק קצת גדולות וגם זה לא יעשה אלא סמוך לסעוד' מה שהוא צריך לאותה סעודה אבל מותר לפרר לחם אפי' דק דק דאין טחינה אחר טחינה מ"מ גם בזה יזהר לעשות דוקא סמוך לסעודה ורק מה שצריך לאותה סעודה, (ג) כשיש מעט טיט בבגדו או צואה והוא יבש אסור לשפשפו או לגררו בצפורן דהוי טוחן אבל כשהוא לח מותר לשפשפו מבפנים ואם הבגד שחור אף זה אסור אם מקפיד כמו שנכתוב בדין מלבן:
<b>כ</b> <b>ט</b> <b>המרקד</b> אסור לרקד שום דבר אפילו אין בו שום פסולת ולכן הנותנים מספוא לסוסי' ונותני' השבולת שועל בכברה צריכין לזהר שלא ינענעו הכברה אבל מה שנפל בדרך הליכתו אין לחוש כיון שאינו מתכוין לכך:
<b>כא</b> <b>י</b> <b>הלש</b> לא לישת קמח בלבד נקרא לישה אלא כל דבר שדרכו לחברו ע"י משקין נקרא לישה וצריך לזהר שלא יתן מים או שאר משקין על שום דבר כגון מורסן או אפר או עפר בין אם הוא דבר שדרכו לגבל ופשיטא דבר שאינו בר גיבול די"א דתיכף כשנתן בו מים חייב משום לש, ולכן אסור להשתין פ"ג טיט או עפר, וכן אסור ליתן מצה כתושה שקורין מעהל במי דבש אלא ישנה ממה שעושה, ואם שכח בחול לשפוך חומץ לתוך החריין אסור לשפוך בשבת אלא שיתן החריין לתוך החומץ ולא יערב בכף אלא בידו או שינענע הכלי והנותן שומשמין וכיוצא לתוך המשקה שטבעם שמתדבקין זה בזה חייב משום לש ואסור ליתן מים לתוך המורסן אפילו כשצריך להאכיל לבהמה ואפי' נתן מים מע"ש אסור לגבל כמבואר לקמן בדין שביתת בהמתו:
<b>כב</b> <b>יא</b> <b>האופה</b> (א) האופה או המבשל בין על גבי האש או על דבר שנתחמם מן האש חייב ואפי' דברים הנאכלים חיין כגון פירות וחלב, והמתיך שעוה וחלב וזפת וכיוצא בהן או אחד ממיני מתכות עד ששפך אותם כמים וכן כלי של טיט שנתנה בתנור ליבש והנותן חתיכת עץ בתנור כדי שתזוב ממנו לחלוחית חייב משום מבשל, זה הכלל בין שריפה דבר קשה או שהקשה דבר רך חייב משום מבשל, ולכן צריך לזהר שלא להניח תפוחי' או חלב וכיוצא בו אע"פ שראוי לאכלן חיין על התנור חם שראוי להתבשל שם אעפ"י שאין אש בתוכו ואפי' דבר שכבר נתבשל רק שנצטנן לגמרי ואם הניח אחר שהוסק התנור י"א דחייב דס"ל יש בישול אחר בישול ואפי' קודם שהוסק אסור, (ב) אסור להעמיד דבר צונן במקום שאם יעמוד זמן ארוך תהי' היד סולדת בו אפי' אין כוונתו רק להפיק צינתו. ולפיכך אסור להעמיד כי עם שכר או שאר משקה בכלי שבתנור בית החורף שקורין באנע ואפי' להפיג צינתו ומ"מ לצורך חולי קצת מותר להניח בקאחעל דבר שנתבשל כבר ונצטנן ע"י דבר המפסיק כדי שתפיג צינתו רק יהא תזהר שיעמוד שם רק עד שתפיג צינתו דשמא ישכח ויתבשל אבל מים ודבר שלא נתבשל אסור אפי' בכה"ג אבל מותר להעמיד אפי' מים או קדרה עם רוטב אע"פ שנקרש השומן ואפי' מים שנקרש ונעשה קרח נגד החמה או בקאחעל במקום שאינו יכול להיות חם כל כך שהיס"ב כדי שיחוס השומן והקרח, (ג) אסור ליתן שום דבר מאכל כגון בצלים או שום משקה ולערות עליו מכלי ראשון דעירוי מבשל כדי קליפה וכן אסור לטוח תרנגולת חמה בשומים כל זמן שהיס"ב, (ד) ואסור להדיח או לשרות אפי' במים צונני' דבר שאי אפשר לאכול כלל בלא הדחה או בלא שריה אבל הערינג מותר להדיחם במים צוננים דוקא שראוי עכ"פ לאוכלם בלא הדחה. (ה) וראוי להחמיר שלא להחזיר המולייתא שקורין קיגיל לאחר אכילה או שאר מאכלים לתנור שטמנו בו אע"ג שהתנור כבר נצטנן קצת אם לא כשהן חמים עדיין אבל המאכלים שלא היו בתנור בשבת כגון דגים ובשר צלי ומבושל אסור להניחם בתנור אפי' כשהן חמי' דרומה לנותן בתחלה לתנור, (ו) נוהגין היתר שהנכרי מניח דבר שנתבשל כבר ונצטנן לגמרי לתוך הקאחעל קודם שהיסק התנור אבל לאחר שהוסק התנור אסור אפי' ע"י נכרי, (ח) אע"ג דיש אומרי' דאין בישול אחר בישול ואין אפיה אחר אפיה ולכן מותר ליתן חתיכת פת בקאחעל ליבש כיון שכבר נאפה אבל לכולא עלמא יש בישול אחר אפיה ולכן אסור ליתן פירורי פת לתוך הקדירה שיש בו רוטב אם עדיין חם שהיס"ב ויש אוסרין ליתן אפילו בקערה אם עדיין הרוטב חם כ"כ שהיס"ב וכן יש צלי אחר בישול או בישול אחר צלי ולכן אסור ליתן בשר מבושל בלא רוטב בתוך הקאכעל שהרי שם יהי' נעשה צלי וכן אסור ליתן בשר צלי בתוך רוטב שהיס"ב דהוי בישול אחר צלי ולכ"ע בדבר יבש לא שייך בו בישול ולכן מותר להניח אפי' במקום שיחום כ"כ שהיס"ב, (ט) אסור להטמין בשבת אפילו בדבר שאינו מוסיף הבל ולכן אסור להטמין בשבת אפי' בכרים וכסתות ודוקא כשהמאכל עדיין בקדירה שנתבשל בה אבל אם פינו לקדירה אחרת מותר:
<b>כג</b> <b>יב</b> <b>הגוזז</b> צמר אי שער מבהמה אפי' לאחר שהופשט העור חייב וכן התולש נוצה מן העוף חייב דכל זה הוי גוזז ממש אבל לתלוש שער מבהמה בין חיה בין מתה אסרו מדרבנן ולכן צריך לזהר השיש כיני' או שאר דבר הנדבק בשערות העורות כשיקחם שלא יתלוש השערות וכן אסור לקוץ צפרניו או שערו ואפי' לתלוש בידיו או בשיניו, ואם נטלו בכלי חייב, וכן חתי' עור המדולדלת מבשרו אסור לתלוש ופשיטא דאסור לסרוק ראשו במסרק או אפילו עם בערשט דודאי תולש שער:
<b>כד</b> <b>יג</b> <b>המלבן</b> וכן המכבס בגד מאיזה מין שיהיה זהו ליבונו ולא מבעיא אם מכבסו דהיינו שמשפשף צד זה בזה כדרך המכבס אלא אפי' רק שנתן מים על גבי בגד נקרא כיבוס ואם היה עליו איזה ליכלוך ונתן עליו מים חייב לכ"ע ואפי' לא הי' עליו שום דבר מ"מ אסיר ולכן תינוק שהשתין מים בשבת ע"ג בגד אסור ליתן עליו מים בין שהבגד של צמר או של פשתן. (ב) כשנשפך מים על שולחן או ספסל אסור לקנחו בדבר שמקפיד עליו דגזרינן שמא יסחוט המים ממנו כיון שמקפיד עליו, ואסור משום מלבן וכן כשנתלכלך ידיו לא יקנח בדבר שמקפיד עליו שמא יבא לכבס המפה אבל כשנשפך שכר או יין מותר לקנח דבשאר משקין לא שייך מלבן שאין הבגד מתלבן עי"ז אלא דסחיטת שאר משקין אסור משום דש כדלעיל במלאכת דש ולכן אם המשקה הולך לאיבוד מותר. ודין סינון משקה שיש בו תולעים מבואר לעיל במלאכת בורר, (ג) אסור לנער בגד שנשרה במים או שירדו עליו גשמים ואפי' בטלטול אסור שמא יסחוט וגם אסור לשוטחם ולתלותם כדי שיתנגבו משום חשד שיאמרו שכבס בשבת ואפי' בחדרי חדרי' אסור אבל בגד שמלפפין בו תינוקות אם יש עליהם ג"כ צואה או שלא נשרה כל הבגד בהשתנה אם אין לו אחרי' מותר דניכר הדבר שלא כיבס ובלבד שלא ישטחם נגד תנור במקום שהיס"ב דאסור משום בישול:
(ד) המנער בגד חדש שחור מן השלג שנפל עליו או גשמים שירדו עליו חייב, ול"נ שאין אנו יודעי' עד מתי נקרא חדש לכן כולם אסורים, וכן אסור לנער מן אבק ואפר שנפל עליו ויש להחמיר שלא להסיר נוצות מן בגד ופשיטא דע"י בערשט או מיעטאלקא דאסור:
(ה) בעור לא אמרינן שרייתו זהו כיבוסו ולכן אם יש עליו טנופת מותר ליתן עליו מים אבל אסור לכבסו דהיינו כדרך כיבוס דעכ"פ שייך בו כיבוס:
(ו) מותר לטבול א"ע בשבת ובלבד שיזהר שלא יסחוט השערות:
<b>כה</b> <b>יד</b> <b>המנפץ</b> דהיינו שסורק במסרק צמר או פשתים או כמו שנופצין הצמר לעשות ממנו לבדין שקורין קאפלושין או פולשין או כמו שעושין הסופרי' שחובטין על הגידים עד שיהיו ראוים לטוות אותם:
<b>כו</b> <b>טו</b> <b>הצובע</b> בצבע המתקיים חייב ואם אינו מתקיי' אסור מדרבנן ולכן יש לזהר כשידיו צבועות מפירות שאכל כגון קערשין וכיוצא בו שלא יקנח בבגד מפני שצובעו אם אפשר בכך וכן אם יצא דם מחוטמו או שחתך אצבעו ויצא ממנו דם יש לזהר אם אפשר שלא יקנח בבגד לבן או אדום ודוקא בדבר שדרכו לצבוע אסור אבל באוכלין לא שייך כלל צביעה:
<b>כז</b> <b>יז</b> <b>יח</b> <b>הטוה</b> מכל דבר המטווה לא שנא שטוה בידים כמו שטווין הנשים בידים על שפינדיל ל"ש שטווה על שפין רעדיל או אפי' אם לוקח החוטין ושוזר אותם שקורין איין גידרייט וכן העושה לבדין שקורין קאפלושין או פילש ה"ז בכלל טווה וחייב, והעושה שום תיקון באריגה חייב משום המיסך או משום ב' נירין:
<b>כח</b> <b>יט</b> <b>האורג</b> בין בבגד או בקנים או שעושין פענסטערליך מחתי' עץ כמו שעושין לסכך עליו או בשערות או בכל דבר חייב וה"ה הקולע ב' חוטין או ב' שערות דזה מקרי אריגה ואסור לקלוע שערות הראש או להתיר קליעתן כדלקמן במלאכת בונה:
<b>כט</b> <b>כ</b> <b>הפוצע</b> ב' חוטין דהיינו שמפריד השתי מעל הערב או הערב מעל השתי חייב וצריכין רופאי ישראל לזהר כשצריכין חוטין מפורדי' ליתן על המכה שקורין קנייטן שאסור להפרידם מהבגד בשבת:
<b>ל</b> <b>כא</b> <b>כב</b> <b>הקושר</b> <b>והמתיר</b><b>:</b> (א) כשקושרין שני דברים ביחד בקשר א' לא נקרא קשר שהרי אינו מתקיים בכך עד שיקשור ב' קשרים אבל בצד אחד אף בקשר אחד מתקיים ולכן אסור לעשות קשר בראש החד של חוט או פאטשיילע ובכל דבר וביוה"כ יש עושין קשר בפאטשיילע ושופך עליה שפירוטיז להריח ונמצא עושה מלאכה וכל קשר שדרך תמיד לקשר ולהתיר בכל יום מותר, וכל קשר שפעמים נמלך ואינו מתירן בכל יום אעפ"י שמתחלה היתה כוונתו להתירו באותו יום אסור לקשור ולהתיר, ולכן הכתונת שדרכן להחליף משבת לשבת אסור לקשור ולהתיר אלא יעשה עניבה, ואם אין דרך לקשרו רק לעשות עניבה ובלא כונה נקשר מותר להתירו:
(ב) וכלים שקושרין את פיהם במשיחה מותר להתירן או לחחכן בסכין ולכן מותר לחתוך החוטין כדי לפתוח ביטעלקע עם משקין (ג) כל מיני אוכלין שקשרן מותר לנתק שכ"ז דינו כעשוי להתיר בכל יום וכן מותר לקשור ולהתיר בעשבי' אבל אם עלי לולבין או קש אסור שדרכו להתקיי' ומ"מ אף בכל דבר שמותר לקשור לא יעשה קשר אמיץ וחזק דהוי מעשה אומן:
(ד) אם נפסק החבל מן הדלי ששואבין בו מים יכול לקשור שם חגורה או פאטשיילע דבר שאינו מבטל בודאי דהוי כעשוי להתיר בכל יום:
(ה) הפותל חבלים חייב משום קושר וכן המפריד הפתיל הוי מתיר:
(ו) אם נשמטו רצועות מנעליו או בגדיו במקום שדרכן לעשות קשר בראשו אסור להחזירם ומכ"ש במנעלים חדשי' או במכנסיי' דאסור להכניס רצועות לתוכן אפי' בלא קשר דגזרינן שמא יקשור וכן אפי' בישנים רק שהנקב צר ויש טורח להכניסו דאסור ועיין במלאכת בונה, וזוג של מנעלי' התפורים יחד אין להקל לחתכם בפני עם הארץ ודוקא לצורך הרבה:
<b>לא</b> <b>כג</b> <b>התופר</b> ב' תפירות דהיינו שתחב מחט עם חוט בבגד וחזר ותחב ונמצא ב' ראשי חוט מצד א' וזה אינו מתקיים בלא קשר ולכן בעינן שיקשור או אם תפר ג' תפירות אפי' בלא קשירה חייב (ב) המותח חוט של תפירה דהיינו דבר שדרכו לכפול בקמטי' ע"י חוט ונתפרד קצת ומושך החוט כדי לחברו ולהדקו חייב וצריך לזהר בזה אם לא שנעשה מתחלה לכך ללבשו בענין זה:
(ג) מותר להחזיר מוכין שנופלי' מכרי' וכסתות אבל אסור ליתן אותם לכתחלה בכרי' מפני שעושה כלי ועוד דחיישינן שמא יתפור:
(ד) ואסור לדבק ניירות וכיוצא בו באיזה דבר דהוי תופר:
<b>לב</b> <b>כד</b> <b>הקורע</b> (א) אסור לקרוע שום דבר אפי' כשאינו מכוין לעשות כלי ומכ"ש דאסור לקרוע נייר לקנח בו דהוי תיקון כלי וכן אסור לקרוע עלין מן הלולב אפי' בי"ט לקשור בו הלולב דהוי תיקון מנא שהרי בלא"ה לא יוכל לקשור בו:
(ב) אסור לקרוע ניירים הדבוקי' יחד שדבקן בכוונה ונעשה לקיום אבל אם במקרה נתדבקו דפים בספר ע"י שעוה וכיוצא מותר לפתחן, (ג) כלי שקושרין פיו בחוטים או בבגד מותר לחתוך החוט ולקרוע הבגד מעליו אם צריך לכך:
<b>לג</b> <b>כה</b> <b>צידה</b> <b>(</b><b>א</b><b>)</b> הצד דבר שדרכו לצוד כגון כל חיה ועוף חייב ודבר שאין דרכו לצודו אסור מדרבנן ולכן אסור לצוד זבובים או פרעושים אא"כ הם עוקצים אותו אזי מותר לטלן בידו ולזורקן אבל לא יהרגם כמו שנכתוב בסי' כ"ז וכ"ש דאסור לצוד בהמה וחיה וחתול ועופות שמרדו וברחו דבאלו אם צדן חייב חטאת ואווזן ותרנגולים וכל בהמה וחיה שגדלו בביתו והורגלו כבר בביתו ואפי' אם יוצאין יבואו מעצמן לביתו אם יצאו מביתו אסור לצודן ולתפסן בידים דעכ"פ הם מוקצי' אכל מותר לומר לנכרי שיצוד אותם אם מתיירא שמא יאבדו ואם תינוק צד אותן אין מוחין בידם, וגם יח להתיר לעמוד לפניו עד שיכנס לאיזה בית או לאיזה מקום המשתמר אבל סוס וחתול שמרדו וכן אווזין ותרנגולי' שקנה מחדש ולא הורגלו כבר בביתו לבוא מעצמם או שמרדו ואינם חוזרין עוד לביתו אף זה אסור, כללו של דבר אין חילוק בין אווזין לשאר בהמה וחיה ועוף אלא אם הורגלו כבר בביתו ובאים מעצמם לביתו מותר לעמוד בפניהם שיחזרו ממילא או לבית אחר אבל אם לא הורגלו עדיין בביתו אף זה אסור ומ"מ כיון שאינם שומעי' להמורי' יש להקל ע"י עכו"ם דמ"מ אפי' כשיכנסו לבית אינו ניצוד שאינו נוח לתפסם שם ובלבד שהעכו"ם לא יצוד אותה בידים דזהו צידה מה"ת:
(ב] צפור שנכנס לבית דרך חלון אסור לסגור החלון אא"כ שהזמן קור ואינו מתכוין כלל בשביל הצידה מותר כיון שאין בו צידה מדאוריי' עדיין שהרי אפי' בבית אין נוח לתפשו ולכן אם יצאה צפור מתוך הקן שלה שקורין שטייג לתוך הבית אעפ"י שנכנסה מאלי' לתוך הקן אסור לסגור הדלת של הקן שהרי הוא צידה דאורייתא, וכן התרנגולי' ואווזין שלא הורגלו עדיין בביתו אסור להכניסם ללול שבהם ולסתום החור שלא יצאו שכל זה הוא צידה דאורייתא (ג) אסור להעמיד בשבת מצודה לצוד העכברים:
(ד) הנוטל דג ממקום שצריך מצודה אפילו ממקום שכבר ניצוד בו חייב:
<b>לד</b> <b>כו</b> (א) השוחט ובכלל זה ההורג איזה בעל חי שיהי' ואפי' פרעוש או שפין חייב ולכן אסור למלול בידו הפרעוש אבל כנים מותר להרוג שאינו נקרא ברי' שאינו פרה ורבה ודוקא כינים מראשו דשם אין דרך להיות פרעושים אבל המפלה בגדיו אסור להרוג אפי' כינים ששם שכיח אף פרעושי' וגזרינן שמא יהרוג גם פרעושים, ובלילה שאינו יודע אם הוא פרעוש או כינה אסור למלול דשמא הוא פרעוש אלא יזרוק מעליו:
(ד) המוצי' דם או עושה חבורה עד שנצרר הדם בבעל חי חייב משום שוחט דהיינו נטילת נשמה ולכן מי שחתך באצבעו וכיוצא אסור למצוץ הדם וכן אסור למצוץ הדם שבין השיניים וכן אסור להניח צוק זאלב על מכה להוציא דם וכן יזהר כשיצטרך להעמיד עלוטה שקורין אוגלען או פייאווקעס לחול' שאין בו סכנה שלא יעמיד רופא ישראל אלא ע"י עכו"ם וכ"ש דאסור לישראל להקיז דם אם לא לחולה שיש בו סכנה:
(ג) ודג חי שהניח בע"ש במים אסור לטלו משם אפי' שא"צ מצודה דתיכף כשיבש ממנו קצת בין סנפורין חייב משום נטילת נשמה דאעפ"י שיחזור ויכניסנו למים לא יוכל לחיות עוד ואם הוא בכלי גדול שיוכל לשמוט מידו אסור בלא"ה משום צידה:
<b>לה</b> <b>כז</b> <b>המפשט</b> העור מן הבשר חייב:
<b>לו</b> <b>כח</b> <b>המולח</b> <b>והמעבד</b>. (א) המולח והמעבד העור באיזה ענין שדרך לעבדו אז חייב ולכן אסור לדרוס על העור ברגלו כדי שיתקשה או לרכך אותו בידיו כדרך שהרצענין עושין ואסור ליתן העור לבית הדריסה, ופשיטא דאסור לרכך העור בשמן או בשאר דבר ולכן אסור למשוח מנעלים בשמן אפילו אין כוונתו רק לצחצחחו:
(ב) דבר שאינו אוכל גמור כגון חלב או שומן י"א דיש בו עיבוד מה"ת והמולח חלב או שומן חייב אבל באוכלין גמורין לכ"ע אין בו חיוב ומ"מ אין עושין מי מלח הרבה ליתן לתוך הנכבשי' או כמו שדרך ליתן לתוך החמאה רק מה שצריך לאותה סעודה וכן בשר או דגים וביצים מבושלים וכיוצא בהם שאין המלח מועיל להם מותר למלחן לצורך אותה סעודה אבל לא לצורך סעודה אחרת:
(ג) אבל צנון וה"ה בצלים וקטניות ואוגערקעס שהמלח מועיל להם אסור לפזר עליהם מלח רק שיטבל כל חתיכה וחתיכה ויאכל וכ"ש דאסור לפזר מלח על פולין וקטניות שנתבשלו מקליפתן אפילו לאכלן לאלתר וכ"ש דאסור לכבוש כל מיני ירקות או פירות אפילו בלא מלח רק במים לבד:
(ד) אסור למלוח בשר או דג חי כדי שיקלוט המלח אפילו במקום הפסד:
(ה) אסור להדיח בשר שלא נמלח ומתיירא שיעבור זמן ג' ימים ומ"מ ע"י גוי מותר:
(ו) מותר לעשות מין טיבול שקורין מאזריע שעושין מחתיכות צנון ובצלים שכיון שנותנין לתוכו תיכף שמן וחומץ דמחליש כח המלח:
(ז) אסור לשפוך שכר או יין לכלי שיש בו כדי שגם הוא יתחמץ כללו של דבר כל דבר שהמלח מועיל אסור דדמי קצת לעיבוד:
<b>לו</b> <b>כט</b> <b>הממחק</b> (א) הממחק דהיינו המעביר שער או צמר מעל העור עד שמחליק העור או המשפשף אפי' בידו על העור המתוח על העמודים שקורין ראם כמו שהסופרי' עושין לעשות קלף או כמו שהבורסקי עושה בכ"ז חייב משום ממחק וכן הקולף מן העור ולפיכך אין מגררין בסכין ואפי' בצפרניו מנעל בין חדש בין ישן מפני שקולף העור אבל מותר לקנחו בקורה או בחרס המוכן שאין בו משום איסור טלטול והברזל שלפני בהכ"נ אם אין לו חוד אלא שהוא עב בראשו מותר לקנח בו:
(ב) אסור לשפשף המנעלי' בשבת בידו או ע"י בגד לצחצחו ופשיטא ע"י משיח' שקורין שוא וואקס דהוי ממרח והממרח בשעוה ובכל דבר הנמרח כגון זפת וחלב וכיוצא בו על רטי' או על כלי או על כל דבר חייב ולכן אסור למרח רטי' אם לא לחולה שיש בו סכנה אבל באוכלין לא שייך ממחק ולכן מותר למרח חמאה או פירות על לחם:
(ג) הממרט שיער מן הנוצה כדי שתהיה הקנה חלק בלא שיער חייב משום ממחק (ד) מותר לשפשף כלים עם חול ובלבד שלא יתן בו מים אבל לא כלי כסף עם וויין שטיין ולא במלח שכן דרך האומנים לעשות:
<b>לח</b> <b>ל</b> <b>המשרטט</b> דהיינו כשרוצין לחתוך עור או נייר או שארי דברים משרטט תחלה כדי שיכוין חיתוכו וכן המשרטט נייר או קל או קלף דבר כדי לכתוב עליו אפילו רק ב' אותיות חייב כיון ששרטט בצבע או בצפרניו או בכל דבר חייב משום משרטט:
<b>לט</b> <b>לא</b> <b>המחתך</b> לאו דוקא בעור אלא בכל דבר שמקפיד על חיתוכו לעשות במדה ואפילו קיסם לחצוץ שיניו נקרא מחתך וחייב ולכן אם ח"ו שמאנסין לאדם שימכור סחורה וכיוצא בו צריך לזהר שלא יחתוך מן הסחורה כיון שהוא מקפיד על המדה אלא יעשה ע"י עכו"ם אבל באוכלין אפי' אוכלי בהמה כקש ותבן אין בו משום מחתך ולכן מותר לחתוך מן הקש כדי לחצוץ בו שיניו אבל אם מחתך כדי לסתום בו פי חביות וכיוצא בו חייב:
<b>מ</b> <b>לג</b> <b>הכותב</b> בידיו או בכל דבר המתקיים ע"ג קלף או נייר או על כל דבר המתקיים אפילו לא כתב רק ב' אותיות וי"א אפילו בלא רשם רק ב' רשימות כדרך שהמציירים רושמים חייב ולרוב הפוסקים אפי' לא כתב ב' אותיות בכתב שכותבין ס"ת אלא אפילו מכל כתב ולשון חייב ולכן אין להקל לכתוב על ידי עכו"ם אלא לצורך גדול מאוד:
(ב) אסור לכתוב שום אות או ציור שבעולם ואפי' במשקין על השולחן או על הלחלוחות שעל הזכוכית של חלונות או בחול ואפי' לעשות בצפרניו רשימה על הנייר אסור וכ"ש לעשות רשימה על פנקס של שעוה דאסור:
(ג) אותיות של של כסף שנפלו מעל הפרכת אסור לחברו אבל מותר לכתוב אותם במחט באופן שלא יוכל להתקיים כלל רק לפי שעה ואפי' זה לא יעשה רק ביד שמאל דהוי דרך שינוי ואטר יד יעשה בימין דידיה:
(ד) וכל מה שאסור לכתוב אסור ג"כ למחוק ולכן צוקער גיבעקס או עוגות שנכתב עליו ע"י צבע או שיש עליו ציור בצבע אסור לשברנה אבל ציורי' או אותיות שנעשה בדפוס בלא צבע מותר (ה) ואם נטף שעוה על אותיות אסור לסלקו:
(ו) אסור לשבור חותם שיש בו אותיות ואפילו לומר לעכו"ם אסור וכשמביאין אגרת חתום לא מבעיא דאסור לומר לשבור החותם אלא אפילו לומר לו שיקרע הנייר סביב החותם אסור אלא יאמר לו הלא אין אני יכול לקרות וממילא יבין וגם זה בדוחק כי בעו"ה הרבה חילול שבת יוצא מזה דבלא"ה אסור לקרות אגרת שכתוב בו ענייני מו"מ ועניני מלחמות ואפילו לעיין בו:
(ז) ספר שכתוב על הגליון אותיות או צורות וצריך לפתחה בשבת ואין לו אחר מותר לפתחו ולסגרו:
(ח) אסור לעסוק בשום מו"מ בין לקנות או למכור לשכור ולהשכיר בשבת שמא יכתוב וכן אסור לקנות קנין בשבת אפי' אגב סודר שקורין קבלות קנין:
(ט) אסור לצחוק שום צחוק שדרך לכתוב שמא יכתוב ולהרויח הכל אסור:
<b>מא</b> <b>לד</b> <b>לה</b> <b>לו</b> <b>הבונה</b> והסותר ומכה בפטיש. (א) הבונה או סוחר בנין קבוע חייב ולכן גזרו חכמים ואסרו אפי' בנין עראי דהיינו לתלות סדין או להעמיד פאראוואן אם המחיצה הוא בא להתיר איזה דבר שהי' אסור בלא זה כגון מי שאין לו סוכה רק שעושה מסדיני' וכיוצא בו אסור דאם כורך במשיחה מלמעלה ומלמטה עושה מחיצה ואם אינו כורך גם מלמטה באופן שאינו יכול לעמוד ברוח מצויה אינה מחיצה כלל ואינה מועיל כלום לסוכה וכן כשיש ספרים בבית או בפני הנר וצריך לעשות מחיצה כדי להתיר התשמיש אסור לעשות בשבת אא"כ היה הפארוואן כבר נמשך קצת מע"ש אפילו רק טפח ואז מותר למשכו בשבת דהוי רק תוס' על בנין ארעי דמותר וכן אסור לתלות ווילון בפני הפתח או החלון אם כורך מלמטה ומלמעלה אבל אם אינו כורך מלמטה מותר דזה לא מקרי מחיצה כלל דכל שאינו יכול לעמוד בפני הרוח מצויה אינו מחיצה כלל ואינו מועיל כלום:
(ב) אם יש חלון או חור בכותל מותר לסתום אותו בדבר שאין דרך לבטלו שם כגון בבגד אבל בדבר שדרך לבטל ולהניח שם אסור דהוי כמוסיף על הבנין:
(ג) נגר שנועלין כמו שעושין חור בכותל אצל הדלת ותוחבין שם חתי' עץ אם לא הכינו לכך מע"ש על ידי מעשה אסור אסי' לטלטל מטעם מוקצה ואם הכינו לכך ונועל בו תמיד אפ"ה יש להסתפק דאפשר דאפ"ה אסור אא"כ קשור בדלת ואם הוא כלי גמור נועלין בו אפי' אינו קשור:
(ד) חלונות ודלתות הבית אפי' אם תלויה על צירין שקורין זאוויעספס הנוטלם או מחזירם חייב משום בונה או סותר ואפי' ע"י גוי אסור וכ"ש החלונות הקבועים בבית בלא צירים דחייב:
(ה) החופר גומא בין בקרקע או אפילו בעפר וחול התלושין או באשפה אם צריך למקום הגומא ה"ז חייב משום בונה ולכן המטמינים מעות או סחורה כשמפחדין שלא יגזלו מהם חייב שהרי צריך לגומא:
(ו) ואם יש גומא בבית ומלאו עפר הוי בונה ולכן אסור לכבד הבית שמא ישווה גומות ואפי' מרוצף בקרשי' או אבנים דלא פלוג רבנן אלא יכבד ע"י שינוי בכנף אווז או בבגד או ע"י גוי:
(ז) אסור להוציא לפתות הטמונים בקרקע הבית שהרי יעשה גומות וגזרינן שמא יסתום הגומא אבל אם טמוני' בחול ועפר התלושי' המוכני' בענין שאין בו משום מוקצה אע"ג דנעשה גומא מותר שהרי הגומא נעשה ממילא:
(ח) רקק ע"ג קרקע לא ישפשף ברגלו הרוק שמא ישווה גומות אבל מותר לדרוס על הרוק ובלבד שלא ישפשף:
(ט) חצר שנתקלקל במי גשמים אסור ליתן שם דבר המבטלו כגון חול ואפר דהוי כמוסיף על הבנין אבל אם אין כוונתו לתקן החצר רק ליפותו או לכסות דבר מיאוס מותר:
(י) העושה נקב בבית או בשאר בנין חייב ואסור לעשות נקב חדש בחביות וכן אסור לסותמו אפי' בקש ותבן אבל ע"י גוי מותר אבל בטיט וזפת וכיצא בו וממרחו זהו מלאכה מן התורה ואסור אפילו ע"י גוי:
(יא) אסור לעשות אוהל בשבת לפיכך אסור לפרוס וילון שקורין פיר האנג אם הוא מקיף מג' צדדי המטה וגם למעלה וכן אסור לפרוס הסדין על עגלה או על עריסה של קטן אם לא שהוא כבר פרוס מע"ש אפי' רק טפח אזי מותר דהוי תוס' אוהל ארעי וכן אותן התיבות שיש להם כיסוי שמושכי' אותן שקורין אותן שוף לאד אסור למשוך כולו ואם משך אסור להחזירו וכן הטיש קעסטל מן השולחן אסור להחזירן:
(יב) ובסעודות גדולות שמניחין דפים על חביות כשצריכי' שולחנות יזהר שיניח הצד הפתוח מן החביות למטה על הארץ:
(יג) אסור להחזיק בידו דעחיל או פאראסניק להציל מן הגשמים או מן החמה שהרי עושה אהל ולכן יש אוסרי' ג"כ ללבוש קאפלוש בשבת:
(יד) אין בנין וסתירה בכלי לפיכך דלת של כלים שקשור בחבל אם אין יכול להתירו מותר לחתכו אבל העושה כלי גמור או שנשבר וצריך אומן להחזירו ולתקנו חייב משו' בונה ואם התיבה גדולה לפי השיעור אמה על אמה ברום ג' אמות דינו כבנין ממש ואין דינו ככלי:
(טו) מפתח של כלים שנאבד אסור לשבור הצירי' או המנעול דהוי סותר וכ"ש דאסור לקבוע צירים או מנעול בכלי אפי' ע"י גוי דהוי מלאכה דאורייתא תיקון כלי ואם יצא הדלת מן הציר אסור להחזיר שמא יתקע (טז) כלים של פרקי' שנעשו לפתחם על ידי שרויף כיון שעשוי לכך לפתחו ולסתמו תמיד מותר אבל מה שאינו עשוי לפרקו תמיד אע"פ שנעשה ע"י שרויפין אסור לפרקו או להחזירו ולכן אסור לטלטל מנורה שקורין היינג לייכטער אפילו לא הדליק בו בשבת כיון שדרכו להתפרק שמא יתפרק ויחזירנו:
(יז) ספסל שנשמט אחד מרגליו וראוי להחזירו אסור להחזירו ואסור לסמכו על ספסל אחר שמא יתקע אא"כ שהיה כבר כך מע"ש מסומך כיון דלא תקע מע"ש לא גזרינן אבל אם נשבר הרגל או נאבד לא גזרינן שמא יעשה רגל אחר ולכן מותר לסמכו על ספסל אחר ולכן מותר להניח ג"כ דפים שהכינם מע"ש על ספסלים ובלבד שלא ועמידם על חחיכת עצים שהרי הם מוקצים:
(יח) אסור להכניס רצועות במנעלי' או מכנסים חדשים או אפילו בישנים אם הנקב צר ויש בו טורח להכניסם דהוי תיקון כלי:
(יט) התוקע עץ בעץ בין שתקע במסמר או בעץ שקורין גיקלינעוועט חייב והמכניס יד לקרדום וכיוצא בו חייב ואפי' בדבר מאכל שייך בנין כגון שעושה גבינו' או מדבק פירות ומכוון לעשותם ארוך או מרובע חייב:
(כ) מי שיש לו מכה מותר לפתחה כדי שתצא הליחה אבל אם פתחה כדי שתשאר כך פתוח שיצא הליחה כמו שעושין הרופאים חייב שהרי עושה פתח, אסור לקלוע השערות בשבת דהוי כבנין וכן אסור לסתור הקליעות:
(כא) מחט שנתעקם או שאר כלי אסור להשוותה וכן סכין שנפגם אסור להשחיז דהוי תיקון כלי:
(כב) אסור לעשות פתילה שקורין צעפיל מן בורית או חלב שחותכין אותו לפי מדתו או מכל דבר לחולה שאין בו סכנה דהוי תיקון מנא:
(כג) כל השמעת קול של כלי שיר אסור שמא יתקן כלי שיר ולכן אין מטפחין יד על יד ולא מרקדין:
(כד) כל גמר מלאכה בין בכלים ובין בכל דבר נקרא מכה בפטיש ולכן הנוטל מן הבגד החוטין התלוין בו או הקסמין הנארגי' בו בלא כוונה אם מתכוין ליפות הבגד חייב. והמוציא חוטין שהחייט תופר בבגד לפי שעה לחבר החתיכות שקורין שטריגעווען חייב:
(כה) כל דבר שא"א להשתמש בו בלא תיקון זה אסור לעשות התיקון שהרי מתקן מנא ואפי' דבר מאכל כגון ששכח להפריש חלה מע"ש כיון דאסור לאכול אם יפרוש עכשיו נמצא מתקן. ומ"מ מותר לאכול החלות בשבת אלא כיצד יעשה יניח חתי' מן החלות עד מוצאי שבת ואז יטול חלה:
(כו) וכן אסור להטביל כלים חדשי' אא"כ ראוי למלאות בו מים כגון קדירה וצלוחית ימלא מים מן הבאר ועלתה לו טבילה או יתננה במתנה לעכו"ם ויחזור וישאלנה ממנו ומ"מ אם א"א בכ"ז מותר לטבול:
(כז) ואסור ליטול קיסם לחצוץ בו שיניו ואם קטמו בסכין חייב דהוי תיקון אבל קש וכיוצא בו שהוא מאכל בהמה אין בו משום תיקון כלי ומותר לקטמו אפי' כסכין:
(כח) אסור לעבור על פראם או לכנס לספינה אם אינה קשורה ביבשה כ"ז גזרו שמא יעשה חביות של שייטין אם לא לצורך גדול:
(כח) אסור להדיח כלי מאכל לאחר שאכלו סעודה ג' בערבית, ושחרית מותר שהרי זה לצורך שבת וכלי שתיה מותר להדיח כל היום דאין קביעות לשתיה ומ"מ בשבולת שועל או חול ועפר אסור להדיח:
<b>מג</b> <b>לז</b> <b>לח</b> <b>המכבה</b> <b>והמבעיר</b> <b>(</b><b>א</b><b>)</b> אפי' כל שהוא חייב וכשיש דליקה ח"ו ויש לחוש אפי' חששה רחוקה שיהיה עי"ז סכנות נפשות כגון חולה או תינוק או ישן מותר לכבות אבל כשהדליקה ביום ואין בזה משום סכנות נפשות בשום אופן אסיר לכבות, ולהציל מה שבבית כ' האו"ה דיכול להציל כל דבר דאי לא שרית לי' אתי לכבויה לפי שאדם בהול על ממונו ויכול להציל אפילו מעות ושארי דברים המוקצים ואפילו שאר איסורי דרבנן ודוקא איסור דרבנן מתירין אבל לחפרן בקרקע ולחלל שבת בשום מלאכ' דאורייתא אסור ודוקא אשתו ובניו שהם בהולים הרבה אסורים להציל אבל שאר בני אדם שאינם בהולים כ"כ מותרי' להציל בשבילו כל דבר מוקצה אבל שאר איסור דרבנן מסתפק ואינו מחלק בין בית שהדליקה בו או שאר בתים אבל הב"ח ומ"א כ' (וכן נלע"ד בחיבורי ח"א ונ"א) דזה דוקא לבתים שבחצר אחרת שאינם בהולים כ"כ ומ"מ הם בהולי' ולכן אמרינן אי לא שרית אתא לידי איסור היותר חמור אבל הבית שהדליקה בו שהם בהולי' הרבה מאוד אי שרי לי' לטלטל אתי לכבויה ולכן לא התירו לטלטל שום דבר רק כתבי קדש מותר לטלטל ולהוצי' אפילו אם לא ערבו עירובי חצירות ואם היה מונח בתיבה כתבי קדש וגם מעות מותר נטלטל כל התיבה, ומלבושים מותר ללבוש כל מה שיוכל ואז מותר להוציאם ג"כ אפי' לר"ה מאחד שהוא דרך מלבוש, ואוכלין אם מצילן לחצר של רבים שערבו אין רשאי לטלטל רק מה שצריך לשבת וכן מותרים אף אחרים לטלטל בדרך הזה ואם מציל לחצירו או לבית חבירו שעירב עמו מותר להציל כל דבר שמותר לטלטל אבל דברים המוקצים אסור להציל לגמרי ומכל מקום בזמה"ז שאינם שומעים להחמיר מ"מ באותו בית שהדליקה שם יש להקל שיצילו אחרים בשבילו דמ"מ אחרי' אינם בהולים כ"כ אבל בעה"ב ואשתו ובנים לא יצילו וע"י נכרי מותר להציל הכל ומותר לקרוא לנכרים ולומר להם כל המכבה אינו מפסיד שכרו ואפי' הנכרים המושכרים אצלו מותר להניחם לכבות אבל קטן ויודע דניחא לאביו אסור להניחו לכבות:
(ב) נר דולק או ניצוצו' שנפלו על השולחן מותר לנער השלחן רק שלא יכוין לכבות ואם אפשר ע"י נכרי לא יעשה ישראל אבל נר שמן אסור לנערו שהרי מכבה:
(ג) חסור לפתות דלת או חלון נגד נר דולק שהוא קרוב להם שמא יכבנו רוח ואפי' אין רוח כלל דפתיחת דלת גורם רוח כידוע אבל מותר לסגור דלת או חלון דבזה אינו מכבה ומבעיר ופשיטא דאסור לפתוח דלת או חלון כשמדורה של עצים קרוב להם אפי' אין שם אלא רוח מצויה דהרוח מבעיר המדורה וגזרינן שמא יפתח ברוח שאינו מצויה ואז יבעיר בודאי:
(ד) אסור לסתום פי התנור כשיש אש בתוכו מפני שמכבה וכן לפתחו מפני שמבעיר:
(ה) אסור לקרות או לעיין איזה דבר בפני הנר של שמן ואפי' הנר גבוה מאוד שמא יטה ובפני נרות של שעוה וחלב העולם נוהגין היתר אבל בלאמפ של חלב נ"ל דאסור דבזה יש לחוש בודאי שמא יטה:
<b>מד</b> <b>לט</b> <b>המוציא</b> ד' רשויות לשבת, רשות הרבים, רשות היחיד, כרמלית, מקום פטור:
(א) איזה ר"ה מקום שהוא רחב ט"ז אמה על ט"ז אמה כשווקים שבעיירות ואפי' יש חומה לעיר אם השערים מכוונים זה כנגד זה ואין הדלתות ננעלות בלילה וגם כל המבואות הפתוחין לשוק זה כלם נקראים ר"ה אע"פ שמתקצרי' אח"כ וכן הדרכי' שעוברי' בהן מעיר לעיר ורחבן ט"ז אמה, ואויר ר"ה אינו רק עד י' טפחים אבל למעלה מי"ט הוי מקום פטור אבל אם נעץ קנה בארץ ובראשו כלי שגבוה י"ט ורחב ד"ט אע"פ שתחתיו ר"ה מ"מ הכלי הוא רה"י וי"א דבזמן הזה אין לנו ר"ה דבעינן דוקא דומיא דדגלי מדבר שהיו ששים רבוא בוקעין בו:
(ב) ואיזהו רה"י כל דבר שגבוה מן הארץ י' טפחי' ורחב ארבעה טפחים על ארבעה טפחים אפי' הוא כלי כגון עגלה וכיוצא בו הוי רה"י וכן תל או קורה ברה"ר גבוה י"ט ורחב ד"ט אע"ג דלמטה היא ר"ה למעלה הוי רה"י, וכן בור שהוא עמוק י"ט ורחב ד"ט הוי הבור רה"י. וכן דבר שמוקף מחיצות גבוהות י' טפחים וביניהן ד"ט על ד"ט ה"ז רה"י ואפי' ע"ג המחיצות אע"ג שהמחיצה עצמה אין בה רחב ד"ט ואויר רה"י עולה עד לרקיע:
(ג) איזהו כרמלית מקום שאינו הילוך לרבי' כגון הימים והנהרות והיערות אם אין דרך רבים עובר' בתוכה ודבר המוקף מחיצות ד' על ד' ואין בגובה המחיצות י"ט וגומה שאינה עמוק' י"ט וכלי המחובר לקרקע או עמוד או תל ברה"ר והם גבוהים יותר מג"ט ופחות מי"ט והם רחבים ד"ט, ואויר כרמלית אינו רק עד י"ט אבל מי"ט ולמעלה דינו כמקום פטור ובימים ונהרות מודדין משפת המים ולמעלה ולא מקרקעות המים:
(ד) מקום פטור הוא דבר שאין בו ד"ט אורך על ד"ט רוחב וגבוה יותר מג"ט אפי' עד לרקיע וכן חריץ שהוא רחב בפחות מד"ט על ד"ט ועמוק יותר מג"ט, כללו של דבר רה"ר הוא מקום מעבר לרבים ורחב ט"ז אמה ודוקא עד י"ט הוי אויר רה"ר אבל למעלה מי"ט ה"ז אויר מקום פטור, ורה"י ורה"י הוא דוקא דבר שגבהה י"ט לפחות והוא רוחב ד' על ד' לפחות ואז נקרא רה"י אפי' עד לרקיע וכרמלית הוא ג"כ רחב לפחות ד' טפחים על ד"ט רק שאין גובהה י"ט וגובהה לא פחות מג"ט, ואויר כרמלית אינו רק עד י"ט כמו אויר ר"ה דאינו עולה יותר מי"ט, ומקום פטור הוא דוקא כשאינו רחב ד"ט על ד"ט ואז בין שהוא גבוהה עד לרקיע או שאינו גבוהה רק ג"ט הוי מקום פטור אבל בפחות מג"ט בטל לגבי קרקע, ואינו נקרא מקום פטור אא"כ עומד ברה"ר אבל כשהוא בכרמלית או בין רה"י או בין רה"ר לכרמלית כיון שגם כרמלית אינו רשות חשוב מה"ת לפיכך אמרינן מצא מין את מינו ובטל לגבי כרמלית ודינו ממש ככרמלית:
(ה) המוציא מרשות היחיד לרשות הרבים או מכניס מרה"ר לרה"י בין על ידי הליכה או שהושיט או שזרק חייב, ולכרמלית פטור אבל אסור, ולמקום פטור מותר לכתחלה (ו) בור ברה"ר עמוק י"ט ורחב ד"ט נמצא הבור הוא רה"י, אסור להוציא הדלי עם מים לרה"ר ואפילו אם יש מחיצה לבור שהוא גבוה י"ט, נכון לזהר שלא יעמוד הדלי על המחיצה אע"ג דהמחיצה הוא רה"י וא"כ עדיין עומד ברה"י, דחיישינן שמא יוציא אותו לחוץ דהיא רה"ר אם לא במקום צורך גדול אבל חם אין לה מחיצה גבוה י"ט אסור דתיכף מוציא מרה"י לרה"ר, וכן עגלה שעומד ברה"ר והוא גבוה י' ברוחב ד"ט כמו הבריקעס בלא הגלגלי' הוי רה"י גמור ואסור להוציא ממנו לרה"ר והן להיפך וכן אפילו להכניס ראשו לתוך העגלה ולשתות שם יין שרף או שאר דכר יש לזהר כמו בבור דלעיל:
(ז) יש מקומות שלפני הבתים עושין גגין על פתח חנותם ועומד על עמודים שקורין פיר לייב אסור להוציא מן הבתים לתחת הגגין וכן להכניס משם לבתים אא"כ יעשה תיקון שיעמדו קנים גם לצד הבתים מב' צדדים ויהיה לזה צורת הפתח ואם הוא לפני ב' בתים צריכים גם עירובי חצירות (ח) אסקופה שלפני הבתים אם גבוהי' י' ורחב ד' דינן כרה"י ומותר להוציא מן הבית לתוכו אבל לא ממנו לרה"ר אבל אם אינו גבוה י"ט ורחב ד' הוי כרמלית ואסור להוציא מן הבית לתוכו וכן ממנו לבית וכן ממנו לרה"ר או מרה"ר לתוכו אסור ואפי' באסקופה שעומד בין המזוזות של הפתח אסור ולכן צריך לזהר כשהבית נעול והנכרי מביא המפתח שיפתח הנכרי את הפתח, ואם המפתח מונח בפנים אסור להכניס ידו ולהוציא המפתח לחוץ:
(ט) הגאנקעס הסמוכים לקרעצמס אסור להכניס ולהוציא רק ע"פ תלמיד חכם היודע לעשות צורת הפתח כדין וכן אסור ליטול ידיו מהמים העומד שם על הקורה שתחת הגאנעק שבין ר"ה והגאנעק אם לא ע"פ ת"ח היודע לתקן כדין, ועיין בחיבורי חיי אדם כלל נ"ג סי' י"ג:
(י) היה עומד בביתו ובידו חפץ ונתגלגל מידו וקצה השני עדיין בידו אם נפל עד פחות מי"ט לארץ ומונח שם על איזה דבר אסור להחזירו גזרה שמא יפול כולו ולא יהי' אגודו בידו ואז הוא מונח ברה"ר אבל אם לא נח אלא תלוי באויר מותר להחזירו:
(יא) לא יעמוד ברה"י וישתין ברה"ר וכן להיפך וכן לא ירוק וכן לא ילך ברה"ר או מרה"י לרה"ר ורוקו בפיו אם כבר תלשו והפכו בפיו ממקום למקום:
(יב) המעביר ד' אמות ברה"ר חייב ובכרמלי' אסור מדרבנן אבל פחות מד"א מותר:
(יג) אחד המוציא מרה"י לרה"ר או המכניס או מעביר ד' אמות ברה"ר אינו חייב עד שיעש' עקירה והנחה דהיינו שיעקור מרה"י ויניח ברה"ר או שיתן ביד א' העומד שם אבל אם עשה עקירה ולא הניח כגון שעקר כלי והושיט לרה"ר וזה שעומד בחוץ לקח מידו אינו חייב אבל עכ"פ אסור מדרבנן ולכן מה שמקילין להביא דבר מאכל או כיוצא בו ע"י נכרי צריך לזהר שלא יתן הכלי ליד הנכרי דאז עושה עקירה אלא יקח הנכרי מן השלחן וכיוצא בו וכן כשמביא נכרי איזה דבר לא יקח אותו הישראל מידו דאז עושה הישראל הנחה אלא יניחנה הנכרי על השולחן כדי שיעשה הנכרי הנחה, ולכן במקום שאסור לטלטל ומלין תינוק בבה"כ צריכין לזהר שנכרי יוציא התינוק מן הבית ולא יתנו התינוק לידו אלא הנכרי יקח מעצמו ויוציא לחוץ ואז יניח הנכרי ליד ישראלית ואז יתן א' לחבירו וחבירו לחבירו ובלבד שיזהרו שלא ישא א' את התינוק ד' אמות דהוי מעביר ד' אמות ברה"ר אלא דוקא בפחות פחות מד' אמות וכשיגיע סמוך לבהכ"נ יחזור העכו"ם ויקח התינוק מיד הישראל אבל לא יתן הישראל לידו והנכרי יכניס התינוק לבהכ"נ ויניח על הספסל ואזי יקח הישראל וכן בשעה שמחזירו, וכן כשנכרי מביא איגרת או כל דבר יזהר הישראל שלא יקח מידו אלא יניחנו העכו"ם על השלחן:
(יד) עוד יש רשות א' הנקרא קרפף שלא הוקף לדירה כגון המחיצות שלא נעשו לדור בתוכו אלא לשמור מה שבתוכן כגון ההיקף שעושין סביב השדות והגינות ואם יש בהיקף זה אורך יותר מבית סאתים שהיא ע' אמה וב' שלישים על רוחב ע' אמה וב' שלישי' ואפי' אינו מרובע דינו ככרמלית ואסור להוציא ממנה לרה"י ולרה"ר ואסור לטלטל בתוכו אלא בד' אמות כיון דגדול כ"כ מיחליף ברה"ר ולפיכך הכפרים שבמדינות פרייסטן אע"ג שעושין מחיצות מב' צדדין וכמו פתחים לשער אסור לטלטל בתוכו דלא הוקף לדירה, ואם הוא רק בית סאתים וכ"ש בפחות אע"ג שלא הוקף לדירה מותר לטלטל בכולו ומ"מ אסור להוציא כלי בית לתוכו אפילו כששניהם של אדם אחד אע"ג דבחצר מותר זה גרע מחצר ודוקא כלים ששבתו בבית אסור אבל כלים ששבתו בחצר מותר לטלטל בקרפף זה וכן להיפך דמ"מ שוה בזה לחצר דגם חצר אין תשמישו כ"כ בקבוע:
(טו) ולפיכך מי שיש לו גן סמוך לביתו אם נטועין בו אילנות והיא מוקף לדירה דינו כחצר ממש דמטלטלין ממנו לבית ומבית לגן דאילנות אין מבטלין דירה שכן דרך בני אדם ללון בין אילנות אבל אם יש בו זרעים וירקות אפי' זרע בחצר דינו כקרפוף דזרעים מבטלין דירה ואסור להוציא מן הבית בתזכו וכן להיפך (ועיין דינים אלו שמבוארי' היטב בחיבורי חיי אדם כלל נ"א):
(טז) קיי"ל אדם חי נושא את עצמו ולפיכך המוציא אדם חי מרה"י לרה"ר פטור אע"ג שלבוש במלבושים דהם בטילים לגבי האדם מ"מ זה דוקא באדם גדול שיכול לילך אבל קטן דאינו יכול לילך או גדול אלא שהוא חולה או כפות חייב ולפיכך אסור לשאת קטן ברה"ר אלא אם הוא גדול כ"כ שהוא הולך ברגליו מותר לאחוז אותו בידו והוא ילך ולא גזרינן שמא יגביה אותו ודוקא אדם חי נושא את עצמו אבל בהמה או עוף חייב:
(יז) שכח והוציא איזה דבר בשבת אם הוא במקום המשתמר אסור להביאו לביתו ואם מתיירא שלא יגנבו אם אפשר ע"י גוי יאמר לגוי שיביאנו ואם א"א אזי מותר לטלטל בפחות פחות מד' אמות וכמו שכתבתי לעיל סימן י"ג ועכ"פ אסור להכניסו לבית שהרי מכניס מרה"ר לרה"י (יח) היה בדרך ויש לו מעות בכיסו אם יכול להפקידן או להצניען אסור להחזיקן בכיסו אפי' במקום דמותר לטלטל ואפי' שירצה לישב בביתו תמיד שהרי הם מוקצה ואם א"א ויתפרנו בבגדו והמקום שאין עירוב צריך לזהר שישב כל השבת בביתו אך אם מתיירא שאם ע"י שישב בביתו כל היום יכירו שיש לו מעות ויגזלו ממנו מותר לצאת לחוץ דכיון שהם תפורין בבגדו אין בו איסור הוצאה מן התורה דאין דרך להוציא כך ובמקום סכנה מותר:
(יט) ואם מחפשין אחר סחורותיו ומעותיו לגזלם אפי' אינם תפורין מותר להוציאם לרה"ר שלנו במקום סכנת ממון, אם אי אפשר ע"י נכרי דאם לא נתיר לו יבא לתפור גומו' להטמינם וזה אסור מה"ת כדלעיל במלאכת בונה ואם אפשר יעשה בדרך זה שלא יעשה אדם אחד עקירה והנחה דהיינו שאחד יעמוד בחוץ וזה שמבפנים יושיט לחוץ וזה שמבחוץ יקח מידו ונמצא שהפנימי לא עשה רק עקירה וזה שמבחוץ לא עשה רק הנחה ואח"כ ילך גם הוא לחוץ ויעבירנה פחות פחות מד' אמות שזה יתן לזה וזה לזה כדלעיל סי' י"ג או שיזרקנה לחוץ דרך כתיפיו מאחוריו דהוי הוצאה שלא כדרכה:
(כ) ואם הסחורה בתיבה אזי יוציא מקצתה לרה"ר ולא יוציאנ' כולה בבת אחת ואז לאחר שתנוח שם רגע יחזור ויוציא כולו ובלבד שלא יגרור דזה הוי דרך הוצאה אלא יניח מעט. או שיקשור ברנליו, או אם הוא דבר קטן יניח במנעליו שכל זה הוי שלא כדרך הוצאה ובמקום פחד פתאום במקום שיש לחוש שיבא לידי איסור דאורייתא התירו כל זה אבל אם מצא מציאה בשבת שאינו בהול כ"כ כ"ז אסור וברוך הגבר אשר יבטח בה':
(כא) אסור לשאת זייגער שהרי אינו מלבוש כלל והמוציא חייב ואסור לצאת עם שפאקילין שקורין ברילין ואפילו כשמניחי' על החוטם ואפי' אם הם בכסף, והנשים צריכות לזהר שלא לצאת במוך שנותנים באותו מקום להציל שלא תטנף מדם נדה אלא כשהוא דרך מלבוש, כשהגשמי' יורדי' אסור ליתן פאטשיילע על ראשיהם להציל מגשמי' אא"כ מתעטפי' בו בדרך עיטוף, וכן מה שהאנשים נותני' פאטשיילע על הכובע בעת ירידת גשמי' אסור דמה שהוא רק להציל מטינוף הוי משא:
(כב) החיגר או שא"א לו לילך כלל בלא מקל מותר לילך במקל אבל אם אינו רק להשען עליו אסור שמא יעבירנו ד' אמות ברה"ר ואפי' במקום שיש עירוב אם לא צריך הרבה אסור משום דהוי דרך חול, (כג) מי שיש לו מכה לצאת עם הרטי' וגם עם הסמרטוטין המונחי' עליו דבטילין לרטי' שלא יפול אבל אסור לכרוך על הרטי' דבר חשוב כגון פאטשיילע וכיוצא בו דזה לא בטל גבי רטי':
(כד) מותר לצאת בטלית בדריך עיטוף אבל שלא בדרך עיטוף אסור:
(כה) במקום שנוהגין לילך באונטער גארטיל להתנאות אין למחות בידם אבל אסור לכרוך פאטשיילע על החגורה ולקשור שהרי נראה שמערי' להוציא אלא או יכרכנו על המכנסיים או תחת הזופיצא בענין שיהיה בגד מפסיק בין הפאטשיילע ובין החגורה והכורכי' על הצואר שנראה לכל שכוונתו רק להוציא אסור חלא יכרוך על הצואר כמו האלזטוך בדרך לבישה:
(כו) כשיש לו ציצית פסולה בטלית או בבגד אסור לצאת בו שאפי' הציצית הנשארי' חשובי' משא כיון שדעתו להשלי' ולעשות ציצית כשרי' וכן כל דבר שדעתו להשלי' כגון אם נפסק הרצועות שקורין קאסניק מצד אחד של הבגד וכן קרש אפי' של ברזל מצד אחד כיון שדעתו להשלים הרי זה שנשאר הוי משאו ואם הם דברים חשובים כגון קאניק כל משי או קרס של כסף כיון שהוא דבר חשוב לא בטל לגבי הבגד ולכן אפי' אין דעתו להשלים אסור:
(כז) כל דבר המחובר לבגד ה"ז בטל בבגד, ולכן מותר לצאת בכיסין התפורי' בבגד וכן בקאפטיר שתלוי באפעצנע שמכסה על ראשו בשעת הגשמים ודוק' דבר שדרכו בכך אבל אסור לתפור פאטשיילא בבגדו ולצאת בו דידוע דבזמה"ז אין דרך בכך ולא בטל לבגד ואפילו לתפרו בחגורה לא מהני אם יהיה תלוי בצדו אח"כ קושרו בקשר של קיימא מערב שבת או תופר וחוגר בו דהוי כחגורה ארוכה:
<b>מה</b> <b>מדין</b> שביתת בהמתו (א) כשם שמצוה האדם שלא לעשות מלאכה כך מצווה על שביתת בהמתו כדכתיב למען ינוח שורך כו' לפיכך אסור להניח לבהמתו שתוציא איזה משא ואפי' מה שהוא על גופה אם אינה לשמירתה אבל מה שצריך לשמירתה זה הוי כמלבושה אבל מה שהוא לשמירה יתירה אסור ולכן מותר הסוס לצאת ברסן שקורין צוים או בסלייקעס שעל צווארן שזה צריך לסוס לתפסו אם ימרוד אבל בשניהם אסור דהוי נטירות יתירה אבל פרה או שור לא תצא בחבל שבצווארה לפי שאינה צריכה שימור אבל עגלים מותרי' לפי שהם מורדי' בקל:
(ב) האוכף שקורין זאטיל וכן האמעט אסור ליתן עליו אפי' בחצר משום מראית עין שיחשדו שרוצה לרכוב עליו או ליתן עליו משא וכן אסור לצאת בזוג שקשור ברסן ואפי' בחצר דמשמיע קול אא"כ פקק העינבל ומותר נמשוך הסוס בחבל שברסן רק שאם הי' ארוך יכרוך אותו סביב הצואר בכדי שלא יצא מידו טפח שנראה שנושא החבל כש"ד כל דבר שהוא לשמירה שלא יברח בין סוס או שאר בעלי חיים ובין עוף מותר אבל מה שאינו לשמירה אלא לנוי או משום סימן כמו שעושין לתרנגולים או מה שקושרין בפי העגל והעיזים כדי שלא תניק אסור לצאת בו, ואם משרתו נכרי רוכב בשבת על הבהמה להשקותה א"צ למחות שהחי נושא את עצמו אבל אם נותן בגדו עליו או שאר דבר אסור:
(ג) מותר למסור בהמתו לרועה אע"פ שמוליך אותה חוץ לתחום אבל אסור לומר לו שיוליכנה חוץ לתחום ואם מוליך שוורים למקום אחר אם מוסר לו בערב שבת מותר אבל בשבת חסור כיון שיודע בודאי שיוליכנה חוץ לתחום:
(ד) אסור להשאיל או להשכיר בהמתו לעכו"ם אם יודע שיעשה בו מלאכה בשבת אא"כ מתנה עמו שיחזרנו קודם שבת ואם העכו"ם אינו מחזור לו והוא אנוס יפקירנה אפי' בינו לבין עצמו ואם הישראל שכר בהמה מעכו"ם מצוה ג"כ על שביתת' דשכירות ספק אם נקנה לו אבל מותר לחזור להשכירה לעכו"ם ממ"נ אבל אם שכר עכו"ם עם בהמות שיוליך סחורתו למקום פלוני והעכו"ם חייב במזונותיהם ובאחריותם אינו מצוה כלל וכבר כתבנו לעיל דין מי שהחשיך לו בדרך בדיני' השייכים לערב שבת:
(ה) אע"ג דלאדם אסור לעשות רפואה בשבת כדלקמן אבל לבהמה מותר כיון דאינו בהול כל כך לא גזרינן שמא ישחוק. ולכן מותר להעמידנה במים ולסוך מכתה בשמן וכן מותר להקיזה דם ע"י עכו"ם אם היא חולה אבל אם היא בריאה רק כדי שתאכל בטוב שקורין פראווען אסור. (ו) אסור ליתן מים על גבי סובין ומורסנין דכיון דלאו בר גיבול הוא י"א דתיכף כשנתן המים חייב כדלעיל במלאכת לש אם לא בשעת הדחק מותר ע"י עכו"ם אבל ע"י ישראל אסור ואם אי אפשר ע"י עכו"ם אם כבר נתן מים מערב שבת אזי מותר להוליך בכף או במקל שאינו מוקצה ויוליכנה שתי וערב ויערה מכלי אל כלי עד שיתערב אבל לגבל בשבת הוא מלאכה מה"ת כדלעיל במלאכת לש:
(ז) אסור לחתוך תבן דק דק שקורין סיעצקע ואפי' ע"י גוי אסור דהוי כטוחן ומכל מקום אם עשה מותר ליתן לבהמה, ומותר להעמיד בהמה על עשבים מחוברי' שתאכל דלא אסרה תורה רק שלא לעשות מלאכה בבהמה מפני שיש לה צער אבל זה אדרבא נייח הוא לה אבל אם קצר עכו"ם עשבי' בשבת אסור להעמיד בהמה על גבי העשבי' ממש שתאכל דגזרינן שמא יטול בידו ויתן לה נמצא שטלטל מוקצה אבל מותר לעמוד בפניה שלא תוכל לנטות ותלך לשם ותאכל ממילא וכן מותר לומר לגוי שיתן העשבי' שקצר לבהמה ואם קצר בשביל ישראל אם הבהמה יכולה לילד לשם ולאכול מותר לומר לו שיתן לבהמתו אם אין לה מה לאכול ובשעת הדחק שאין לבהמה שום דבר לאכול מותר לומר לגוי לקצור עשבי' משום צער בעלי חיים וכן מותר לומר לנכרי לחלוב בהמתו משום צער בעלי חיים רק שהחלב אסור לטלטל בו ביום משום מוקצה וכן להמרות האווזות שאינן יכולים לאכול מעצמם אי ליכא נכרי או קטן והכל משום צער בעלי חיים ולכן אינו מותר רק פעם א' ביום:
(ח) אם נפלה לגומא שבחצר מותר להוציאה אפי' ע"י ישראל דאין כאן אלא איסור מוקצה אבל אם הגומא ברשות הרבים מותר ע"י גוי:
(ט) אם נותן שבולת שועל או שאר מיני דגן לבהמה לא ימדוד במדה אלא משער באומד דעתו וצריך ליזהר מאוד שאם נוטל בכברה שלא יכבור שיפול המוץ דהוא מלאכה דאורייתא מרקד אבל כשאינו כובר בכוונה אע"פ שנוטל בכברה והמוץ נופל דרך נקבי הכברה כיון שאין מתכוין לכך מותר כדלעיל במלאכת מרקד:
<b>מו</b> <b>מדין</b> <b>עשיית</b> <b>חפציו</b><b>:</b> <b>כתיב</b> (א) וכבדתו מעשות דרכיך ממצוא חפצך ודבר דבר. ר"ל שלא לעשות דרכיך שלא ילך בשבת כמו בחול דהיינו שלא ירוץ אלא ילך בנחת וידמה בדעתו כאלו הולך עם המלך ומ"מ לדבר מצוה מותר לרוץ:
(ב) ממצוא חפצך ר"ל שתכבדו שלא לעשות חפציו בשבת ואינו ר"ל מלאכה שהרי בלא"ה אסור משום מלאכה אלא ר"ל שידמה בדעתו כאלו כל מעשיו ומלאכתו כבר נעשי' וכאלו לא היה לו שום מלאכה לעשות וזהו מכבוד שבת כדי שלא ידאוג על שום דבר שלא לחשוב שום חשבון מחשבנותיו ולא ילך לשדהו לראות מה היא צריכה ולראות בבית הנכרי כיצד הוא עושה מלאכתו ולא ישכור פועלים ואפילו לילך לטייל למקום שאין דרך ב"א לטייל שם בכדי למצוא סוס או ספינה או עגלה לצאת בהם למחר שהרי זה עוסק בעסקיו ממש שמחפש סוס או עגלה ולכן אפילו אינו ניכר אסור אבל מותר לטייל אפי' במקום שיודע ששם יש בעל עגלה ובעלי ספינות רק שדרך בני אדם אפי' מי שאינו צריך סוס ועגלה מטיילים שם ולכן גם הוא מותר לטייל שם ובלבד שלא ידבר עמם בשבת רק מותר להמתין שם עד חשיכה:
(ג) עכו"ם שבא ליטול משכונו בשבת וישראל אחר רוצה להיות ערב י"א דאסור ואם העכו"ם מניח לו משכון אחר או שנותן לו מעות מותר וטוב שלא יגע הישראל במשכון אלא הנכרי יקח מעצמו ובמקום שאין עירוב מוציא הגוי דרך מלבוש משום דמחזי שהישראל צוה לו להוציא וכן אסור לישראל ליתן משכנו לחבירו אלא לצורך מצוה דכתי' ממצוא חפצך חפציך אסור אבל חפצי שמים מותר ולא יאמר לו הילך משכון אלא נותן לו סתם וכן מותר לילך לסוף התחום שיהי' מוכן לילך לדבר מצוה וכן אסור למדוד שום דבר חוץ מלדבר מצוה אם אינו לצורך מקח וממכר דזה אפי' לדבר מצוה אסור (ד) אין לווין ואין פורעין בשבת ואין שמין דבר בשבת כמה הוא שוה אפי' לדבר מצוה (ה) ואין מתירין נדר בשבת אא"כ הוא לצורך השבת ואז אפי' היה לו פנאי מערב שבת להתיר מתירין, אבל שלא לצורך השבח אסור אם לא לצורך מצוה כגון שנשבע על דבר והגיע הזמן בשבת יכולין להתירו וכן הבעל לאשתו ואב לבתו נערה מותר להפר בשבת אפילו שלא לצורך שבת דאם לא יפר היום לא יוכל עוד להפר דלא יהיה ביום שמעו כמבואר בהלכות נדרים:
<b>מז</b> <b>דין</b> דברים שאסור לדבר (א) ודבר דבר, ר"ל שתכבד השבת בדיבורך שלא יהיה דיבורך בשבת כמו בחול ובזהר מחמיר מאוד שלא לדבר בשבת רק מה שצריך לו ומה שצריך לדבר מותר לדבר אף בלשון חול אבל מה שאינו צריך לא יועיל מה שידבר בלה"ק ואסור לומר דבר פלוני אעשה למחר או סחור' פלוני אקנה למחר גדולי הפוסקים אוסרים ללמוד בשבת אפי' ספרי חכמות ואינו מותר ללמוד רק דברי תורה ומ"מ מי שיש לו חוב אצל נכרי ונודע לו בשבת שילך מן העיר ואפשר שלא ישוב מותר לילך בשבת לקבול עליו להמושל כיון שהוא הפסד ברור וכן בכל מקום פסידא מותר לדבר צרכיו:
(ב) ודוקא דיבור אסור אבל הרהור מותר לפיכך מותר לומר לחבירו או לנכרי הנראה וטוב בעיניך שתוכל לעמוד עמי לערב אעפ"י שמתוך כך מבין שצריך לו לערב לשוכרו דאינו אלא כהרהור אבל לא יאמר לו היה נכון עמי לערב דזה דבור ממש וכן מותר לומר לחבירו לעיר פלוני אני הולך למחר בא עמי שהרי יש למצוא היתר בשבת אם הי' שם מחיצה אבל לא יאמר אני נוסע למחר שהרי א"א למצוא היתר ליסע בשבת וכן מותר לומר לחבירו שילך לאיזה מקום להביא לו משם דבר שאינו מוקצה שהרי יש למצוא היתר בשבת שיביאנו אם הי' שם מחיצות:
(ג) אסור לקרות בשטרי הדיוטות דהיינו שטרי חובות וחשבונות ואפי' לעיין בהם אסור, וכן באגרת שכתוב בו עסקי משא ומתן אסור לקרות בו:
<b>מח</b> <b>דין</b> <b>אמירה</b> <b>לעכו"ם</b> (א) כל דבר שאסור לעשות אסור לומר לעכו"ם לעשות ואפי' לומר לו קודם שבת שיעשהו בשבת וכן אפי' לרמוז לו בידיו או שיאמר בל' שיבין שיעשה זאת כגון הרוצה שיסיר הפחם מן הנר שקורין שנוצין לא יאמר קנח חוטמך וכיוצא בו, כ"ש בל' ציווי אסור אבל מותר לומר לו שלא בל' ציווי כגון שיאמר חושך בבית וכן כשמביאין לו אגרת חתומה מותר לומר אינו יכול לקרות וכן מותר לומר לו אחר שבת למה לא הסרת הפחם וכן למה לא כבית הנר כדי שיבין שלשבת הבאה יכבה הנר וכן מותר לומר לו למה לא הרבית נרות כדי כשיראה בשבת הבאה שצריכים לנרות יותר ידליק אבל אסור לומר לו למה לא הדלקת הנר במקום חושך שהרי אפי' כשהדליק מעצמו אסור להנות ממנו דדוקא כשיש נר דולק כבר אלא שהנכרי מוסיף עוד נר מותר להנות ממנו:
(ב) מותר לומר לו שיטול נר דלוק ולילך עמו למקום אחר שאין זה אלא טלטול וכן בארצות הקרות מותר לומר להחם הבית דהכל חולין הן אצל הצינה אבל אם אינו קר רק מחמת תענוג אסור:
(ג) סחורה הנפסדת בשבת ע"י גשמים או ד"א או שנתרועע חביות משקין ותלך לאיבוד מותר לקרוא לנכרי אע"פ שיודע שהנכרי יתקן ויעשה מלאכה דאורייתא ובלבד שלא יאמר לו ומלאכה דרבנן כגון לטלטל מוקצה או לכסו' וכיוצא בו מותר אפי' לצות לנכרי לעשות במקום הפסד גדול או לצורך מצוה דהוי שבות דשבות שהרי אמירה לנכרי ג"כ אינו אסור אלא משום שבות וגדולה מזו התירו במקום הפסד שאם א"א ע"ג נכרי מותר הישראל לעשות מלאכה דרבנן בצנעה ע"י שינוי:
(ד) ונכרי שהקנה סחורה מישראל בע"ש ובא ללקחה בשבת אסור להניחו להוציא אפילו במקום שיש עירוב משום חשד שיחשדוהו שמכר בשבת אם לא לצורך גדול:
(ה) אסור לומר לו שילך בשבת חוץ לתחום לקרוא לקרובי המת שיבואו להפסידו אבל אם החולה מבקש שיקראו קרוביו מותר:
(ו) אם נפסק העירוב בשבת מותר לומר לנכרי לתקנו שלא יבואו רבים לידי מכשול:
<b>מה</b> <b>דין</b> <b>מלאכה</b> <b>ע"י</b> <b>נכרי</b> <b>בשבת</b> (א) נכרי שעש' מלאכה לעצמו בשבת אסור לישראל להנות ממנו אא"כ יש בו ג' תנאים, א' שלא יהיה מוקצה, ב' דלא שייך בו שמא ירבה בשביל הישראל, ג' שאינו דבר רגיל דאם הוא דבר רגיל חיישינן עכ"פ שירבה בשבילו לשבת הבאה לפיכך נכרי שהדליק נר בשביל עצמו מותר לישראל ליהנות ממנו דלא שייך שמא ירבה דנר, לא' נר למאה וגם לא חיישינן שיעשה זה לשבת הבאה רק בשביל ישראל אבל אם הדליק בשביל ישראל אע"ג שגם הנכרי משתמש בו מ"מ כיון שעיק' היה בשביל ישראל אסור ואם היה נר דולק ובא נכרי והדליק עוד נר א"צ למחות בידו ומותר להשתמש לאורו כ"ז שהראשון דולק ובמקום דוחק אפילו לאחר שכבה הראשון אבל נכרי שבישל טייא או קאווע בשביל עצמו חיישינן שמא ירבה ואפי' לא הרבה בשבילו שמא ירבה בשבילו לשבת הבאה אבל אם אינו מכירו כלל כגון אכסניא מותר:
(כ) נכרי שצד דגים או ליקט פירות לצרכו אסורין אפילו בטלטול שהרי הם מוקצים ואפילו אם ספק אם ליקט או צד היום, ולכן כל ימי הקיץ אסור לקנות מן העכו"ם דבר שבמינו מחובר דשמא תלש היום:
(ג) דבר שאין בו חשש מלאכה אלא שהובא מחוץ לתחום אם הוא בעיר שרובו עכו"ם או שידוע שהביא בשביל עצמו מותר באכילה אלא דאסור לטלטל חוץ לד' אמות במקום שאין עירוב ואם יש עירוב כל העיר חשוב כד' אמות ואם הובאו בשביל ישראל אסור לו ולבני ביתו עד מ"ש אבל לאחרי' מותר ואורחים המתאכסני' בביתו הרי הם כבני ביתו אם זימנן במקרה לביתו אסור אבל בביתם מותר. ואם הביא בשביל שנים אסורין להחליף וי"א דה"ה בכל איסורין דרבנן שעשה הנכרי בשביל ישראל הדין כן ונכרי שהביא דורון לישראל מסתמא עשה בשביל ישראל:
(ה) ואם הובאה בספינה אם ידוע שכבר היה בספינה מע"ש אע"פ שהספינ' הלכה כמה פרסאו' בשבת מותר דמסתמא המים עמוקים יותר מי"ט וקיי"ל אין תחומין למעל' מי"ט:
(ה) ספק אם הובא מחוץ לתחום או אם הביא בשביל ישראל אסורין:
(ו) מיני לפתות שדרך להטמינם בקרקע כל ימות החורף אע"ע שכבר היו תלושין כיון דצריך לזה מרה וחצינא לחפור אם עשה הנכרי לצורך ישראל והוציאן אסור אבל אם עשה בשביל עצמו מותר כיון דבאמת אינו מחובר וכ"ש אם נפתח הבור מעצמו:
(ז) נכרי שעושה מנעלים על המקח אפילו שידוע שעשה בשבת אם הוא בעיר שרובו נכרים מותר ללבשו אבל אסור ליקח אותם מבית האומן שיחשדוהו שיאמרו שאמר לו לעשות בשבת וגם לא יתן מעות לעכו"ם ושלא לקצוב עמו המקח רק יקחם סתם, ואם עשאן בשביל ישראל אם קצב שכרו מע"ש או שידוע המקח אם אין לו מנעלים וצריך ללבשן בשבת יש לסמוך על המתירין שאומרי' שאין זה דומה לנכרי שהדליק נר בשביל ישראל דאסור להשתמש לאורו דהתם ההנאה מיוחד לשבת משא"כ מנעלי' וכיוצא בו דאין ההנאה מיוחד דוקא לשבת:
<b>ג</b> <b>דין</b> <b>ליתן</b> <b>מלאכה</b> <b>לנכרי</b> <b>בע"ש</b> <b>(</b><b>א</b><b>)</b> ליתן לנכרי מלאכ' בע"ש מותר אע"פ שיודע שהגוי יעשה מלאכה זו בשבת ואפי' סמוך לקבלת שבת ובלבד שיוציא הכלים מבית ישראל קודם השבת אבל בביתו או בחצרו של ישראל הכל אסור אבל ברשותו של גוי מותר ליתן לו בע"ש על אלו אופני', א' שיפסוק עם הנכרי או שעכ"פ יאמר לו שישל' לו כראוי או שידוע שנותנין ע"ז שכר דכל זה נקרא קצץ ר"ל קצץ לו שכר דאז לא הוי שלוחו של ישראל דנכרי אדעתא דנפשיה עביד כדי לקבל שכר ואעפ"כ צריך שיוציאנו מבית ישראל קודם שבת דאל"כ יחשדוהו ששכרו בשבת ולכן מי ששכר עכו"ם להוליך סחורתו צריך למוסרו לו קודם שבת ואם לא אסור להניחו ליקח מביתו בשבת:
(ב) אפי' קצץ אם שכרו שכיר יום ר"ל שבכל יום יתן לו כך וכך אסור דמ"מ הוא שלוחו כדלקמן סימן ג' כיון שמייחד מלאכת לשבת אלא ישכור אותו בקבלנות ר"ל שבעד כך וכך מעות קיבל עליו לעשות מלאכה זו או בעד שבוע א' או חדש א' יתן לו כך וכך:
(ג) אפילו קצץ ובקבלנות אם מייחד לו מלאכה זו בשבת שאומר לו לעשות בשבת או שיאמר לו ראה שאני צריך למלאכה זו תיכף במוצאי שבת עד שאי אפשר אא"כ יעשה בשבת ה"ז כאלו אומר לו לעשות בשבת וקיי"ל אמירה לנכרי הוי שבות בין שיאמר לו בשבת או מע"ש אבל כשנותן לו סתם א"כ יש רשות לגוי לעשות אימתי שירצה ואמרינן שפיר מה שעושה בשבת הוא למהר להשלים מלאכתו שיקבל שכרו:
(ד) ואפילו קצץ ובקבלנות ואינו מייחד מלאכתו בשבת אם הוא מלאכה מחובר אע"פ שעומד במקום אחר שאין יהודים מצויים אם הוא בתוך תחום שאפשר שיבואו יהודים ויראו שהעכו"ם עושה מלאכה יחשדוהו ששכרו לימי' כיון שכן דרך העולם לשכור שכיר יום אבל חוץ לתחום מותר שא"א שיבאו לשם יהודי' בשבת ואם שכר שכיר יום ובנה בשבת באיסור אסור לו להשתמש באותו בית לעולם ולאחרים בכדי שיעשו:
(ה) ואם הוא מלאכת תלוש לצורך מחובר כגון לפסול אבנים ולתקן קורה וכיוצא בו לצורך בנין אף הוא מפורסם שהוא של ישראל אע"פ שהנכרי עושה בביתו דינו כמחובר וה"ה אפי' מלאכת תלוש אם הוא מפורסם שהוא של ישראל ועושה אותו במקום מפורסם כספינה ונקרא שם ישראל עליו נמי דינו כמחובר, וכל זה בבית של עכו"ם אבל בבית של ישראל או בחצרו לא מהני שום היתר אפילו בתלוש בקבלנות שהרי אנו רואין שהוא עושה בשליחות של ישראל:
(ו) ואם הנכרי הוא מושכר לישראל לשנה וכיוצא בו לעשות כל מלאכתו וא"כ מה שעושה הנכרי בשבת מרויח הישראל שאם לא יעשה בשבת אזי לא יוכל לעשות מלאכה אחרת בחול הכל אסור, וכן ישראל שיש בו מרחץ אסור מדינא לשכור גוי אפילו בששכרו על חדש וכיוצא בו בקבלנות להחם המרחץ שהרי הישראל מרויח בזה ולא עוד אפילו להשכיר המרחץ לעכו"ם ש תן לו בעד כל שבוע או בעד כל חדש כך וכך אפילו לא יסיק מ"מ אסור דכיון דאין דרך להשכיר בענין זה אלא המנהג שהישראל שוכר עכו"ם והריוח לישראל יחשדוהו שהוא השכיר את העכו"ם אם לא שכבר נתפרסם הדבר שאין דרכו לשכור פועלי' אלא להשכירם דאז מותר להשכירם בהבלעה בעד כל שבוע או חדש בין יסיק או לא יסיק. ואם גוף המרחץ הוא של גוי אלא שישראל שכר מגוי מותר להשכירה לגוי דלא נקרא שם ישראל עליו. וכן הדין בתנור ורחיים וברויא הויז והוטע וכל כיוצא בזה זה הכלל דבר שמנהג בני העיר להשכירם או שיטול הגוי חלק מהריוח מותר להשכיר בהבלעה דהיינו טל שבוע או על חדש או שנה, או להשכיר שיטול חלק בריוח כפי מנהג המקום, ודבר שאין דרך להשכירם אלא לשכור פועלי' והריוח של ישראל אסור אפילו להשכירם אא"כ שנתפרסם כבר שהוא משכירם:
(ז) במקום דאסור מדינא אם עשה אסור לקבל השכר ולכן אין לו תקנה להשכיר ברויח הויז וכיוצא בו וכן למכרם לעכו"ם אלא ע"פ ת"ח היודע לעשות כד"ת:
(ח) מותר ליתן חיטים ברחיים של מים ע"ש קודם חשיכה ובלבד שלא יעמוד ישראל שם דאז מחזי כשלוחו ולצורך פסח מותר שהישראל יהיה עומד שם לראות שלא יתחמץ וכן מותר להושיב שומר שלא יגנוב הנכרי ובלבד שלא ידבר עמו בשום עסק:
<b>נא</b> <b>דין</b> <b>מקח</b> <b>וממכר</b> (א) כבר כתבנו במלאכת כותב דכל מקח וממכר אסור אחד המוכר בפה או במסירה או במשיכה בין משקל או במנין או במדה בין שמודד ביד או בחלי ואפילו לדבר מצוה אסור ומטעם זה אין עושין פדיון הבן בשבת ואפילו ליתן כלים שהרי אסור לעשות שומא בשבת וכן אסור לעשות קבלות קנין בשבת, ולכן הנושא אלמנה אסור לבא עליה ביאה ראשונה בשבת ויו"ט דבאלמנה אין חופה קונה אלא ע"י הביאה ואין קונין בשבת:
(ב) אסור למדוד שכר ושאר משקין בכלי המיוחד למדה אא"כ שממעט או מוסיף מעט דלא הוי מדידה גמורה וכן מותר לו ללוקח ליטול המדה של המוכר עם המשקין לביתו או שהלוקח מביא כלי מתוך ביתו אפילו בלי המיוחד למדה ואומר לו מלא לי כלי זה אבל לא יאמר לו מדה או חצי מדה כללו של דבר שלא יזכור שם מדה או סכום מעות שלא יאמר תן לי בעד ו' גדולים וביוצא בו והעולם נוהגים בזה היתר דאינם מתכוונים רק להודיע למוכר כמה הוא צריך, ואמנם היתר זה לא שייך רק בשכר וכיוצא בו דבר שמקחו ידוע אבל לומר לו תן לי בעד ו' גדולי' תפוחי' וכיוצא בו דא"א לומר שכוונתו כמה צריך שהרי אינו יודע כמה תפוחים יתן לו אלא יאמר לו תן לי ב' תפוחי' וכיוצא בו:
(ג) אסור לחשוב עם המוכר לומר לו תן לי מדה וכבר לקחתי כך וכך ואסור שיאמר לו תן לי בעד ג' גדולים וכבר מגיע לך בעדות גדולים וכיוצא בזה וכ"ז אסור לכ"ע:
(ד) מה שנוהגין שכותבין שם האיש ויש לו פתקאות שכתוב עליהם סכום מעות או סכום מדה ומניח פתקא אצל שם האיש יש לאסור שהרי אסור לעיין בפתקאות האלו שהם שטרי מקח אלא יניח שם גרעין לסימן ופשיטא דאסור לעשות נקבי' במחט וכיוצא בו לסימן וגבאי צדקה נוהגין להקל דמדמין לחשבונת של מצוה:
(ה) אסור להטיל גורלות ואפי' אם החלקים שוין ואסור לשחוק אפי' בדרך צחוק שמא יכתוב ולהרויח הכל אסור דהוי כמקח וממכר:
<b>נב</b><b>)</b> <b>דין</b> <b>מוקצה</b> (א) אסרו חכמים לטלטל מקצת דברים בשבת, והטעם כדי שלא יהיה בעיניו כיום חול להגביה ולפנות כלים מבית לבית ומפינה לפינה כיון שהוא יושב בביתו ואינו עוסק במלאכה ונמצא שביטל הטעם שבא בתורה למען ינוח כנ"ל, ועוד שע"י הטלטול אפשר שיתעסק בהם מעט ויבא לידי מלאכה, ולכן אסרו לטלטל אלא כפי הצורך דהיינו אוכלי' וכתבי קודש מותר לטלטל בכל ענין וכלי שמלאכתו להיתר דהיינו שהוא עומד להשתמש בו דבר שמותר לעשות בשבת והם כל כלי מאכל וכלי משתה אע"פ שבחול מבשלין בו מ"מ ראוי להשתמש בהם ג"כ כך ושולחן ומטה ובגדים כל אלו מותר לטלטל ממקום למקום ומבית לבית אע"פ שאינו צריך עכשיו להשתמש באותו כלי וגם אין צריך למקום שהכלי עומד שם רק שירא שמא יקרה איזה נזק להכלי הן מחמת איזה חימום או קרירות או שמא יתטנף או שמא ישבר או יגנב וכדומה, כלי שמלאכתו לאיסור דהיינו שמשתמשין בו דבר שאסור לעשות בשבת כגון מכתשת וקרדום שמלאכתו לבקוע בו עצים ומנורה שמלאכתו להדליק בו נרות אע"פ שלא הדליקו עליו וכן כל כלי שעושין בו מלאכה ומיוחד רק למלאכה אסור לטלטל לצורך הכלי אפילו שמא יגנב או ישבר ואינו מותר לטלטל רק לצורך גופו דהיינו שצריך עכשיו כלי זה לעשות בו דבר שמותר לעשות בשבת דהיינו קרדום או מדוכה ורוצה לשבור בו אגוזים וכדומה אז מותר לטלטל או לצורך מקומו דהיינו שהוא צריך להשתמש במקום שהכלי עומד שם מותר לטלטל אותו ולהעמידו במקום אחר ונר של חלב או שעוה שלם מקרי כלי אך כיון שמלאכתו לאיסור אסור לטלטל רק לצורך מקומו דהיינו שמונח על השולחן או על הספסל אבל כשמניח במקום שמתיירא שמא ידרסו עליו אסור ונר שכבר כבה הוי כשברי כלי ואסור אפי' לצורך מקומו:
(ב) כלי שאדם מקפיד עליו בתשמישו שמא יהי' בו פגם כגון פען מעסר וכן סכין של שחיטה וכן כלי מלאכה שמקפיד עליו האומן שלא יפגום וכן כל מיני כלים שהניח החנווני בחנות ואין דרכו להשאילם. וכן כיס המיוחד למעות וכבר הניח בו מעות וכן נייר שמייחד לכתיבה ומקפיד עליו שלא יתטנף וכיוצא בהם אסור לטלטל אפי' לצורך גופו כגון לחתוך בו לחם וכיוצא בו, או שצריך למקום הכלי אפ"ה אסור:
(ג) ומ"מ אם הכיס תפור בבגד מותר ללבוש הבגד דבטל לגבי הבגד אפילו יש מעות בכיס מותר לטלטל הבגד אבל אסור ללבוש שמא יצא בו לרה"ר ופשיטא דאסור להכניס ידו לתוכו:
(ד) דבר שאינו לא כלי ולא מאכל אדם ולא מאכל בהמה כגון אבנים ומעות ועצים ועפר וחול ועצמות הקשים שאין בהם מוח וקליפות אגוזים ונוצות וחתיכות ברזל וחתיכות זכוכית מחט שניטל עוקצה או חורה ובהמות ועופות וכיוצא בהם וזה נקרא מוקצה מחמת גופו דברי' הללו אסורי' לטלטל לעולם בלא היתר רק כשירצה להשתמש בהם בשבת יש מהם שצריכי' תיקון מע"ש ויש מהם דסגי במחשבה ודברי' הללו הם ארוכי' וצריך ללמוד בחיבורי חיי אדם בדין מוקצה:
(ה) עוד יש מוקצה מחמת מצוה כגון מותר שמן הנר שדלוק בשבת או המטפטף ועצי סוכה והסכך והרוצה לשמור עצמו ואוהב נפשו לאור באור החיים ילמוד דינים אלו בספרי ואז יבין חיך לעבוד ה' ולא יכשל:
(ו) עוד יש מוקצה מחמת איסור מלאכה כגון פירות שנתלשו בשבת וכן דגים שניצדו בשבת וחלב שנחלב בשבת וגבינה שנולדה בשבת כל זה אסור לטלטל בשבת:
(ז) המכבדות של ענפי' שקורין בעזים שמכבדין בו הבית הוא מוקצה ואסור לטלטלו רק שהגוי בעצמו יקח ואפי' ליקח ממנו ענף להכות הקטן אסור:
(ח) אם א' מדברים המוקצים מונח על כלי אפילו כלי שמלאכתו להיתר אם הניח עליו בכוונה שיהיה מונח עליו כל השבת והיה מונח עליו בין השמשות אע"פ שנזדמן שניטל דבר המוקצה מן הכלי ע"י נכרי וכדומ' אעפ"כ אסור לטלטל הכלי כיון שהיה מוקצה בין השמשות נעשה הכלי בסים לדבר האסור אבל אם היה בדעתו שלא יהיה מונח שם כל השבת ועכשיו צריך לכלי ההיתר והוא צורך גדול מותר לנער האיסור מן הכלי אבל אסור ליטלו בידים וה"ה אם שכח מוקצה על איזה כלי ולא הניח בכוונה מותר לנער המוקצה מעליו ולכן כשמונח על השולחן קליפי אגוזים אסור ליטלן בידים ולזורתן אלא יקח המפה מן השולחן ויזרקם או שינער מן השולחן:
(ט) בסיס לאיסור ולהיתר כגון שיש קעסטיל וכיוצא בו שמונח בתוכו מעות וגם אוכלין או כלים אם האיסור חשוב עליו יותר אסור לטלטלו ואם ההיתר חשוב עליו יותר מותר לטלטלו:
(י) אסור לבטל כלי מהיכנו ולכן אסור ליתן כלי בשבת שיפול המוקצה לתוכו שע"י שיפול המוקצה לתוכו יהיה אסור לטלטל הכלי, ולפיכך אסור ליתן כלי תחת התרנגולת שיפול הביצה לתוכו אבל מותר לכפות כלי על המוקצה וכן לכפות סל לפני אפרוחים ומ"מ כל זמן שהאפרוחים עליו אסור לטלטל הסל:
(יא) כשמטלטל המוקצה לצורך גופו או מקומו כל זמן שעודו בידו מותר לטלטלו ולהניחו באיזו מקום שירצה ולכן אם שכח מעות בבגדו מותר לילך למקום המשתמר ולנער משם המעות:
(יב) טלטול מן הצד אם הוא לצורך דבר המותר כגון שהטמין פירות בנוצות וכיוצא בו אם מקצתן מגולין או שיכול לתחוב בו סכין ולהוציאו אע"ג דעי"ז נופל המוקצה מותר אבל לצורך דבר המוקצה אף זה אסור, ולפיכך מה שנוהגין בכפרים שהנכרי מניח המעות על השולחן והישראל מגררו בסכין עד שיפול לתיבה או שמקבל המעות ע"י כלי או בגד כל זה אסור ומ"מ אם אינו מטלטל כלל בידיו רק בגופו או ברגליו דזה גרע מטלטול מן הצד יש מתירין ולפ"ז אם נר של חלב מונח בארץ מותר לדחפו ברגלו ויש אוסרין גם בזה וכן אם הסוכה מנטף מגשמים אסור להכות בידו על הסכך אבל מותר להכו' עליו במקלות דהוי טלטול מן הצד:
(יג) כל דבר מטונף כגון צואה בין של אדם או של בהמות ועופות אם הם במקום דריסת בני אדם שמתיירא שיטנף בהם או שמאוס עליו מותר להוציאם אפי' בלא כלי ואם הוציאו בכלי כ"ז שהוא בידו מומר להחזירו כדין כל מוקצה ולאחר שהניחו מידו אסור לטלטלו אא"כ נותן לתוכו מים ויהיו המים ראוין לבהמה דאז מותר לטלטל הכלי אגב המים אבל בשביל שלא יטנפו בו תינוקות אסור להוציאו אפי' בכלי אלא יכפה עליו כלי ומ"מ אם הכלי מלא וא"א לפנות עליו מותר להוציאו לאשפה ולהחזירו משום כבוד הבריות:
(יד) סחורה שירדו עליו גשמים בשבת אם אפשר להוציאן או לכסותן ע"י גוי מותר ואם לאו מותר לישראל לכסותן אבל אסור לטלטלן ולהוציאן כיון שאפשר להצילן ע"י כיסוי או להוציאן ע"י גוי וא"כ אינו בהול כ"כ אבל היזק שבא פתאום על אדם כגון דליקה או שמתיירא מגנבים וכיוצא בו מותר לטלטל אפי' מעות ויש אומרים שיטלטל אותם דוקא על ידי ככר או שאר דבר:
(טו) מת בשבת אסור להגביה אפילו על ידי ככר ותינוק במקום שאין לחוש שיסריח אלא ישמטו הכרים מתחתיו ופשיטא דאסור להעצים עיניו או ליישר איבריו ואם הוא מטונף או מאוס בעיני רואיו מותר לטלטלו ע"י ככר ותינק או ע"י כסותו ולרחצו בידים במים אבל לא ע"י מפה שמא יסחוט:
<b>נג</b> <b>דין</b> חולי או מקום סכנה (א) כל חולי שיש בו סכנ' מחייב כל אדם לחלל שבת בשבילו בכל המלאכות ובלבד שהרפואה ידוע ע"פ מומחה או שידוע לכל שהוא רפואה בדוקה ואם אפשר לעשות בלי שום דיחוי ואיחור ע"י שינוי או ע"י נכרי עושין אבל אם יש לחוש שיתאחר הדבר אסור לעשות ע"י נכרי או שינוי אלא ע"י גדולים מישראל וכל הזריז ה"ז משובח ואסור לשאול כלל אלא כיון שידוע שצריך לדבר זה חייב לחלל שבת ואפי' רצו הרבה בני אדם לעשות דבר אחד שכל אחד לא ידע שעשה חבירו יש להם שכר טוב:
(ב) כל מכה שהיא בחלל הגוף מהשינים ולפני' דהיינו שנתקלקל אחד מאיברים הפנימי' מחמת מכה או בועה ומכה שע"ג היד או ע"ג הרגל ואפי' אם הוא ספק אם יש בו סכנה, וכן מכה שנעשית ע"י ברזל ושחין הבאה בפי טבעת וכל מיני חולי שבא לו קור וחום בפעם אחת מחללין אבל קדחת הרגיל שידוע שאין בו סכנה כלל אסור לחלל עליו שבת ודינו כחולי שאין בו סכנה לקמן:
(ג) כל חולי ומכה שרופא אומר שהוא סכנה אע"פ שהוא מבחוץ מחללין ואפילו רופא אחד מכחישו ה"ז ספק נפשות ולהקל:
(ד) יולדת היא כחולה שיש בו סכנה ומחללין עליה שבת לכל מה שצריכה קוראין לה מילדת ממקום למקום ומדליקין לה נר ואפי' היא סומא ואע"פ שיכולין לעשות לה בלא נר דשמא תרגיש שלא הדליקו תתלש דעתה ומ"מ כיון שכאב היולדת הם דברים טבעים ואין א' מאלף שמחם מחמת לידה. ולכן כל מה שיכול לעשות ע"י שינוי עושין ומשעה שמרגש' קצת ואפילו בספק מותר לקרות המילדות ואפילו מחוץ לתחום אבל לחלל בשאר דברים אסור עד שתשב על המשבר או משעה שהדם שותת ויורד או משעה שאין בה כח לילך עד שחברותיה צריכין לשאת אותה בזרוע כיון שנראה בה אחד מכל אלו מחללין עליה שבת:
(ר) כל ג' ימים ראשונים אפי' אמרה אינה צריכה מחללין עליה שבת אם אנו רואין שצריכה לכך ולא חשבינן מעת לעת שאם ילדה ביום ד' סמוך ללילה אם כן שבת כבר לאחר ג' ימים, מג' ועד ז' אם אמרה אינה צריכה ואפילו שחברותיה אומרים צריכה אין מחללין אבל אם רופא אומר שצריכה מחללין, ומז' ואילך הרי היא כחולה שאין בו סכנה ומותר לעשות צרכיה ע"י נכרי עד שלשים יום:
<b>נד</b> <b>דין</b> חולה שאין בו סכנה:
(א) חכמים גזרו מלעשות רפואה בשבת אפי' דבר שאין בו משום מלאכה או שמוכנת מערב שבת דאם נתיר לו לעשות רפואה המוכנת מע"ש יטעו לומר שמותר לשחוק הסמנים בשבת וחייב משום טוחן ואם ימרח רטיה חייב משום ממחק:
(ב) מי שיש לו מיחוש בעלמא אע"פ שכואב לו הרבה אם מתחזק והולך כבריא אסור לעשות לו שום רפואה אפילו ע"י נכרי ומי שחושש בשניו ומכל מקום הולך כבריא שדרך רפואתו ליקח חומץ כיון דמוכח מלתא שעושה משום רפואה שאין דרך לשתות חומץ לכן אסור ליקח חומץ בפיו ולפלוט וה"ה יין שרף לא ישהנו בפיו ויפלוט ואפילו לשהות ואח"כ יבלע אסור ובמקו' צער גדול אפשר לסמוך ביי"ש דמותר להשהותו ולבלוע אח"כ או אפי' להפליט כיון דיי"ש הוא משקה גמור לכל לא מחזי כ"כ לרפואה וכ"ש דאסור ליתן על השן נעגעליך או שפירוטיז וסובין חמין דכ"ז מוכח שהוא לרפואה אם לא דכאיב לי' טובא שמצטער כל גופו כדלקמן וכן החושש בגרונו במיחוש שהכל יודעין שאין בו שום ספק סכנה שנוהגין לערערו במיני משקין אסור וכן אסור לרחוץ העין ביין או רוק תפל אבל אם אינו יכול לפתוח העינים מותר ללחלחן ברוק תפל שהרי אינו עושה רפואה רק לפתוח העיני' וכן מי שנגפה ידו ורגלו אסור ליתן עליו חומץ או יין אם לא שנעשה ע"י ברזל או על גב ידו או על גב רגלו דזה דינו כחולה שיש בו סכנה ומותר הכל:
(ג) רטיה שנפלה ע"ג כלי או שהוחלקה ממקומה יחזירנה כיון דמלתא דלא שכיח לא גזרו ומגלה מקצת רטיה ומקנח פי המכה וחוזר ומגלה קצה השני ומקנחה ובלבד שלא יקנח הרטיה שהוא ממרח, ומכה שנתרפא נותנין עליה רטיה שאינה רפואה אלא שמשמרה שלא יסרוט בבגדיו וכן מותר להניח חתיכות בגד חדש יבש שאינו מרפה או אפילו ישנים שכבר היו על המכה אבל בגד ישן שלא היה על מכה מעולם אסור שהוא מרפא וכן מותר להניח עלים על העין או מכה לקרר אבל עלים שמרפאים אסור ומעבירין גלדי מכה וסכין אותה בשמן אבל לא בחלב מפני שנימוח:
(ד) חולה שחלה כל גופו או שיש לו כאב גדול ומצער כל גופו עי"ז אע"פ שהולך כנופל למשכב דמי ומותר לעשות כל רפואות ע"י עכו"ם ואפילו דברים שיש בהם מלאכה דאורייתא ולכן אם כואב לו השינים מותר להוציאו ע"י נכרי אבל ע"י ישראל אסור דהוי מלאכה דאורייתא דהחובל לרפואה חייב ומותר לומר לנכרי שיעשה לו רטיה וכ"ש להניח עליו לכתחלה ופשיטא שמותר לו לשתות כל מיני רפואות ובלבד שיעשה נכרי, ופראשקעס שקורין פולווער כגון ראבארבערע וכיוצא בו שמערבין במים נ"ל דאסור ע"י ישראל לעשות בלילתו עבה דהא י"א דבדבר שאינו בר גיבול משנתן מים חייב כדבארנו במלאכת לש ולכן יעשה נכרי:
(ה) ודבר שאינו אלא מדרבנן וא"א לעשות ע"י נכרי מותר ישראל לעשותו ע"י שינוי ואם א"א ע"י שינוי מותר אפילו לעשות כדרכו:
(ו) אם יש בו סכנת אבר לכ"ע מותר אפילו ע"י ישראל כדרכו בדבר שאין בו אלא מלאכה דרבנן ואפי' אינו חולה כלל אבל מלאכה דאורייתא אפי' יש בו סכנת אבר אסור חוץ מסכנת עין שמחללין עליו את השבת דסכנת עין הוא סכנת נפשות:
(ז) וכל דבר שמותר לעשו' ע"י ישראל בחולי שאב"ס נ"ל דאפי' יכול לעשות ע"י נכרי מותר וכל דבר שמותר ע"י ישראל אין חילוק אם חולה בעצמו עושה אן ישראל אחר:
(ח) חולה שאב"ס מותר לומר לעכו"ם לבשל אפילו דברים שאסורים משום בישולי עכו"ם ומ"מ מה שנשאר למוצאי שבת אסור אפילו לחולה עצמו ובשבת אסור לבריא:
(ט) צריך הישראל לזהר כשמבשל הנכרי לחולה שאב"ס שלא יתן שום דבר בקדרה וכשעושין זופף או ראסל או שותה או קאווע ומלבנין אותו עם חלמון של ביצה צריך לזהר שלא יברור ישראל החלמון (ר"ל געלכיל) מן החלבון ר"ל (ווייסיל) דהיינו כדרך שעושין נקב ומוציא החלבון או ששובר הביצה באמצע ושופך החלבון מקליפה לקליפה דזה הוי בורר אלא ישברנה ויקח החלמון דהוי בורר אוכל מפסולת לאלתר ביד וגם יזהר שלא יטרוף החלמון בכח כמו שדרך לטרוף ביצים דאסור לטרוף שום דבר כדרך שעושין בחול וגם יזהר שלא ישפוך הביצה אפילו בכלי שני כל זמן שהוא חם כ"כ שהיד סולדת בו ופשיטא לכלי ראשון דכ"ז הוי מבשל:
(י) אדם בריא מותר לשתות משקין אע"פ שאין דרך בריאים לשתותן ודוקא כששותן לצמאו אבל אם כוונתו לרפואה אסור אבל דבר שדרך בריאים לאכול ולשתות אע"פ שמתכוין לרפואה מותר, ומותר לאכול שרפים ר"ל זעפטליך ולגמוע ביצה חיה להנעים הקול:
(יא) אם מצטער מרוב מאכל ורפואתו להקיא מותר לתחוב ידו לגרונו להקיא אבל ע"י סמנים אסור וכ"ש דאסור לשתות דברים לשלשל מיעיו אם לא שהוא חולה הכולל כל הגוף דאז מותר:
(יב) אסור לכנוס למרחץ בשבת אפי' אם אין כוונתו להזיע רק לעמוד במקום שיכול להזיע אסור ולכן הטובלי' בשבת ואחר זה עומדים במרחץ במקום שיכולין להזיע יצא שכרם בהפסדם ונקרא עבריין, ואסור לרחוץ או אפי' לשפוך על גופו חמין אפי' שהוחמו מע"ש אבל מותר לרחוץ פניו ידיו ורגליו או שאר איברי' בחמין שהוחמו מערב שבת ובלבד שלא ירחוץ רוב גופו ופשיטא שלא ירחוץ בבגד שמא יסחוט, ולכן שלא כדין עושין הנשים הטובלת בשבת במקוה של מים חמין וצריכין לזהר שלא יהי' המים רק פושרין, אפילו לרחוץ בנהר אסור לתענוג אם לא לצורך טבילת מצוה כטבילת נדה בזמנה או לקריו שלא היה לו אפשר לטבול קודם שבת, והרוחץ בנהר אפי' ידיו לבד צריך שיגנוב יפה כשעולה מן הנהר שלא ישארו מים עליו ויטלטל ד' אמות בכרמלית, הטובל בשבת מותר לקנח את עצמו בכתנת או בבגד ומותר להביא לביתו אם הוא במקום שיש ערוב ולא חיישינן שמא יסחוט מותר לשוף ידיו במורסן ונכון שלא יתן עליהם מים דהוי כלש רק שישוף כשידיו רטובת אבל במלח מכ"ש הבורית שקורין זייף אסור שהם נימוחים ודומה לריסק ב"ד ושלג במלאכת דש:
<b>נה</b> <b>דין</b> מבוי וחצר (א) כל מקום שיש לו ג' מחיצות הוא רשות היחיד מה"ת ומותר לטלטל בכולו אך חכמים אסרו לטלטל בו שדומה קצת לרשות הרבים ולכן אסור לטלטל בתוכו עד שיעשה תיקון ברביעית בין חצר ובין מבוי אלא שחלקו ביניהם דחצר דתשמישו צנוע צריך שיהי' לו סתימה יותר ממבוי:
(ב) ולכן מבוי סתום מג' רוחות ופרוץ מרוח ד' אם רחב פתח המבוי אין יותר מעשר אמות מעמיד לחי א' אצל הפתח בא' מן הצדדי' דקיי"ל לחי משום מחיצה א"כ ה"ז כאלו היה לו מחיצה שלימה וה"ה אם יש פרצה בא' מן המחיצות אפי' רק ד' טפחים אם בקעו בו רבים צריך תיקון זה, וחצר שפרוצה במלואה ברוח ד' הצריכו חכמים סתימה יותר דהיינו שיעמיד ב' לחיין מב' צדדי הפתח או שיעמיד שם פס אחד רחב ד' טפחי' או שנשאר שם פס ד"ט ולפי שיש חילוקי דיני' במבוי איזה ניתר בלחי א' לכן כל מבואות שלנו צריך לתקן כדין חצר דהיינו או ב' לחיין מב' צדדי הפתח או פס ד' טפחים:
(ב) יזהר להעמיד הב' לחיין זה כנגד זה אם לא בשעת הדחק דיש להכשיר אפילו זה שלא כנגד זה (ג) הלחי הוא קנה אע"פ שאינו רק קנה דק רק צריך שיהיה גבוה י' טפחים לפחות ויהיה חזק ומהודק שלא ינוד ברוח מצויה ולא יהיה רחוק מן הכותל ג' טפחים ולא יהיה גבוה מן הקרקע ג' טפחים ואפילו לא העמיד אותו שם לשם לחי אלא שנזדמן לו מאיליו ואפי' אם היוד טפחים אינן מחוברי' יחד אלא שברי שברים כמו האבנים והקורות היוצאים מן הכתלים זה למעלה מזה ובלבד שלא יהיה בין אבן או קורה לחבירו ג' טפחים אלא דבלחי העומד מאיליו לא מהני רק אם סמכו עליו מערב שבת לשם לחי אבל לא סמכו עליו מערב שבת כגון שהיה שם לחי אחר ונפל בשבת ובאים לסמוך עליו בשבת לא מהני:
(ד) בד"א בזמן שפתח המבוי או החצר עד עשר אמות אבל ברחב מי' אמות לא מהני לחיין ולא פס ד' טפחים עד שיעשה שם צורות הפתח אפי' קנה משהו מצד זה וקנה משהו מצה זה ואפילו זה שלא כנגד זה וקנה או חוט של פשתן על גביהן ובלבד שיהיו הקני' גבוהים עכ"פ י"ט ולא יהיו מרוחקי' מן הארץ ג' טפחים אבל מלמעלה אפי' שאינם מגיעי' עד החוט כשר רק שיהיו מכוונים ממש נגד החוט או הקנה שלמעלה ואם הרחיק אפילו כל שהוא פסול דהוי צורת הפתח שעשאה מן הצד ופסול:
(ה) ולפיכך אם הקני' גבוהי' וקשר החוט על ראשי הקנים סמוך לראשן בענין שבולט מן הקנים למעלה מן הקנה או החוט שעל גביהן ג"כ פסול שהרי בפתח המשקוף מונח על המזוזות ולכן צריך שיכוין שיהיה הקנה העליון מונח דוקא על הקנים או כנגדן ממש:
(ו) דין תיקון המבואות בעיר שיש בה מבואות הרבה זה נכנס לזה מבואר בחיבורי חיי אדם כע"א סי' ט' י' ודין מבוי או עיר שצדה אחד להר מבואר שם סי' י"ב י"ג:
(ז) מבוי שנשבר העירוב בשבת אם הוא מוקף חומה רק שנשבר התיקון לחלק מבואת יהודים לעצמן אמרינן שבת הואיל והותרה הותרה אבל אם אינה מוקפת חומה כיון דליכא מחיצות ל"א הואיל והותרה הותרה ואותן המבואות שנשבר העירוב שלהן אסורות לטלטל במבוי ומ"מ מותרי' לטלטל בחצירות אע"ג שהעירוב חצירות מונח במבוי אחר שאין יכולין להביאן אצלן מ"מ אמרינן הואיל והותרה הותרה ומותר לומר לעכו"ם לתקן עירוב בשבת כדי שלא יבואו רבים לידי מכשול. וחצר שנפרצה בפרצ' האוסר לכרמלי' בשבת כיון שאין כאן מחיצות ל"א שבת הואיל והותרה כו':
<b>נו</b> <b>עירובי</b> <b>חצירו'</b> <b>ושתופי</b> <b>מבואות</b> <b>וברכתו</b> <b>(</b>א
) תקנו חז"ל דאע"ג שהמבואות והחצירות כתיקונן במחיצו' גמורות מכל מקום אסור לטלטל בהם מן הבתים לחצרות ומחצרות לבתים וכן מן הבתים למבוי אלא א"כ ערבו יחד לפי שהמבוי הוא כמו רשות הרבים וכן החצירות נגד הבתים הו' כמו רשות הרבים כיון שהבית מיוחד לאחד והחצר משותף לכל הדרים בחצר מחזי כרה"ר ואם יהיה מותר לטלטל בלא עירוב יבואו לטעות דמותר לטלטל ג"כ מרשות היחיד לרה"ר ולפיכך תקנו שיהיו כל הבעלי בתים שבחצר מערבין יחד דהיינו שכל אחד יתן קצת לחם ויתנו הכל בכלי אחד דיקא כדי שיהיה הכל מעורב ביחד דלכך נקרא עירובי ויניחנו הכל בבית אחד וכיון שדעתו של אדם נגרר אחר המקום שמאכלו שם והוי כאלו כולם דרים בבית זה ונמצא הוי כאלו לא דר בחצר זה אלא אחד ואח"כ יתערבו כל החצירות יחד ויניחו הכל. בחצר אחר ונמצא כאלו אין במבוי אלא חצר אחד ותקנו חכמים ז"ל שאין מערבין אלא בככר שלא יבואו לידי מריבה שזה יאמר אני נותן פת שלם ואתה פרוסה ועוד כמה חילוקי דינים ולפיכך המנהג הפשוט בכל הקהלות שהשמש גובה מכל בעלי בתים מעות או בצים והוא קונה קמח ומתקן מן המצה לפי שאינו ממהרת להתעפש כ"כ כמו לחם חמץ ומזכה המצה לכל בעלי בתים דהיינו שנותן המצה לחזן או לרב או לאיש אחר ואומרי' זכה בשביל כל בני העיר ואז מברך בא"ה וכו' וצונו על מצות עירוב ואומר בדין יהא שרי לנו לעיולי ולאפוקי מבתי' לחצירות ומחצירות לבתים ומחצר לחצר ומחצרו' למבואות וממבואות לחצירות לנא ולכל ישראל הדרים בעיר הזה ומניחין המצה בבית הכנסת (ב) וכיון דמחמת העירוב נחשבין כאלו כלן דרים שם וא"כ בע"כ צריך שיהיה העירוב מונח במקום שכל אחד יכול להביא העירוב אצלו בין השמשות וא"כ אם לא תקנו המבואות דאז אסורים לטלטל במבואות אם כן אין זה נקרא שתופי מבואות ולכן אם דרין בחצר בית הכנסת עכ"פ ב' בעלי בתי' בענין שבלא העירוב היו אסורי' לטלטל בחצר ועל ידי העירוב מותרים וא"כ הרי זה עירובי חצירות ואם לאו א"כ לא מהני העירוב כלום והמברך מברך לבטלה, דאי משום לטלטל בבית הכנסת עצמו אין צריך לערוב לא מבעי' לכלים ששבתו בתוכו דמותר כדלקמן אלא אפילו אם אחד הביא בשוגג כלים מביתו אפי' הכי מותר לטלטל בתוכו דלא נקרא בית דירה כל:
(ג) אם לא ערבו בחצירות אסור להוציא כלים ששבתו בבית לחצר ומחצר לבתי חצר השני אבל כלים ששבתו בחצר מותר לטלטל אפי' מחצר לחצר וכן מחצר לקרפיף שלא הוקף לדירה דכל אלו כיון דאין תשמישן תדיר לא הצריכו חכמים לעירוב ותיקון העירוב אינו רק להוציא' כלי הבית לחצר או לבתי חצר השני, ובור שבין ב' חצירות שלא ערבו אסור להכניס המים לבתים אבל מותר למלאות בכלי ששבת בחצר ולשתות שם, וכן בית הכסא שבין ב' בתים שלא ערבו שדינו ככרמלית והבית הכסא הוא רשות היחיד אסור לפנות שם דמוציא מרשות היחיד לכרמלית ומכל מקום אם שכחו ולא ערבו מותר לפנות מפני כבוד הבריות וה"ה אם שכח ולא הכין מערב שבת דבר לקנח בו או שהכין וניטל משם מותר להוציא מרשות היחיד לכרמלית לצורך קינוח:
(ד) אפי' ב' בתים ופיר הויז ביניהם וכ"ש ב' בעלי בתים שדרים בחצר אחד כל אחד בביתו אסורים לטלטל אם לא ערבו יחד והנכון שאחד מהם יקח פרוסת פת וכ"ש פת שלם ויהיה בו עכ"פ לא פחות מששה ביצים ולכתחלה יהיה כשיעור ח' ביצים ויתן לאיש אחד אפי' אם אינו מבני אותו חצר אבל לא על ידי בניו אם הם סמוכים על שלחנו ואם אין שם אחר יכול לזכות אפי' ע"י בניו אם הם גדולים או ע"י אשתו ויאמר להם שיזכה בככר זה בשביל כל בני החצר או בשביל כל בני העיר ואז יגביה הזוכה את הפת טפח כדי שיקנה בהגבהה זו את הלחם ובשעה שמזכה מברך ואומר כנ"ל:
(ה) הא דמהני עירוב חצירות דוקא כשאין דר באותן חצר רק ישראלים אבל אם נכרי דר שם בקביעות לא מהני ערובם אלא שצריכי' גם כן לשכור מהנכרי רשותו ומותר לשכור ממנו אפי' בשבת ונותן לו בעד השכירות איזה דבר מאכל או משקה ואפי' במעט פלפלין ובפחות משוה פרוטה ויאמר לו השכר לי רשותך אבל אם אמר לו תן רשות שאוכל לטלטל בחצר ובמבוי לא מהני אלא דוקא בדרך שכירות או מכירה ואין צריך לשכור מעכו"ם ממש אלא אפילו מעבדיו ואפילו הוא מוחה ואם קנה הרשות משר העיר או מעבדיו סגי בזה ודוקא אם יש לו רשות להעמיד בבתיהם של הנכרי כליו וכלי מלחמתו וחיילותיו אבל אם אין לו רשות אזי לא מהני השכירות רק לטלטל במבואת מחצרות של ישראל שאין נכרי דר שם שהרי הדרך הוא של שר העיר אבל בחצרות שישראלים ונכרי דר בו אסור אבל אם שוכר מעבדי המלך כגון מפאליציי מהני לכל:
(ו) אורח נכרי אם נכנס שלא ברשות אינו אוסר לעולם ואם ברשות אם רגיל לבא אוסר מיד ואם אינו רגיל אינו אוסר אלא לאחר שלשים יום, ואם חיל של מלך נכנסים לבית ישראל אם הוא ע"פ דינא דמלכותא אוסרי' ודינו כשאר נכרים אבל אם בגזלנותא אינן אוסרים, היה הבית של ישראל והשכיר או השאיל לנכרי בית בחצרו אינו אוסר עליו דאדעתא דהכי לא השכיר לו אבל אם הבית של נכרי והשכירו לישראל לא מועיל שכירות הבית לענין שכירות העירוב שהרי לא השכיר לו רק בית מיוחד ולא רשות כל החצר (ז) אורח ישראל שנתארח בחצר אפי' שכר בית בפני עצמו ואוכל בפ"ע אם לא נתארח רק לשלשים יום וכ"ש בפחות אינו אוסר על בני החצר ולכן הסוחרים הנוספי' על ירידים ונזדמנו לשבות בעיר אם הוא מוקפת חומה ודר שם ישראל א' בקביעות הרי כלם נקראים אורחים ובטילים לגבי בעל הבית ואינם אוסרים כלל ומותרים לטלטל בכל העיר ובכל החצרות ואפי' הרבה ישראלים שמתאכסני' בהרבה חצרות אבל אם אין שם יהודי א' הדר שם בקביעות אם שכרו הישראלים כל א' בית א' בחצר א' אוסרים זה ע"ז עד שיערבו וגם ישכירו רשות מן הנכרי' ואם דרים ב' בעלי בתים ישראלים באותו עיר אע"ג שכל אחד דר יחידי בחצרו ואין א' אוסר על חבירו וא"כ עכ"פ האורחים אפי' שכרו בתים בחצרם ואינם אוסרי' עליהם מדין אורח מכל מקום אסורי' לטלטל בעיר אלא ע"י עירוב ושכירות מן העכו"ם שבעיר או משר העיר כדלעיל ומ"מ ירא שמים ראוי להחמיר על עצמו שאפי' כשהוא אורח הבעל הבית אוסר עליו אבל לכולא עלמא אין האורח אוסר על הבעל הבית:
(ח) שאר דינים אימתי צריכין לעירוב ואיזה תיקון יעשו שיהיה מותרי' לטלטל מבואר בחיבורי ח"א כלל ע"ג ע"ד:
<b>נז</b> <b>דין</b> <b>עירובי</b> <b>תחומין</b> (א) אסור לצאת בשבת חוץ לתחום והוא אלפים פסיעות בינונית ויש אומרים דמודדין אלפים עם אלכסון שהם אלפים וח' מאות פסיעות ויש להקל בשעת הדחק או לצורך מצוה כגון לילך למנין להתפלל, עוד תקינו שאותן אלפים אמה הם חוץ למקומו ומקומו של אדם הוא ד' אמות דהיינו סתם אדם נחשב גופו ג' אמות ואמה כדי לפשוט ידיו והיינו אפי' קונה שביתה בשדה יש לו אלפי' תת"ד אמות:
(ב) ואם שבת בעיר בין שהוא מוקף או אפי' אינו מוקף חומה ואפי' אין הבתים תכופים יחד אם אין בין בית לבית ע' אמה אפי' עד מהלך רב נחשבים כעיר וכל העיר הכל נחשב כד' אמות ועוד ע' אמה וב' שלישים חוץ לעיר דזה נקרא עיבורה של עיר ודינו כעיר אע"פ שהוא קרקע פנוי בלא בנין ולכן לאחר שיצא מכל העיר וגם כל הבתים ועוד ע' אמה וב' שלישים מודד עוד אלפים ות"ת אמה ושם כלה תחום שלו:
(ג) היה שם רק בית א' בין שהוא קטן רק ד' אמות או גדול הרבה נחשב כל הבית כד' אמות ומהלך חוצה לו עוד אלפים ות"ת אמה ולא יותר דדוקא לבתים הסמוכי' הנחשבים לעיר נותנין ע' אמה אבל לא לבית אחד (ד) בתים אלו שאמרנו אפי' אין בהם דיורין אלא שראוין לדיורים כגון ג' מחיצות אפי' אין עליהן תקרה או ב' מחיצות עם תקרה ובלבד שיהיה בהם ד' אמות רחב וד' אמות אורך דכל בית שאין בו ד"א על ד"א אפי' דרין בתוכו לא נקרא בית ודוקא בית הקבוע אבל אותן מחיצות שעושין מן קנים וכיוצא בו שאין להם קביעות לא נקרא בית דירה:
(ה) אע"ג שהעיר שהוא דר שם וקנה בו שביתה נחשב כל העיר כד' אמות אבל העיר שבא לשם לא חשבינן כד"א לפיכך אם היה מודד שיעור הנ"ל וכלה באמצע העיר אסור לילך משם יותר אפי' פסיעה א' אבל אם כלה השיעור חוץ לעיר או לצורך יש לסמוך אפי' בסוף העיר ממש אזי נחשב העיר כד"א (ו) מי שיצא חוץ לתחום אם במזיד אסור לזוז משם ואין לו אלא ד' אמות לכל רוח ממקום שעותד שם ואם בשוגג או שהלך לדבר מצוה אם לא יצא עדיין חוץ לד' אמות אפי' רק רגלו א' עוד בד' אמו' מותר לחזור למקומו כאלו לא יצא ואם יצא ברשות כגון שהלך לקרות מילדת או להציל צבור וכיוצא בו אפי' יצא כמה אמות חוץ לתחום יש לו ממקום שהגידו לו תחום שבת לכל רוח ואם הגיע לעיר ה"ה כאנשי העיר ויש לו אלפים לכל רוח ואם באמצע הדרך הגידו לו שכבר אין צריך לילך יש לו ממקומו אלפים אמה לכל רוח ואם מקצת תחומין נבלע בתוך תחום ראשון הרי זה חוזר למקומו וכאלו לא יצא (ז) כבר כתבנו שכל אדם יש לו ממקום שהיה שם ערב שבת בין השמשות ב' אלפים וכן למערב וכן לצפון ודרום ואם נצרך לילך בשבת חוץ לתחום דהיינו שצריך לילך למזרח ד' אלפים אמה תקנו חכמים ז"ל שיניח עירוב או שילך לשם וישב שם עד שתחשך בסוף אלפים אמה או במקום שירצה בתוך האלפים ואז חשוב כאלו שבת שם בהש"מ ויש לו משם ב' אלפים לכל רוח ואמנם אז הפסיד מקום תחומו מביתו אף על פי שלן שם כיצד אם הניח העירוב לסוף אלף אמה למזרח העיר מותר לילך מביתו לצד מזרח העיר ג' אלפים אמה דהיינו עד העירוב אלף אמה ומעירובו לצד מזרח ב' אלפים ולמערב העיר אינו רשאי להלוך אלא אלף אמה שהרי במקום העירוב שם הוא ביתו ולפיכך אם הניח העירוב לסוף אלפים אמה מביתו לצד מזרח נמצא הפסיד כל האלפים שלמערב ביתו ועיין בחיבורי ח"א כל ע"ז ואם הניח העירוב חוץ לתחום ביתו אינו כלום ומ"מ לא הפסיד תחום ביתו דמסתמא ניחא ליה כשלא יקנה מרובו ישאר על תחום ביתו:
(ח) ועיקר מצות עירוב שילך למקום שרוצה לקנות שם שביתה וישב שם עד שתחשך בודאי ויתכוין שיקנה שם שביתה ומכל מקום התירו לו לחזור לביתו ללון אם הוא בתוך תחום העיר אף על פי שהוא חוץ לתחום ביתו ואם אינו רוצה להטריח לילך לשם יוכל לערב באוכלין דהיינו שילך לשם בערב שבת ויניח שם פת מזון ב' סעודות שהן כמו ששה ביצים או אפי' בדבר שמלפתין בו הפת מזון ב' סעודות אבל לא בפלפלין דפלפלין אינו אפילו בכלל תבלין ומניחו במקום המשתמר ובמקום שיכול לטלו משם בין השמשות אבל אם הניחו במקום שאסור לטלו מה"ת כגון שהניח עליו גל שצריך לחפור או שנתנו במגדל ונאבד המפתח שצריך לסתור הבנין אינו עירוב אבל אם יכול לטלו בלא מלאכה מה"ת כגון שהניח עליו אבנים אע"ג דהאבנים אסורים בטלטול מדרבנן מכל מקום הוי עירוב ואם הניח עליו עפר נראה לי דכיון שהוא בטל לגבי קרקע וא"כ הוי מלאכה מה"ת דהוי תופר וא"כ אינו עירוב:
(ט) כשמערב ברגליו מותר לערוב אפי' לדבר רשות אבל כשמערב בפת כיון שאין זה עיקר מצות עירוב לא התירו לערב לכתחלה רק לדבר מצוה כגון לקבל פני חבירו הבא מן הדרך או שהוא חוץ לעירו וצריך לילך לביתו וכשעירב לדבר מצוה אזי מותר לילך אף לדבר רשות (י) כשמערב ברגל אינו יכול לעכב על ידי שליח אבל כשמערב בפת יוכל לערב על ידי שליח והשליח מוליך העירוב למקום הידוע ומברך ואומר בזה העירוב יהא פלוני מותר לילך ממקום הזה אלפים אמה לכל רוח ואם מערב בשביל רבים צריך שיהיה מזון ב' סעודות לכל אחד ואחד ואומר בזה העירוב יהיה מותר לפלוני ולפלוני או לבני עיר פלוני לילך מכאן אלפי' אמה לכל רוח:
(יא) השליח צריך שיהיה גדול ובן דעת ומודה בעירוב לאפוקי חרש שוטה וקטן ונכרי ואפיקורס ואפי' אמר שימסור העירוב לישראל גדול אינו כלום אא"כ ראה שמסרו לאותו ישראל (יב) אין השליח יכול לערב אא"כ צוה לו שיערב בשבילו בדבר זה ואם שינה אין עירובו עירוב ולכן עצה טובה שיאמר לשליח ערב בשבילי בכל מה שתרצה ותניח במקום שתרצה ומכל מקום אם צוה לערב אמרי' חזקה עשה כאשר צוהו:
(יג) לפי מה שכתבנו כשמערבין ברגל אינו יכול לערב ע"י שליח ולפי זה טועים האנשים במקום שיש נהר באמצע ואין יכולין לילך למנין אלא ע"י פחאם אז הולך השמש לשם בערב שבת וקונה שביתה במביל כולם וזהו טעות ושלאו הכי שביתה זו אינו דומה לשביתות תחומין ששביתה זו אינו אלא שיהיה כמו ביתו וא"כ מאי מהני על ידי אחר וע"כ צריכין לסמוך על המתירין לצורך מצוה וא"א בענין אחר ולכן אסור להם לעבור רק דוקא לצורך להתפלל שם בי' ולשמוע קריאת התורה אם לא שיקנו שם שביתה דהיינו שכל אחד יכנוס לשם וישב שם עד חשיכה ויקדש שם:
<b>נח</b> <b>דין</b> המפליג בספינה (א) כבר כתבנו בסי' מ"ד שהימים והנהרות הם כרמלית לכן ההולך בספינה אם הספינה יש בחללה גבוה י"ט וא"כ הרי זה רשות היחיד מה"ת וא"כ אסור למלאות מן הים והנהר שהרי מכניס מכרמלית לרשות היחיד וכן אסור לזרוק ממנה לים אבל מותר לשפוך מים על שפת הספינה וכן מה שצריך לזרוק יניח על שפתה ואף על גב שמכח זה נופל לים כיון שאינו אלא מכחו, וכיצד יעשה שיהיה מותר למלאות עושה דף ד' טפחים על ד' טפחים ועושה בו נקב וממלא דרך הנקב, ואם משפת המים עד שפת הספינה נשאר י' טפחים וא"כ כשהיא ממלא ע"כ צריך להגביה קצת למעלה מדופני הספינה וח"כ הוא מטלטל מכרמלית לרה"י או אפכא דרך מקום פטור שהרי למעלה מי' טפחים מן המים הוא אור מקום פטור הקילו חכמים שיוציא רק זיז כל שהוא חוץ לספינה משום היכר ומותר אפילו למלאות:
(ב) ב' ספינות אפי' של אדם אחר ויש ביניהם ד' טפחים שזה שיעור כרמלית אם יש ממים לראש הספינ' פחות מן י' טפחים אסור לטלטל מזה לזה ואפי' אין ביניהם ד' טפחים וקשורין יחד או שגבוהים יותר מן המים י' טפחים אפילו הם של ב' בני אדם וערבו יחד כדין ערובי חצרות מותרים לטלטל מזה לזה וכן בתים שבספינה צריכין לערב ע"ת ואם הספינה של נכרי צריכין לשכור מן העכו"ם:
(ג) הולכי ספינות כשיוצאים לעשות צרכיהם ישבו במקום המשוטה או כיוצא בו במקום שאינה גבוה י' טפחים וא"כ שם דינו ככרמלית ומוציא מכרמלית לכרמלית:
(ד) המפליג בספינה ונכנס בה מערב שבת כדלעיל בסי' נ"ב אם לא יצא כלל מהספינה והספינה הפליגה בשבת ואם כן כשמגיע ליבשה קונה שם שביתה אפי' באמצע השבת שהרי בין השמשות לא קנה שביתה בספינה דלמעלה מי' טפחים אין שם תחומין ואם כן אם פגע פעם אחד במקום שלא הי, המים עמוקים י' טפחים מקרקע הספינה קנה שם שביתה ואם אחר כך הלך בספינה חוץ לתחום כיון שנכנס בה מערב שבת הוי כיוצא בשוגג כמבואר בדין ע"ת סימן נ"ב ולכן אם בא הספינה לנמל או למקום שמוקף מחיצות או שהוצרך לצאת מן הספינה לנקביו או מחמת גשמים או חמה או צריך לכנס לעיר או שדחפוהו נכרים תוך העיר כיון שאותו מקום מוקף מחיצות מותר להלוך בכל העיר ויהיה כנתנוהו גוים בספינה אחרת מהלך את כולה ואפי' לא נכנס אלא לעיבורה של עיר הוי כאלו הי' בעיר ונהגו שלא לצאת מן הספינה אלא ישראל אחר אומר לנכרי שיוציאהו לעיר או לשפת הים מקום שהוא גבוה י' טפחים וי"א דעומק הנחל הוי מחיצה:
(ה) ואם עדיין לא יצא אלפים ממקום שפגע למטה מעשרה ונכנס לעיר דינו כדין המהלך בתוך התחום ופגע בעיר דיש חילוק אם כלתה מדתו בחצי העיר או בסוף העיר כדלעיל סימן נ"ב:
(ו) ואם יצא פעם אחת מן הספינה בשבת ונמצא שכבר קנה שביתה באותו מקום וחזר ונכנס לספינה לישב בה ולא ע"ד להפליג והספן הפליג בשבת דינו כיצא בשוגג וכדלעיל סי' נ"ב אבל אם נכנס לספינה ע"ד להפליג דינו כאלו יצא במזיד שהרי אסור להפליג לכתחלה בשבת ודינו כדלעיל שם ומ"מ מותר לכנס לספינה קטנה התלויה בה לפנות ולחזור לספינה הגדולה:
(ז) ובין יצא פעם אחת או לא כיון ששבת עכ"פ באויר מחיצות מותר לילך באותה ספינה כולה אפי' כשהיא עומדת ובלבד שיהיה להספינה מחיצות גבוהי' י' טפחי' באמצעיתם אעפ"י שבראשה מפני השיפוע אין שם י' טפחים אבל אם נפחתו דופני הספינה או שהולך על קורות השטין שקורין פליטין כיון שאין שם מחיצות ולכן כל זמן שהוא שם על המים מותר להלוך בכולו שלעולם הוא עומד בתוך ד' אמות אחרי' דלעולם הספינה נוטלתו מתחלת ד' אמות ונותנתו לד"א אחרים אבל כשהיא עומדת אינו מהלך בה אלא ד' אמות:
(ח) מדינא אין מפליגין בספינה על הים פחות מג' ימים קודם שבת דהיינו מיום ד' ואילך דג' ימים ראשוני' יש להם צער מבלבול הים כדכתיב יחוגו וינועו כשכור ונמצא מבטל מצות עונג שבת ולפיכך אם הולך לדבר מצוה מותר להפליג דעוסק במצוה פטור מהמצוה ועכ"פ אפי' לדבר יפסוק עם הנכרי לשבות בשבת ואם א"א לפסוק עמו יש לסמוך על המתירין ולפי שהעולם חושבי' הכל לדבר מצוה חוץ מהולך לטייל לפיכך נוהגין להפליג אפי' בשבת ואף על פי שיוצא חוץ לתחום קיי"ל אין תחומין למעלה מי' טפחים שאין דומין לדגלי מדבר על פי שנכתוב בסי' שאח"ז אבל בנהרות שאין שם בלבול הדעת מותר להפליג אפי' בערב שבת ואפי' אם מסופק שמא אין בעומק המים י' טפחים וא"כ שייך שם איסור תחומין אפי' הכא מותר דתחומין דרבנן לקולא ואפי' הבהמות מושכות הספינה מותר ול"ג שמא יחתוך זמורה כיון שהולכת רחוק ממנו אבל אם יודע בודאי שהמים אינם עמוקים י' טפחים או שהספינה משוקע במים בענין שמקרקעות הספינה לקרקע הנהר הוא פחות מי' טפחים וא"כ שייך בו איסור תחומין או שיודע שיצטרך הישראל לעשות מלאכה בשבת אסור להפליג מיום ד' ואילך דמיום ד' נקרא לפני שבת ואם כן הוי כאלו מתנה שיחלל שבת אבל מיום ג' מותר דזה נקרא לאחר השבת ואם כן התחיל בהיתר ואם יהיה לו אונם נפשות ויצטרך לעשות מלכה הוי ככל סכנת נפשות דמותר וכן כשיגיע למקום שהוא פחות מעשרה טפחי' ואפשר לו לצאת יש להחמיר לצאת:
(ט) היכא שמותר להפליג בערב שבת מכל מקום איכא איסור שט כדלעיל במלאכת בונה סי' כ"ח ולכן כיון שנכנס בספינה ערב שבת ולא יצא משם מותר להפליג אפילו בשבת דהוי ליה כביתו ואם רוצה ללון בביתו נוהגין העולם שנכנסין לספינה מערב שבת ויושבין שם עד שתחשך ועושין שם קידוש ואוכלין מעט כדי לקנות שם שביתה לענין שתהיה כביתו אבל לא מהני שביתה לענין תחומין כיון שהספינה למעלה מי' טפחים ומכל מקום אם לא קידש שם מותר בלבד שישב שם עד שתחשך וחוזר לביתו וכיון שהיה בספינה בין השמשות הוי ליה כביתו ולכן מותר להפליג אפי' בשבת אבל אם לא היה שם עד שתחשך אסור לכנס לספינה בשבת ומכל מקום אפילו קנה שביתה בספינה אחד אסור לכנוס לספינה אחרת:
<b>תם</b> <b>ונשלם</b> <b>הלכות</b> <b>שבת</b> <b>שבח</b> <b>לאל</b>
<b>בורא</b> <b>עולם</b><b>:</b>