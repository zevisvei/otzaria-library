<h1>מראית העין על משנה קינים</h1>
חיים דוד אזולאי
<h2>פרק ג</h2>
<h3>משנה ו</h3>
<b>זקני תורה כל זמן שמזקינים דעתם מתישבת עליהם שנאמר בישישים חכמה ואורך ימים תבונה.</b> לפי הפשט הכונה כי הת"ח כשהוא בחור הוא חריף ולפום חורפא מצדד אצדודי יותר מדי ומראה פנים לכל צד. ואולם זמנין דמשכחת אגב חורפא נטה מקו האמת. ברם בזקנותו הגם דאינו חריף כל כך מ"מ זקני תורה דעתם מתישבת עליהם מתישבת דייקא וכל אמת אמת תפסיה:
<b>ואפשר לרמוז כי זקני עם הארץ דעתן מטרפה שנאמר מסיר שפה וכו'.</b> דכיון דהוציאו ימיהם להבל אין השכינה שורה בהם וז"ש מסיר שפ"ה גימטריא שכינה. ולכן דעתם מטרפת. כל קבל דנא בישישים חכמה ר"ת גימטריא י' הרומז לחכמה. וס"ת גימטריא מ"ה שם הוי"ה דאלפין כי על ידי תורת' משך חכמ"ה לשם מ"ה ויהיה יחוד קב"ה ושכינתיה ומשם יומשך להם בסוד הדעת ודעת"ם מתישבת עליהם. ורמז ואורך ימים תבונה ר"ת תיו. תיו תחיה. גם תי"ו גימטריא קדוש ו' רמז לקודשא בריך הוא וס"ת גימטריא אדני מ' ליחדם ה' ברב רחמיו ירחם עלינו ויוסיף לנו לעבודתו ועסק תורתו שנות <b>חיים<b>:</b></b>
