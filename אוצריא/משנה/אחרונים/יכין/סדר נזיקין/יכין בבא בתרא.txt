<h1>יכין בבא בתרא</h1>
ישראל ליפשיץ‎‎
<h2>פרק א</h2>
<h3>סעיף א</h3>
<b>השותפין</b><br> בחצר, ויש לכל א' בית פתוח לחצר:
<h3>סעיף ב</h3>
<b>שרצו לעשות מחיצה בחצר</b><br> שאין בה דין חלוקה, כמבואר לקמן [במ"ו], להכי קתני "שרצו". ונ"ל דרבותא קמ"ל, דאפ"ה לא מצי אמר לא נתרצתי אדעתא דמנהגא, אבל ביש בה דין חלוקה, כופין א' לחבירו לחלוק [קע"א א' וקע"ב]:
<h3>סעיף ג</h3>
<b>בונין את הכותל באמצע</b><br> דכל אחד יתן מחלקו מקום לחצי עובי הכותל, ולא מצי למימר שלא נתרצה לחלוק על דעת כן, ושדי לו במחיצת נסרים דקה. ומיירי בכבר ביררו חלק כל א', וגם קנו מידן בקניין סודר, או שהחזיק א' בחלקו ע"י שנעל גדר ופרץ, דאז קנה גם האחר חלק השני [כח"מ ר"ג י'], או שהחזיקו שניהן ע"י הליכה שהלכו בו לאורך ורוחב חלקן, אבל אי ליכא, חד מהנך, אז אפילו קנו מידו, קניין דברים הוא ומצי לחזור בו, מדלא בירר כל א' חלקו [קנ"ז ב']:
<h3>סעיף ד</h3>
<b>מקום שנהגו לבנות גויל</b><br> אבנים שאינן חלקות:
<h3>סעיף ה</h3>
<b>גזית</b><br> אבנים חלקות שגררום במגירה:
<h3>סעיף ו</h3>
<b>כפיסין</b><br> הוא אריח, שהוא חצי לבינה, והוא טפח ומחצה באורך ג' טפחים [וי"א על אורך טפח ומחצה וערתוי"ט עירובין פ"א מ"ג]:
<h3>סעיף ז</h3>
<b>לבינים</b><br> ג' טפחים על ג' טפחים [וי"א על רוחב טפח ומחצה]:
<h3>סעיף ח</h3>
<b>בונים</b><br> אף דלהיזק ראיי' די במחיצה דקה, עכ"פ שמא יפול וקודם שיבנהו יזיקהו בראייה:
<h3>סעיף ט</h3>
<b>הכל כמנהג המדינה</b><br> כמנהג השותפין כשחולקין. "והכל", לאתויי כשנוהגין במחיצת קנים, ובלבד שלא יהיה בה אויר להציץ בו לשל חבירו, דהו"ל היזק ראייה, ולא מהני מנהג. וכ"כ בנהגו ביתר מגויל, אינו מנהג:
<h3>סעיף י</h3>
<b>בגויל זה נותן שלשה טפחים וזה נותן שלשה טפחים</b><br> דכותל גויל צריך טפח יותר בעביו, מעובי כותל גזית, מפני עוקצין הבולטין בהאבנים שאינן חלקות:
<h3>סעיף יא</h3>
<b>בכפיסין זה נותן טפחיים וזה נותן טפחיים</b><br> דעובי כותל כפיסין הוא טפח יותר מכותל לבינים, דנותן אריח מכאן ואריח מכאן, וטפח טיט באמצע לחברן יחד, משא"כ בלבינים, נותן לבינה א' של ג' טפחים לעובי הכותל:
<h3>סעיף יב</h3>
<b>לפיכך אם נפל הכותל המקום והאבנים של שניהם</b><br> אף שהחזיק בהן א', שותפין אין להן חזקה זה על זה במילי דשותפות [כמ"ש ב"מ פ"י סי' ג']:
<h3>סעיף יג</h3>
<b>וכן בגנה</b><br> שיש בה דין חלוקה, כמבואר לקמן [מ"ו]:
<h3>סעיף יד</h3>
<b>מקום שנהגו לגדור מחייבין אותו</b><br> ה"ק וכן בגינה כשמסופק מנהגן, כמקום שנהגו לגדור דמיא ומחייבין אותו לגדור, אבל בנהגו שלא לגדור, אין מחייבין אותו [קנ"ח]. מיהו בחצר שיש בו דין חלוקה, אפילו בנהגו שלא במחיצה, מחייבין לבנות, משום דבחצר, שדרך לעשות בה דברי סתר, וגם חבירו מצוי שם תדיר, נפיש היזק ראייה שלו טפי מהיזק ראייה דגינה שאינו רק משום עין הרע, וגם אין חבירו מצוי שם כל כך כבחצר:
<h3>סעיף טו</h3>
<b>אבל בבקעה</b><br> מקום שדות תבואה שאינו מצוי חבירו שם כלל רק בשעת קצירה, משא"כ בגינה מלקט ירק היום ומחר. גם נכנס בה לניכוש:
<h3>סעיף טז</h3>
<b>מקום שנהגו שלא לגדור אין מחייבין אותו</b><br> ה"ק מסתמא כמקום שנהגו שלא לגדור דמי, ואין מחייבין אותו:
<h3>סעיף יז</h3>
<b>ועושה חזית</b><br> לשון ראייה שמטיח סיד בכותל אמה על אמה, שיחזו לסימן להכיר שהכותל שלו:
<h3>סעיף יח</h3>
<b>מבחוץ</b><br> ר"ל לצד חבירו יעשה הסימן, דאל"כ יעשה חבירו גם הוא חזית, ויאמר שהכותל בשותפות, אבל אין לחוש השתא נמי יקלפו חבירו. דקלופה ניכר הוא:
<h3>סעיף יט</h3>
<b>אם עשו מדעת שניהן בונין את הכותל באמצע ועושין חזית מכאן ומכאן</b><br> מיירי שקידם א' ועשה חזית.
<h3>סעיף כ</h3>
<b>המקיף את חבירו משלש רוחותיו</b><br> שקנה ג' שדות סביב שדה חבירו לג' מצריה.
<h3>סעיף כא</h3>
<b>ואת השניה ואת השלישית</b><br> ונמצא שדה הפנימי מוקף מג' רוחותיו:
<h3>סעיף כב</h3>
<b>אין מחייבין אותו</b><br> אין הניקף מחוייב ליתן סיוע להמקיף להוצאות הכתלים מדלא אהני ליה מידי, שעדיין קרקע שלו פתוח:
<h3>סעיף כג</h3>
<b>רבי יוסי אומר אם עמד וגדר את הרביעית מגלגלין עליו את הכל</b><br> לתת סיוע להכותלים כפי הצריך לשדהו. ודוקא שהתרצה הפנימי שיבנה החיצון הג' כותלים על מקום של שניהן, דאז הנאת שניהן שוה גם בגוף הכותלים. ולת"ק בכה"ג אינו נותן רק כפי הוצאות חצי מחיצת קנים, וקיי"ל כר"י. מיהו כשגדר החיצון הרביעית, אז דוקא בעשה הגדר בינו ובין הניקף אז צריך פנימי ליתן סיוע, אבל בגדר מבחוץ, א"צ פנימי ליתן כלום, אבל אם הפנימי עשה הרביעית, אפילו אם החיצון עשה ג' רוחות שבחוץ, צריך פנימי ליתן סיוע, כפי הצריך בגדר שבינו לחיצון [קנ"ח ו'], ואף דאמרי' לעיל דבשדה לא נהגו לגדור. הנ"מ משום היזק ראייה, אבל הכא עכ"פ נהנה שלא יכנסו הבהמות לשדהו:
<h3>סעיף כד</h3>
<b>כותל חצר</b><br> של שותפין:
<h3>סעיף כה</h3>
<b>עד ארבע אמות</b><br> בגובה, כדי למנוע היזק ראייה:
<h3>סעיף כו</h3>
<b>בחזקת שנתן</b><br> ר"ל כל א' נאמן לומר שנתן חצי ההוצאות, מדידוע לכל שצריך כל א' לסייע, ולולא שנתן היה כופהו בב"ד. [וכ' רב"י ח"מ קנ"ז, דהאי עד ד' אמות, קאי אלמעלה שעד ד"א מחייבין אותו, וקאי נמי אלמטה דעד ד"א הוא בחזקת שנתן. ולפעד"נ דכה"ג אשכחן טובא. דבכל דוכתא שצריך התנא להכפיל המלות, מסתגי בחד, דוגמת זה [נדה דל"ו ב'] המקשה נדה, והיה צ"ל נדה נדה, וכ"כ [טהרות פ"ט מ"ג] משקין טמאין, והיה צ"ל טמאין טמאין, ועי' רתוי"ט שם] :
<h3>סעיף כז</h3>
<b>אין מחייבין אותו</b><br> אפילו היה כך הכותל קודם שנפל:
<h3>סעיף כח</h3>
<b>סמך לו כותל אחר</b><br> לאחר שבנה הא' למעלה מד' ולא סייעו חבירו, סמך חבירו כותל אחר כנגד כותל זה או בצדו, כדי לסכך על גבן:
<h3>סעיף כט</h3>
<b>מגלגלין עליו את הכל</b><br> כל המגיע לחלקו, אף שאין הנאתו כהנאת אחר. [ואף דכל זה נהנה וזה לא חסר כופין על מדת סדום. ומה"ט הדר בחצר חבירו שלא מדעתו, והמשכיר גברא דלא עביד למיגר, א"צ להעלות לו שכר. היינו בכבר נהנה, ולא ברוצה ליהנות לכתחילה [כח"מ שס"ג ס"ו]. ואף דברוצה לחלוק שדה השותפין באופן שיקח אחד חלקו סמוך לשדה אחר שלו, י"א דכופין על מדת סדום מה"ט [כח"מ קע"ד א']. נ"ל דהכא שאני שהוציא הלה ממון, להכי מסתבר שכל דבר שב' השותפין נהנין ממנו. יתן כל א' חלקו לזה, אבל התם י"ל דלא מסתבר דבשביל שזה נהנה יתן דמים לחבירו, וכקיצור צנור [ח"מ קנ"ז פ"ז], וכפתיחת חלון לרשות שאינו מזיקו [קנ"ד סט"ז]:
<h3>סעיף ל</h3>
<b>בחזקת שלא נתן</b><br> מדאין זה פשוט לכל שיצטרך לסייע. ולהכי ישבע חבירו בנקיטת חפץ ויטול [קנ"ז]. וכל היכא דצריך להביא ראי' שלא נתן, דוקא באמרו עדים שביום שאמר זה שנתן, עמהם היה ולא נתן, דאל"כ, לא ראינו אין ראי':
<h3>סעיף לא</h3>
<b>עד שיביא ראיה שנתן</b><br> מיהו בבנה בניין קבוע, הו"ל בחזקת שנתן [שם]:
<h3>סעיף לב</h3>
<b>כופין אותו</b><br> לבן חצר:
<h3>סעיף לג</h3>
<b>לבנות בית שער</b><br> חדר שלפני השער שיושב שם שומר הפתח למנוע הכל מלכנס לחצר:
<h3>סעיף לד</h3>
<b>ודלת</b><br> דאף שיש שומר צריך דלת לשמירה בלילה [ודלא כרמ"ז]. וה"ה כל דבר הנצרך מאוד בחצר, אבל לקישוטים שבה א"צ ליתן [קס"א]:
<h3>סעיף לה</h3>
<b>רבן שמעון בן גמליאל אומר לא כל החצרות ראויות לבית שער</b><br> דבאינה סמוכה לר"ה א"צ. וקיי"ל כת"ק [שם]:
<h3>סעיף לו</h3>
<b>כופין אותו</b><br> לבן עיר:
<h3>סעיף לז</h3>
<b>רבן שמעון בן גמליאל אומר לא כל העיירות ראויות לחומה</b><br> דבאינה סמוכה למלכות אחרת א"צ. וקיי"ל כת"ק [קס"ג]:
<h3>סעיף לח</h3>
<b>ויהא כאנשי העיר</b><br> ליתן סיוע להנ"ל ולמס:
<h3>סעיף לט</h3>
<b>הרי הוא כאנשי העיר מיד</b><br> וי"א אפי' רק שכר בה דירה לשנה [שם]. ודוקא בשאר נתינות, אבל לצדקה ל' יום, וג' חדשים לתמחוי, ולכסות עניים ז' חדשים, ולקברות עניים ט' חדשים, וי"א דלכולן בל' יום סגי [י"ד רנ"ו ה']:
<h3>סעיף מ</h3>
<b>וארבע אמות לזה</b><br> ד' אמות מרובעות לכל א', חוץ מד' אמות מרובעות לכל פתח ופתח של בית. ואם רוחב הפתח יותר מארבע אמות, נותנין ד' אמות לתוך משך החצר ברוחב כל הפתח [קע"א ג']:
<h3>סעיף מא</h3>
<b>ותשעה קבין לזה</b><br> הוא ג' אלף ותש"ן אמה, באמות מרובעין, והוא ס"א אמה על ס"א אמה בקירוב:
<h3>סעיף מב</h3>
<b>ותשעת חצאי קבין לזה</b><br> ולא נקט ד' קבין וחצי, היינו מדבעי למנקט המנין דנקט ת"ק, ומצינו דוגמת זה בב"מ [פ"ג מ"ז]:
<h3>סעיף מג</h3>
<b>וחצי קב לזה</b><br> הוא ר"ח אמות מרובעות, והוא י"ד על י"ד אמה בקירוב:
<h3>סעיף מד</h3>
<b>רבי עקיבא אומר בית רובע</b><br> כדי לזרוע שם רובע הקב. והוא י' אמות וחומש מרובע:
<h3>סעיף מה</h3>
<b>ולא את הטרקלין</b><br> [שלאסס] נקרא בלשון יון [טראכלום]:
<h3>סעיף מו</h3>
<b>ולא את המורן</b><br> מגדל קטן שבונין בגנה:
<h3>סעיף מז</h3>
<b>ולא את השובך</b><br> [טויבענשלאג]:
<h3>סעיף מח</h3>
<b>ולא את בית הבד</b><br> בית לעצור הזיתים:
<h3>סעיף מט</h3>
<b>בזמן שאין שניהם רוצים</b><br> אז אין אחד יכול לכוף חבירו לחלוק, אבל יכול לכופו לומר קנה חלקי או אקנה חלקך, ודוקא בשוייו [שם]:
<h3>סעיף נ</h3>
<b>יחלוקו</b><br> משום סיפא נקט לה, א"נ דקמ"ל דאין כאן משום בל תשחית מדלא סגי בלא"ה:
<h3>סעיף נא</h3>
<b>וכתבי הקודש</b><br> כ"ד ספרי תנ"ך:
<h3>סעיף נב</h3>
<b>לא יחלוקו</b><br> ודוקא שהן בכרך א', או בב' כרכים, אבל הן מענין א' [קע"ג א'], אבל בב' לטיבותא שהן בב' כרכים וב' עניינים, חולקין:
<h2>פרק ב</h2>
<h3>סעיף א</h3>
<b>לא יחפור אדם בור</b><br> עגול:
<h3>סעיף ב</h3>
<b>ולא שיח</b><br> חפירה בעומק, וארוך וקצר:
<h3>סעיף ג</h3>
<b>ולא מערה</b><br> מקורה. וה"ה חריצין ונעיצין [עי' ב"ק פ"ה]:
<h3>סעיף ד</h3>
<b>ולא אמת המים</b><br> [פלוס [בראבען], אף דעדיף מנברכת, דהרי מים חיים בתוכה, אפ"ה צריך הרחקה:
<h3>סעיף ה</h3>
<b>ולא נברכת כובסין</b><br> חפירה מרובעת לשרות שם בגדים לכביסה. וקמ"ל דאף דאין מצויין בה תמיד מים כבאמת המים, אפ"ה צריך להרחיק [ואף דאמה ונברכת כ"ש הן משיח ובור וכו'. י"ל דקמ"ל בור ושיח וכו' אף דעמוקי' טפי. סגי בהרחקת ג"ט, וקמ"ל הנהו דאף דאינן עמוקים כ"כ, אפ"ה צריך ג"ט להרחיק] :
<h3>סעיף ו</h3>
<b>אלא אם כן הרחיק מכותל חבירו שלשה טפחים</b><br> ר"ל מכותל בורו, וכותל הבור ג"כ ג' טפחים, נמצא מחלל בור לחלל בור מרחק ו' טפחים. ואפילו אין לחבירו בור, צריך להרחיק מקצה גבולו ג' טפחים, דשמא יעשה גם חבירו בור ונ"ל דנקט מכותל חבירו דאפילו יש שם כותל מצי למימר שמא יסתור כותלו ויחפור שם גם הוא בור ולהכי צריך להרחיק:
<h3>סעיף ז</h3>
<b>וסד בסיד</b><br> את כותל הבור, שלא יתלחלח קרקע חבירו ממימיו:
<h3>סעיף ח</h3>
<b>מרחיקין את הגפת</b><br> פסולת הזיתים שנעצרו [עהלדריזען] בל"א:
<h3>סעיף ט</h3>
<b>ואת הסלעים</b><br> אבנים, משום שמרפים ומרטיבין הכותל בזיעתן:
<h3>סעיף י</h3>
<b>וסד בסיד</b><br> להכי לא כלל הך בבא ברישא, דהכא סד כותל חבירו ורק בסיד מועט, מדיש רק זיעה מועטת, ועוד דבהני בסד לחוד סגי:
<h3>סעיף יא</h3>
<b>מרהיקין את הזרעים</b><br> ר"ל לזרוע שם, מדמרטיבין הכותל אף שלא ישקום:
<h3>סעיף יב</h3>
<b>ואת המחרישה</b><br> אף שחורש רק סביב האילנות, החרישה מרפה יסוד הכותל:
<h3>סעיף יג</h3>
<b>ואת מי רגלים</b><br> שכשמשתין ממסמס לבינים שאינן שרופים שבכותל. מיהו בשרופים דינן ככותל אבנים, שמרחיק ממנה רק טפח:
<h3>סעיף יד</h3>
<b>ומרחיקין את הרחים</b><br> קטנה של יד, שמניד הכותל, וברחיים גדולה צריך טפי, וכן כל מלאכה שיש בה הקשה. ואפילו נבנה כותל החצר אחר שבנה המזיק כל הנהו, אפ"ה צריך המזיק להרחיק [קנ"ה ז' וט"ו]:
<h3>סעיף טו</h3>
<b>שלשה מן השכב</b><br> הוא אבן התחתון של הרחיים:
<h3>סעיף טז</h3>
<b>שהן ארבעה מן הרכב</b><br> הוא אבן העליון, שהתחתון רחב ממנו טפח לכל צד סביב, ונקט שכב שממנו יכול למדוד מכוון. ואע"ג שהוא בעצמו אינו מזיק, דמינח נייח, ונקט רכב, מדהוא המזיק בנדנודו:
<h3>סעיף יז</h3>
<b>ואת התנור</b><br> ירחיק מהכותל:
<h3>סעיף יח</h3>
<b>שלשה מן הכליא</b><br> הוא בסיס התנור:
<h3>סעיף יט</h3>
<b>שהן ארבעה מן השפה</b><br> שפת התנור, והבסיס בולט טפח סביב לתנור. מיהו כותל התנור בכלל הד' טפחים [שם ח']. ונקט כליא שממנו יכול למוד מכוון בצמצום, ונקט תו שפה מדשם האש, ומשם יש לחוש לנזק:
<h3>סעיף כ</h3>
<b>אלא אם כן יש על גביו גובה ארבע אמות</b><br> רווח מפי התנור עד התקרה, שלא ידליק לתקרה ויוזקו השכנים:
<h3>סעיף כא</h3>
<b>צריך שיהא תחתיו מעזיבה</b><br> טיח טיט ואבנים:
<h3>סעיף כב</h3>
<b>שלשה טפחים</b><br> שלא ידליק לתקרת העליי' וע"ג צריך ד' אמות:
<h3>סעיף כג</h3>
<b>ובכירה טפח</b><br> למעזיבה, מדאין היסיק' גדול כבתנור:
<h3>סעיף כד</h3>
<b>ואם הזיק משלם מה שהזיק</b><br> אף שהרחיק כדינו:
<h3>סעיף כה</h3>
<b>אלא שאם הזיק פטור מלשלם</b><br> וקיי"ל כת"ק [שם]:
<h3>סעיף כו</h3>
<b>תחת אוצרו של חבירו</b><br> שחמימותן מזיק לפירות שבאוצר:
<h3>סעיף כז</h3>
<b>ולא רפת בקר</b><br> להכי לא כלליה תנא בהדי חנות. דהתם טעמא משום חום, והכא משום ריח:
<h3>סעיף כח</h3>
<b>באמת</b><br> ר"ל הלכה פסוקה בלי גימגום הוא:
<h3>סעיף כט</h3>
<b>ביין התירו</b><br> בכל הנך דלעיל מותר לעשותן תחת אוצר יין של חבירו שהחום משביח ליין שבא"י:
<h3>סעיף ל</h3>
<b>אבל לא רפת בקר</b><br> דהריח קשה ליין:
<h3>סעיף לא</h3>
<b>חנות שבחצר</b><br> ר"ל הבא לעשות חנות בחצר:
<h3>סעיף לב</h3>
<b>ולומר לו איני יכול לישן מקול הנכנסין ומקול היוצאין</b><br> רק עושה וכו':
<h3>סעיף לג</h3>
<b>ולא מקול הרחים</b><br> מדכבר החזיק. ודוקא בקול קטן, אבל בקול שיש בו נדנוד קרקע, אפילו החזיק כמה שנים לא מהני [קנ"ה ל"ו], וי"א דבקול קטן אפילו לא החזיק שרי [קנ"ו]:
<h3>סעיף לד</h3>
<b>ולא מקול התינוקות</b><br> שלומדי תורה אפילו לא החזיק, וה"ה כל קול מילי דמצוה [שם]:
<h3>סעיף לה</h3>
<b>מי שהיה כותלו סמוך לכותל חבירו</b><br> כעין ד:
<h3>סעיף לו</h3>
<b>לא יסמוך לו כותל אחד</b><br> שיהיו ג' הכותלים כעין ת :
<h3>סעיף לז</h3>
<b>אלא אם כן הרחיק ממנו ארבע אמות</b><br> שיהי' המקום שבין ב' הכותלים רחב לדריסת בני ר"ה, דדריסתן מועלת לחזק יסוד הכותל. ודוקא בעיר חדשה שאינה עומדת עדיין ס' שנה [ולרתוי"ט, שאדם זוכר מתי נבנת] אבל ישנה, כבר נדושו היסודות היטב. וכ"כ כותל שאין ארכה ד' אמות א"צ לחזקה:
<h3>סעיף לח</h3>
<b>והחלונות</b><br> ר"ל בבא לבנות כותל נגד חלונות חבירו. צריך להרחיק מהן בהמשך, מלמעלן וכו':
<h3>סעיף לט</h3>
<b>מלמעלן</b><br> אם ראש הכותל גבוה מהחלונות, צריך שיהיה גבוה מהחלונות ד' אמות:
<h3>סעיף מ</h3>
<b>ומלמטן</b><br> דאם הכותל נמוך מהחלונות, צריך שיהיה ראש הכותל נמוך מהחלונות ד' אמות. וזה, משום היזק ראייה, שלא יעמיד עליה ויציץ לתוך חלון חבירו:
<h3>סעיף מא</h3>
<b>ומכנגדן</b><br> אם הכותל עובר כנגד החלון, צריך להרחיקה מהחלון ד' אמות שלא יאפיל אורו:
<h3>סעיף מב</h3>
<b>ארבע אמות</b><br> וכל זה, משום דהחזיק זה בחלונו כדינו, וכלקמן, ולהכי כל הרוצה לפתוח חלון למקום שאינו מזיק עדיין לחבירו, יכול חבירו למחות בו, דשמא יבנה הוא אח"כ סמוך להחלון, ויטעון שקנה החזקה זאת ממנו לפתוח חלון לחצירו, מיהו אף שיכול למחות, אם לא מיחה, אין שתיקתו מחילה, מדאין מזיקו עדיין [קנ"ד ט"ז]. אבל בפתח חלון לחצר חבירו, הוה שתיקתו מחילה לגבי היזק ראייה [שם ז'], ודוקא בעשה מעשה שפתח חלון, אבל חצר השותפין, אף שהיה כמה שנים בלי מחיצה ביניהן, יכול לכופו לעשותה השתא [שם ח']:
<h3>סעיף מג</h3>
<b>מרחיקין את הסולם מן השובך</b><br> של חבירו.
<h3>סעיף מד</h3>
<b>כדי שלא תקפוץ הנמיה</b><br> [מארדער] שטורף היונים אע"ג שיש ביניהן כותל צריך להרחיק מהכותל ד' אמות, ואפילו לר' יוסי במשנה י' דס"ל על הניזק להרחיק א"ע, הכא שאני דזימנן כמעט שהעמיד הסולם תקפוץ הנמיי' ולהכי חשבינן ליה כמזיקו בידים:
<h3>סעיף מה</h3>
<b>ואת הכותל מן המזחילה</b><br> שרוצה לבנות כותל נגד אורך המזחילה [דאכרעננע בל"א]:
<h3>סעיף מו</h3>
<b>כדי שיהא זוקף את הסולם</b><br> לעלות לתקן מזחילתו שהחזיק בה [קנ"ה]:
<h3>סעיף מז</h3>
<b>מרחיקין את השובך מן העיר חמשים אמה</b><br> דאוכלין זרעונים הנשטחות בחצרות להתיבש מיהו ביש נ' אמה שרי אפילו אינן שלו דשאני הכא מסיפא דאינו מצוי חוץ לעיר זרעונים שטוחים:
<h3>סעיף מח</h3>
<b>ולא יעשה אדם שובך בתוך שלו אלא אם כן יש לו חמשים אמה לכל רוח</b><br> שלא יפסידו שדות אחרים:
<h3>סעיף מט</h3>
<b>רבי יהודה אומר בית ארבעת כורין</b><br> ר"ל כור לכל רוח סביב בעיגול. והיא 6/7 273 אמות מרובע בקירוב:
<h3>סעיף נ</h3>
<b>מלא שגר היונה</b><br> ר"ל כך מרוצת פריחתן בפעם א'. ולת"ק כיון דבחמשים אמות מלו כרסייהו, לא אכלי טפי:
<h3>סעיף נא</h3>
<b>ואם לקחו</b><br> כשכבר בנוי כך:
<h3>סעיף נב</h3>
<b>אפילו בית רובע</b><br> ר"ל אפילו אינו מרוחק משדה חבירו רק י' אמות וחומש:
<h3>סעיף נג</h3>
<b>הרי הוא בחזקתו</b><br> דטענינן ללוקח לומר דהמוכר עשאו ברשות, ואפילו נפל חוזר ובונהו מה"ט [שם]:
<h3>סעיף נד</h3>
<b>ניפול</b><br> ר"ל גוזל קטן ורך:
<h3>סעיף נה</h3>
<b>הנמצא בתוך חמשים אמה</b><br> משובך:
<h3>סעיף נו</h3>
<b>הרי הוא של מוצאו</b><br> דמעוברי דרכים נפל ואין בו סימן:
<h3>סעיף נז</h3>
<b>נמצא בין שני שובכות</b><br> תוך נ' לשניהן:
<h3>סעיף נח</h3>
<b>קרוב לזה שלו</b><br> וכולה מתני' לא שייכא הכא רק באלו מציאות [ב"מ], רק נקט' הכא מדדמי לדלעיל בשיעור נ' אמה. מיהו אם יוני שובך א' מרובין מבחבירו, רוב וקרוב רוב עדיף [ר"ס ח']. ואי"ל בל"ז ניחש לרובא דעלמא, דהרי היכא דליכא חזקת ממון וודאי, הולכין גם בממון אחר הרוב. י"ל דמיירי בנמצא בשביל של כרמים, או בכל מקום מוגבל. כעיר שרובא ישראל, וא"כ כל מקום שיש רובא דאית' קמן ורובא דליתא קמן*), דאיתא קמן עדיף [כך נ"ל]:
<h3>סעיף נט</h3>
<b>עשרים וחמש אמה</b><br> מפני נוי העיר, ובארץ ישראל מיירי:
<h3>סעיף ס</h3>
<b>ובחרוב</b><br> [באקסהארנבום] שפריו דומה לקרן עז, והאוכל מפריו נתרפא מחולי הנקרא זאדברעננען בל"א, ולכן נקרא גם כן זאדשאטענבוים בל"א:
<h3>סעיף סא</h3>
<b>ובשקמה</b><br> עץ תאנה יערי ובל"א נקרא [זיקעמארעס]:
<h3>סעיף סב</h3>
<b>חמשים אמה</b><br> דענפיהן מרובין:
<h3>סעיף סג</h3>
<b>אבא שאול אומר כל אילן סרק חמשים אמה</b><br> דמגנה יופי העיר.
<h3>סעיף סד</h3>
<b>ואינו נותן דמים</b><br> כל יושב העיר פטור מלשלם דמי האילן:
<h3>סעיף סה</h3>
<b>קוצץ ונותן דמים</b><br> כל יושב העיר משלם להיזיקו של זה:
<h3>סעיף סו</h3>
<b>קוצץ ואינו נותן דמים</b><br> דבני העיר נקראים מוחזקים, מדעכ"פ צריך לקצוץ, אח"כ אמרי' המוציא מחבירו עליו הראיה:
<h3>סעיף סז</h3>
<b>מרחיקין גודן קבוע</b><br> שזורין שם תבואה הרבה:
<h3>סעיף סח</h3>
<b>חמשים אמה</b><br> שלא יזיק המוץ לבני העיר:
<h3>סעיף סט</h3>
<b>לא יעשה אדם גורן קבוע בתוך שלו אלא אם כן יש לו חמשים אמה לכל רוח</b><br> שלא יזיק המוץ לנטיעות וניר של חבירו, והיינו דמסיים ומרחיק וכו':
<h3>סעיף ע</h3>
<b>כדי שלא יזיק</b><br> ר"ל במתני' דלעיל, הוא משום נוי העיר ואין בידן למחול לנוול עיר ארץ ישראל, מה שאין כן הכא ה"ט משום היזקו ובידו למחול:
<h3>סעיף עא</h3>
<b>ואת הבורסקי</b><br> בית לעיבוד עורות:
<h3>סעיף עב</h3>
<b>מן העיד חמשים אמה</b><br> משום ריח רע:
<h3>סעיף עג</h3>
<b>אין עושין בורסקי אלא למזרח העיר</b><br> דרוח מזרחית חמה ואינה מזקת כל כך. ומדלא קאמר נמי כן בנבילות וקברות ש"מ בנבילות ובקברות שרי. דנבילות מדלא קביע שלבסוף יסחבוה כלבים וחיות, ובקברות מדאתקבר וגם בשניהן אינו מסריח רק עד שיכלה הבשר. אבל לכאורה תמוה דכשיש כאן ב' עיירות א' במזרח וא' במערב יהיה הרווח שביניהן מותר לעיר המערבי ואסור למזרחי ואיך תחשב הרווח זה חמה לזו וצוננת לזו. וי"ל דעיר המערבי מה"ט שרי לעשות בורסקי בהרווח שבין ב' העיירות מדאין לה לחוש לריח רע שיובא לעירה ע"י שום רוח דאי רוח מזרח, הרי אינו נושבת בחוזק, ואי משום רוח מערבית הרי אינו נושא הריח לעירם, אלא אדרבה ישאוהו להלן דחוק מעירם, ואם באמת יש עיר אחרת במזרח בסמוך שם שאפשר שיגיע לשם הריח, באמת אסור לעיר המערבי לעשות שם בורסקי, אבל במערב העיר אסור לעשות בורסקי, אפילו אין עיר אחרת סמוך לשם, דנהי דאין להן לתוש לרוח מזרחי אפילו אם היה חזק, דהרי הוא נושב ממזרח למערב, וירחיק הריח מהעיר, עכ"פ כשישיב רוח מערבי החזק יביא הריח להעיר:
<h3>סעיף עד</h3>
<b>רבי עקיבא אומר לכל רוח הוא עושה חוץ ממערבה</b><br> דמתפללין לאותה צד, דשכינה במערב. [ואף דמלא כל ארץ כבודו. אפ"ה כמו שיש חילוק בין כח הנשמה שבלב לכחה שבשאר אברים. כ"כ מבשרי אחזה אלהי, דאין קדושת אלהותו ית' והשגחתו בכל מקום בשוה, תדע וכי ס"ד שתהיה השראת שכינתו ית' ח"ו במקום הטינופת והטומאה שוה כבמקום הטהרה והקדושה. וגם מתנ"ך מוכח שאין השגחה מהקב"ה שוה בכל אדם, ובכל זמן, ובכל מקום, דהחילוק שבין אדם לאדם מבואר, דכתיב עיני ה' אל צדיקים וברשעים כ' והסתרתי פני מהם, והחילוק שבזמן נזכר ג"כ בכתוב, בעת רצון עניתיך, והחילוק שבמקום ג"כ מבואר בכתוב, דכתיב והיה עיני ולבי שם כל הימים. ואמרי' בספרי, כתוב א' אומר הנה עיני ה' משוטטות בכל הארץ, וכתוב א' אומר והיה עיני ולבי שם כל הימים. כביכול אין עיני ולבי אלא שם. והארכתי בזה הרבה בדרשותי. ואין כאן המקום להאריך, אבל עכ"פ שמעינן מהנ"ל שיש לומר שרוח א' מסוגל להשראת שכינתו ית' יותר ממקומות אחריה. וחז"ל גלו לנו שהוא צד מערב, כדאמרי' בש"ס הכא. אמנם תמיהני מאוד האיך אפשר לומר שיהיה מערב אסור ומזרח מותר. הגע בעצמך כשיהיו ב' עיירות זה אחורי זה, הראשון במזרח והשני במערב יהיה א"כ הרווח שביניהן אסור לבני עיר שבמזרח משום דהרווח להם במערב. ולהעיר שבמערב יהיה אותו רווח בעצמו מותר לבורסקי, משום דהרווח ההוא להם במזרח עירם, וא"כ יש לתמוה ג"כ, אם שכינה במערב לעיר שבמזרח, איך יהיו בני עיר שבמערב מותרים להעמיד שם בורסקי. וראיתי לרבעתו"ס כאן [ד"ה וצבא] שהקשו וז"ל וא"ת בלילה נמי למזרח משתחוים. וי"ל דאין לנו ללמוד רק ממה שאנו רואין עכ"ל. א"כ יש לישב קצת קושיתינו, דאף דהרווח שבין ב' העיירות, הוא מערב לזאת ומזרח לזאת, עכ"פ דנינן לכל עיר כפי מה שנראה להן. ואותן שנראה להן אותו הרווח כמזרח מותר, וכמערב אסור. ועדיין לא נחה דעתי דהרי כל כדור הארץ עגול הוא, ואין שם נקודה שנכנהו מזרח ולא יהיה גם כן מערב, דבעלות לשם השמש הוא מזרח, ובהתעלמה משם נקרא מערב. ואיך א"כ נוכל לומר שכינה במערב. ולכן נלפע"ד דשכינה במערב דבר נעלם ונשגב משכל אנושי, ואנן רק ניחש לשמא הכא ובברכות [דס"א ב'], כדחיישי לשמא באף מי רגלים יפין לה [כרט"ז בא"ח קל"ב סק"ב ע"ש]. ולא קיי"ל כר"ע:
<h3>סעיף עה</h3>
<b>מרחיקין את המשרה</b><br> ר"ל לשרות פשתן:
<h3>סעיף עו</h3>
<b>ואת הכרישין</b><br> לזרוע [קרעססע]:
<h3>סעיף עז</h3>
<b>ואת החרדל</b><br> ר"ל לזרוע [זענף]:
<h3>סעיף עח</h3>
<b>מן הדבורים</b><br> בכוורתם, בכולן ירחיק נ' אמה, מדמזיקין זל"ז:
<h3>סעיף עט</h3>
<b>רבי יוסי מתיר בחרדל</b><br> דמצי א"ל הרי גם אני ניזק, שדבוריך אוכלין ומפסידין חרדלי. וקיי"ל דבכולן די בשירחיק ג' טפחים כדי שלא יהיה ההיזק רק ע"י גירי דיליה [קנ"ה ל"א]:
<h3>סעיף פ</h3>
<b>עשרים וחמש אמה</b><br> מפני השרשים אבל בור מאילן א"צ להרחיק אלא קוצץ ויורד כסוף מי"ב, והטעם דאין האילן נפסד עי"ז, משא"כ בור נפסד משרשי אילן שבאין לתוכו שהשרשים מתפשטים ממנו לצד מטה ולמן הצד:
<h3>סעיף פא</h3>
<b>ובחרוב ובשקמה</b><br> ששרשיהן מרובין:
<h3>סעיף פב</h3>
<b>בין מלמעלה בין מן הצד</b><br> ר"ל בין שאחד מהן למעלה בהר, ובין ששניהן על קרקע שוה:
<h3>סעיף פג</h3>
<b>אם הבור קדמה</b><br> ונטע הלה ולא הרחיק:
<h3>סעיף פד</h3>
<b>קוצץ ונותן דמים</b><br> בעל הבור לבעל האילן:
<h3>סעיף פה</h3>
<b>לא יקיץ</b><br> דהמוציא מחבירו עליו הראיה:
<h3>סעיף פו</h3>
<b>וזה נוטע בתוך שלו</b><br> דמדלא בא ההיזק מיד כשנטע, רק אחר זה בא הנזק ממילא, רשאי. והכי קיי"ל [שם ל"ב]:
<h3>סעיף פז</h3>
<b>לא יטע אדם אילן סמוך לשדה חברו</b><br> בין לשדה אילן או תבואה:
<h3>סעיף פח</h3>
<b>אלא אם כן הרחיק ממנו ארבע אמות</b><br> דהיינו כפי צורך רווח לחרישה, ובאין חורשין לאילנות, אינו מרחיק כלל [שם כ"ה]:
<h3>סעיף פט</h3>
<b>ואחד כל אילן</b><br> אף שאין הפסדן מרובה כגפנים, מרחיק כלעיל.
<h3>סעיף צ</h3>
<b>וזה סומך לגדר מכאן</b><br> קמ"ל דלא חיישינן שמא ברוב הימים יפול הגדר ויוכרח עי"ז לעשות גדר חדש שלא כדין [פ"א מ"ב]:
<h3>סעיף צא</h3>
<b>מעמיק שלשה טפחים</b><br> בעל השדה מותר לקצץ השרשים בעומק ג' טפחים:
<h3>סעיף צב</h3>
<b>היה חופר</b><br> בעל השדה, אם היה חופר בשדהו בור וכו':
<h3>סעיף צג</h3>
<b>והעצים שלו</b><br> של בעל השדה, וארישא נמי קאי. מיהו תוך ט"ז אמה מהאילן, דהיינו כדי יניקת האילן, השרשים הנקצצים הן לבעל האילן [שם]. ואילה"ק*) מלעיל שלהי ב"מ, ומה התם שגוף הירק עומד באויר התחתון אפ"ה אמרינן רואין מהיכן ירק זה חי, מכ"ש הכי שכולו טמון בשדה חבירו נאמר רואין מהיכן שורש זה חי. י"ל הכא שאני מדהשתרשו השרשים לצדדים וכל בעלי שדות. הסמוכי' זל"ז מחלו להדדי יניקת השרשים בקרקעיתם, כל עוד שלא יצטרכו הם בעצמן להקרקע. תדע, דאל"כ גם מפירות גוף האילן יהיה יכול לטעון השכן חלק, מדינקו השרשים מקרקעיתו. אלא כדאמרן. ומה"ט לא דמי נמי לשטף נהר זיתיו [ב"מ פ"ח מ"ה] ודו"ק:
<h3>סעיף צד</h3>
<b>קוצץ</b><br> הענפים:
<h3>סעיף צה</h3>
<b>מלא המרדע</b><br> בגובה בכדי שהמוליך השוורים לחרוש, יהיה יכול לנשא המרדע [פייטשע בל"א], כשמוליך השוורים:
<h3>סעיף צו</h3>
<b>על גבי המחרישה</b><br> שלא יעכבוהו כשיחרוש. ונ"ל דכשהתרצה סתם להניח הענף, אפ"ה*) חולקין בפירות [כשלהי ב"מ]:
<h3>סעיף צז</h3>
<b>ובחרוב ובשקמה</b><br> שצלן עב:
<h3>סעיף צח</h3>
<b>כנגד המשקולת</b><br> [זענקבלייא], והוא חוט שיש לבוני החומה, כדי לראות בה אם הרום שוה בהחומה, ור"ל קוצץ כל הנוטה מעבר למצר שלו:
<h3>סעיף צט</h3>
<b>בית השלחין</b><br> ר"ל ואם השדה שנוטה האילן לתוכו הוא בית השלחין, דהיינו שדה יבישה:
<h3>סעיף ק</h3>
<b>כל האילן</b><br> אפילו אינו חרוב ושקמה:
<h3>סעיף קא</h3>
<b>כנגד המשקולת</b><br> כל גובה בענפים שכנגד השדה. שמונע הטל והגשם מלהרטיב
<h3>סעיף קב</h3>
<b>אבא שאול אומר כל אילן סרק כנגד המשקולת</b><br> מדאין קציצתו היזק כל כך וקיי"ל כת"ק [שם]:
<h3>סעיף קג</h3>
<b>או חבילי זמורות</b><br> וא"צ כדי רווח הרוכב, מדגחין ועובר תחתיו:
<h3>סעיף קד</h3>
<b>כל האילן כנגד המשקולת מפני הטומאה</b><br> שמא יאהיל על טומאת מת, ויטמא לכל העובר תחתיו אז, דרק בחצר לא שכיח מת משא"כ בר"ה. והלכה כת"ק מדאינו מזיק בידים רק ע"י גירא דליה, ותו דגם בר"ה לא שכיח מת, דניחש שיאהיל אז:
<h2>פרק ג</h2>
<h3>סעיף א</h3>
<b>חזקת הבתים</b><br> דכל המביא עדים שקרקע זו שלו הוא, אין אחר יוכל להחזיק בה בלי שטר, אם לא שיביא עדים שהשתמש בה ג' שנים באין מוחה, דעד ג' שנים מזדהר אינש בשטריה, טפי לא, ואפילו מודה המחזיק שלא היה לו שטר מעולם, שקנה השדה בלא שטר, עכ"פ נאמן אחר ג' שנים במגו דטען שהיה לו שטר ואבד, משא"כ תוך ג' שנים מדלית לי' מגו, קרקע בחזקת בעליה עומדת:
<h3>סעיף ב</h3>
<b>והשובכות</b><br> [טויבענשלאג]:
<h3>סעיף ג</h3>
<b>ובית הבדין</b><br> לעצור השמן:
<h3>סעיף ד</h3>
<b>ובית השלחין</b><br> שדה יבישה שצריך להשקותה. ומדיש לה מעין להשקותה היא עושה פירות תדיר:
<h3>סעיף ה</h3>
<b>והעבדים</b><br> אף דקיימא לן גודרות [ר"ל צאן וה"ה כל בעל חי] אין להן חזקה [קל"א]. י"א דהיינו רק שאינן כמטלטלין שכשמוחזק בהן אף שיש לאחר עדים שהיו שלו, נאמן המחזיק לומר לקחתי [קל"ג], אבל בגודרות לא מהני חזקתו, דשמא מאליו נכנס לרשות המחזיק, אבל בהחזיק ג' שנים. גם בגודרות מהני. והכי קיי"ל [ש"ך ח"מ קל"ה סק"ב]:
<h3>סעיף ו</h3>
<b>וכל שהוא עושה פירות תדיר חזקתן שלש שנים מיום ליום</b><br> ר"ל רצופות [ח"מ וקמ"א]:
<h3>סעיף ז</h3>
<b>שדה הבעל</b><br> המסתפק בגשמים, ועושה פירות רק פ"א בשנה, וה"ה שדה אילן:
<h3>סעיף ח</h3>
<b>ואינה מיום ליום</b><br> ומה היא חזקתה. ר' ישמעאל וכו':
<h3>סעיף ט</h3>
<b>דבי ישמעאל אומר שלשה חדשים בראשונה</b><br> ר"ל בסוף שנה ראשונה, אם זרע ואסף התבואה בהן, דבפחות מג' חדשים אין שום תבואה גדילה:
<h3>סעיף י</h3>
<b>ושלשה באחרונה</b><br> בתחלת שנה אחרונה, בזרע ואסף בהן:
<h3>סעיף יא</h3>
<b>הרי שמנה עשר חדש</b><br> קמ"ל מניינא, למימרא דבעינן ג' תבואות רצופין, אז הוה חזקה:
<h3>סעיף יב</h3>
<b>חדש בראשונה</b><br> אם זרע ולקט בו ירקות, או שחת לבהמה שגדילין תוך חודש:
<h3>סעיף יג</h3>
<b>אמר רבי ישמעאל במה דברים אמורים בשדה לבן</b><br> ר"ל שדה תבואה, שכל פירותיה נלקטין בפעם א':
<h3>סעיף יד</h3>
<b>אבל בשדה אילן</b><br> של מיני אילנות הרבה, שכל מין אילן יש לו פרק אחר ללקיטתו:
<h3>סעיף טו</h3>
<b>כנס את תבואתו</b><br> תבואת הכרם:
<h3>סעיף טז</h3>
<b>מסק את זיתיו</b><br> ר"ל קצר זיתיו:
<h3>סעיף יז</h3>
<b>כנס את קייצו</b><br> שכינס לביתו תאני' שנתייבשו בשדה, אחר שלקטן:
<h3>סעיף יח</h3>
<b>הרי אלו שלש שנים</b><br> אע"ג שכל הג' היו בשנה א'. וקיי"ל דבשדה בעל ואילן צריך ג' תבואות ממין א', וי"א דצריכות ג' שנים רצופות [קמ"א]:
<h3>סעיף יט</h3>
<b>שלש ארצות לחזקה</b><br> דקיי"ל דמחאה בפני שנים מבטלת החזקה, אפילו שלא בפני המערער, דהם יאמרו הדבר לאחרים, ואחרים לאחרים עד שישמע להמחזיק, ולפיכך הים לו להזהר בשטרו, להכי תאמר הכא דג' ארצות בא"י חלוקות זו מזו לעניין חזקה:
<h3>סעיף כ</h3>
<b>היה</b><br> בעל הקרקע:
<h3>סעיף כא</h3>
<b>והחזיק בגליל</b><br> ר"ל דאז החזיק אחר בקרקע שלו ג' שנים בגליל. והא דנקט יהודה וגליל דוקא, ולא קאמר היה באחד והחזיק באחרת. קמ"ל דיהודה וגליל לעולם אין שיירות מצוייות מזה לזה, משא"כ מעבר הירדן להן, דוקא בשעת מלחמה אין שיירות מצוייות מזל"ז:
<h3>סעיף כב</h3>
<b>אינה חזקה</b><br> דמדאין שיירות מצוייות מזו לזו, אף דחזקה יש לה קול, וודאי נשמע להמערער עכ"פ המחאה אין לה קול [תוס' כתובות די"ז ב'], ולהכי הו"ל להמחזיק להיות נזהר בשטרו, דשמא מחה הלה והוא לא שמע, מדאין שיירות מצוייות:
<h3>סעיף כג</h3>
<b>עד שיהא עמו במדינה</b><br> אחת:
<h3>סעיף כד</h3>
<b>אלא כדי שיהא באספמיא</b><br> [שפאניען], והיה מהלך שנה מא"י בימי התנאים:
<h3>סעיף כה</h3>
<b>ויחזיק שנה</b><br> דבמוחזק שנה יצא הקול לכל:
<h3>סעיף כו</h3>
<b>ויבא לשנה אחרת</b><br> דס"ל לר"י דטעם חזקה ג' שנים, לא משום שטר [כלעיל סי' א'], רק משום דלא שתיק אינש רגע למי שמשתמש בקרקעו, ולפיכך אפילו אין שיירות מצוייות, בג' שנים ודאי נודע לו והוה חזקה אבל בשהיה עמו בסמוך לו משערין הזמן לפי מה שיוכל להוודע לו שהחזיק זה ע"י השיירות המצוייות. וקיי"ל כת"ק, דאפילו החזיק בפני המערער צריך שלש שנים, ובאין שיירות מצוייות אפילו בטפי מג"ש אינה חזקה [קמ"ג]:
<h3>סעיף כז</h3>
<b>כל חזקה שאין עמה טענה</b><br> שאינו טוען שקנה הקרקע או שנתנה לו:
<h3>סעיף כח</h3>
<b>אינה חזקה</b><br> ולא פתחינן לי' שמא שטר היה לך ואבדתו:
<h3>סעיף כט</h3>
<b>והבא משום ירושה</b><br> שהחזיק ג' שנים וטוען שירשה מאביו:
<h3>סעיף ל</h3>
<b>אינו צריך טענה</b><br> א"צ לברר איך באה ליד אביו, אבל צריך ראיה שדר בה אביו יום א'. וה"ה לוקח או בע"ח שגבאה בחובו, א"צ טענה [קמ"ו ט']:
<h3>סעיף לא</h3>
<b>האומנין</b><br> שבנו או תקנו הקרקע ג' שנים:
<h3>סעיף לב</h3>
<b>והשותפים</b><br> בקרקע שאין בה דין חלוקה [כלעיל פ"א מ"ו], והחזיק בכולה, או שיש בה דין חלוקה ואכל חציה ג' שנים:
<h3>סעיף לג</h3>
<b>והאריסין</b><br> שהיה כבר אריס בשדה זו לאבותיו של בעל השדה, ליתן לבעלים מחצה. שליש, או רביע, והשאר לאריס, והתנו שאין יכול לסלקו לאריס:
<h3>סעיף לד</h3>
<b>והאפוטרופין</b><br> בין שמנהו ב"ד או אבי היתומים, על נכסי יתומים, או שמנהו אדם על נכסיו, בין שהוא אפטרופס על שדה שהחזיק, או שהוא אפטרופס על נכסים אחרים של אותו שהחזיק, או שהוא אפטרופס על השדה עצמה, לא מהני חזקתו [קמ"ט כ"ט]:
<h3>סעיף לה</h3>
<b>אין להם חזקה</b><br> וה"ה במטלטלין, שדינן שאפילו יש לו עדים שהן שלו, אפ"ה אם אחר מוחזק בהן והן דברים שאינן עשויין להשאיל או להשכיר, נאמן לומר ממך קניתים, עכ"פ באומן שניתן לו החפץ לתקן, אינו נאמן לומר שקנה חפץ זה וכ"כ שותף אינו נאמן לומר שקנה דבר של שותפות, וכ"כ אפטרופס [קע"ט], אבל כולן כשיש להן מגו דהחזרתי, או לא נתת לי מעולם, או לא הייתי שותף ואפטרופס שלך מעולם, אז נאמנים לומר לקוח הוא בידי:
<h3>סעיף לו</h3>
<b>אין לאיש חזקה בנכסי אשתו</b><br> באכל פירות נכסי מלוג שלה, דהיינו מה שירשה מאביה, ואפילו כתב לה בעודה ארוסה, דין ודברים אין לי בנכסיך ובפירותיהן, אפ"ה אין דרך האשה לדקדק עמו כשאעפ"כ יאכלן, ולפיכך אין אכילתו חזקה. מיהו בעשה מעשה בגוף הקרקע יש לו חזקה. ובנכסי צאן ברזל שלה, לא שייך כלל חזקה דבל"ז כתובים עליו [עי' כתובות פ"ו]:
<h3>סעיף לז</h3>
<b>ולא לאשה חזקה בנכסי בעלה</b><br> ואפילו ייחד לה קרקע אחרת למזונותיה, אפ"ה אין דרכו להקפיד כשתאכל גם זאת:
<h3>סעיף לח</h3>
<b>ולא לבן בנכסי האב</b><br> כשסמוכין על שולחן א', וה"ה אב ובתו או שאר קרובים כשסמוכין על שולחן א', אין מקפידין זה על זה [שם]:
<h3>סעיף לט</h3>
<b>במה דברים אמורים</b><br> דבאחר צריך חזקה ג' שנים, ובאומן וחביריו הנ"ל לא מהני חזקה:
<h3>סעיף מ</h3>
<b>במחזיק</b><br> שחבירו מערער עליו וטוען שמחזיק שלא כדין:
<h3>סעיף מא</h3>
<b>אבל בנותן מתנה</b><br> שמודה שנתנה לו וא"ל לך חזק וקני, וכ"ש במכר, רק שרוצה לחזור בו:
<h3>סעיף מב</h3>
<b>והאחין שחלקו</b><br> והחזיק אחד מהאחין בשלו, נקנה לחבירו חליפיו [ר"ג ס"י]:
<h3>סעיף מג</h3>
<b>והמחזיק בנכסי הגר</b><br> שמת הגר בלי יורשים, שכל נכסיו הפקר:
<h3>סעיף מד</h3>
<b>נעל</b><br> שהעמיד דלת או עשה מנעל, או שהיה הפתח פתוח ונעלו וחזר ופתחו, וי"א שצריך לנעול במפתח [קצ"ב]:
<h3>סעיף מה</h3>
<b>וגדר</b><br> אפילו היה כבר גדר והשלימו הוא לגובה י' וי"א דאפילו לפחות מי' [שם]:
<h3>סעיף מו</h3>
<b>ופרץ</b><br> ואפילו היה שם פרצה שאפשר לכנס בה בדוחק, והרחיבה קצת שיכנסו בה ברווח [שם]:
<h3>סעיף מז</h3>
<b>כל שהוא</b><br> כל שהועיל קצת במה שעשה:
<h3>סעיף מח</h3>
<b>הרי זו חזקה</b><br> דכל אלו הג' בכלל חזקה הן שקרקע נקנה בה, וכ"ש בכסף ושטר. מיהו איש שמכר לאשתו בעד מעות שאינן ידועין לו, לא מהני חזקתה, דמצי למימר, לגלויי אם יש לך מעות מכרתי לך [אה"ע פ"ה ט'], ואיש שקנה מאשתו נכסי צאן ברזל, או שדה שכתב לה אפותיקי על ק' ור' שלה, או שקנה ממנה שדה שמיוחד לה בכתובתה תחת נדוניא שהכניסה, לא מהני חזקתו, דיכולה לומר נחת רוח עשיתי לבעלי [ח"מ קנ"א]:
<h3>סעיף מט</h3>
<b>משלמין לו את הכל</b><br> דמי הקרקע שרצו להפסידו, מלבד הקרקע עצמו שיטול מהמחזיק:
<h3>סעיף נ</h3>
<b>ושנים בשלישית</b><br> שהיה על כל שנה כת אחרת, ואפ"ה לא הוה חצי דבר, מדראו כל מה שיכולין לראות באותה שעה, ואח"כ הוזמו:
<h3>סעיף נא</h3>
<b>משלשין ביניהם</b><br> ישלמו כל כת שליש דמי הקרקע. ונ"ל דמיירי בבאו כל הכתות בבת אחת דאל"כ מצו ב' כתות הראשונים לומר, לחייבו תשלומי פירות שאכל באנו, ועי' דוגמת זה [ב"ק דף כ"א]:
<h3>סעיף נב</h3>
<b>ואחד מצטרף עמהם</b><br> לכל שנה היה אח אחד מעיד, וא' נכרי מצטרף להעיד עם כולן:
<h3>סעיף נג</h3>
<b>הרי אלו שלש עדיות</b><br> דמאי דאסהיד האי לא אסהיד האי, ולכן עדותן כשירה:
<h3>סעיף נד</h3>
<b>והן עדות אחת להזמה</b><br> דבהוזמו משלשין ביניהן דהג' אחין משלמין החצי והאחד משלם החצי, גם אינן נזומין עד שיוזמו כולן:
<h3>סעיף נה</h3>
<b>וכירים</b><br> המתטלטלין:
<h3>סעיף נו</h3>
<b>ורחים</b><br> רחיים דיד:
<h3>סעיף נז</h3>
<b>אינה חזקה</b><br> בחצר של שני שותפין מיירי, דלא קפדי אהדדי, אבל בקפדי, אף דבגוף הקרקע לא מהני חזקתו כלעיל סימן ל"ב. אפ"ה בתשמיש כי האי מחזיק, [ולהרמב"ם בשותף א"צ ג' שנים], וכ"כ אחר שהחזיק בתשמיש זה בחצר חבירו ג"ש, מהני חזקתו אם טוען שמכרה או נתנה לו [ק"מ ט"ו]:
<h3>סעיף נח</h3>
<b>או גבוה שלשה</b><br> שלא יתפזר:
<h3>סעיף נט</h3>
<b>הרי זו חזקה</b><br> דבכל הני אפילו שותף קפיד [שם]:
<h3>סעיף ס</h3>
<b>המרזב</b><br> [ריננע] קטנה, נוטריקון מר זב, מר ר"ל טפה, כמו שכתוב מר מדלי, ור"נ טפות גשמים שזב על ידו שם מהגג, שתולין אותה פעמים בקצה זה ופעמים בקצה האחר של הצנור הגדול ההולך ע"פ כל שפת הגג:
<h3>סעיף סא</h3>
<b>ויש למקומו חזקה</b><br> שאם בעל החצר שהמים זוחלין לתוכו רוצה לעוקרו לגמרי אחר שהחזיק זה בה, אינו יכול [וי"א דצריך עכ"פ חזקה ג' שנים וטענה], אבל יוכל לתלותו לצד אחר תוך חצירו כשירצה להשתמש במקומו שבתחלה [קנ"ג]:
<h3>סעיף סב</h3>
<b>המזחילה</b><br> הוא הצינור הגדול הנ"ל:
<h3>סעיף סג</h3>
<b>יש לה חזקה</b><br> במקומה. מדקבוע הוא:
<h3>סעיף סד</h3>
<b>סולם המצרי</b><br> שאין לו ד' שליבות, ואינו קבוע, להכי איט מקפיד עליו. מיהו בקבעו במסמר, יש בו חזקה [שם]:
<h3>סעיף סה</h3>
<b>ולצורי</b><br> שיש לו ד' שליבות או יותר:
<h3>סעיף סו</h3>
<b>חלון המצרית</b><br> קטן שאין ראש אדם נכנס לתוכו:
<h3>סעיף סז</h3>
<b>אין לה חזקה</b><br> ויכול בעל החצר לבנות כנגדו ולסתמו:
<h3>סעיף סח</h3>
<b>ולצורית</b><br> שהוא גדול:
<h3>סעיף סט</h3>
<b>יש לה חזקה</b><br> ודוקא בעשוי לאויר, אבל בעשוי לאורה, אפילו קטן מאד יש לו חזקה, ותלוי בדעת הדיין אם עשוי לזה או לזה. וי"א דצריך נמי מלבן סביב, דאל"כ לא חשוב חלון [קנ"ד י"א]:
<h3>סעיף ע</h3>
<b>איזו היא חלון המצרית</b><br> להכי שאל רק בחלון איזהו וכו', משום דרק בו פליג ר"י:
<h3>סעיף עא</h3>
<b>כל שאין ראשו של אדם יכול ליכנס לתוכה</b><br> והוא ג"כ תוך הבית למעלה מד' אמות, אבל בחדא לטיבותא יש לו חזקה [שם]:
<h3>סעיף עב</h3>
<b>רבי יהודה אומר אם יש לה מלבן</b><br> [איינפאססונג וגעזימס] כעין מסגרת סביב להחלון:
<h3>סעיף עג</h3>
<b>הזיז</b><br> כעין לוח או אבן היוצא מכותל לאויר חצר חבירו, ועשוי לתשמיש לבני עליי' להניח או לתלות בו שום דבר:
<h3>סעיף עד</h3>
<b>עד טפח</b><br> ה"ה יותר:
<h3>סעיף עה</h3>
<b>יש לו חזקה ויכול למחות</b><br> כשירצה בעל העלייה להוציאו, יכול בעל החצר למחות בו:
<h3>סעיף עו</h3>
<b>ואין יכול למחות</b><br> כשאין מזיק לו השתא, משום דהיזק ראייה ליכא' מדאינו ראוי לעמוד עליו ולראות, רק לתלות או להניח שם דבר, ובאותו רגע יוכל בעל החצר לראות שלא יציץ לחצירו, ולפיכך מצי בעל הזיז לומר לבעל החצר כשתצטרך למקומו תקוצצו, דהרי אין בו חזקה, א"כ אין אתה מפסיד כלום בהוצאתו, אבל שאר מילי אע"ג שאין לו חזקה יכול למחות כשמזיק לו השתא. וקיי"ל דבכל גוונא יוכל בעל החצר לעכב על בעל הזיז, ויש לו חזקה, וי"א דקיי"ל דבזיז פחות מטפח אין בו חזקה [קנ"ג א']:
<h3>סעיף עז</h3>
<b>לא יפתח אדם חלונותיו לחצר השותפין</b><br> ר"ל אפילו לחצר שמשותף בה, דחיישינן להיזק ראייה באופן שאין חבירו נזהר ממנו [קנ"ד ג']:
<h3>סעיף עח</h3>
<b>לקח בית בחצר אחרת</b><br> וכותלו סמוך לחצר שמשותף בה:
<h3>סעיף עט</h3>
<b>לא יפתחנה לחצר השותפין</b><br> מדמרבה עליהן דריסת רגל מדיורי אותו בית:
<h3>סעיף פ</h3>
<b>אלא אם רצה בונה את החדר לפנים מביתו</b><br> אפילו בניין חדש בונה בחלקו שבחצר, ואפילו בית שיש לו בחצר אחרת [וי"ח], ופותחו לתוך ביתו שפתוח לחצר זה, או בונה עליי' וכו':
<h3>סעיף פא</h3>
<b>ופותחה לתוך ביתו</b><br> דהחצר משועבד לחדרים המצורפים לבית זה שעמד בו כבר, רק שלא יפתח החדרים החדשים להחצר להדיא [שם א']:
<h3>סעיף פב</h3>
<b>וחלון כנגד חלון</b><br> משום צניעות, אלא ירחיק מעט למן הצד., ולא חיישי' שיציץ [שם]:
<h3>סעיף פג</h3>
<b>לא יעשנו גדול</b><br> דבגדול אינו יכול להשתמר מראייתו כבקטן:
<h3>סעיף פד</h3>
<b>אחד לא יעשנו שנים</b><br> ואפילו מדתן שוה כמו האחד, דבשנים צריך להשתמר טפי מראייתו מבאחד:
<h3>סעיף פה</h3>
<b>עושה אותו שנים</b><br> דהרי בל"ז צריך לאצטנועי מבני ר"ה, ודוקא בהוא תוך גובה ד' אמות מר"ה [שם]:
<h3>סעיף פו</h3>
<b>כדי שתהא עגלה מהלכת וטעונה אבנים</b><br> וחכמים חוששין שמא יתקלקל:
<h3>סעיף פז</h3>
<b>אין מוציאין זיזין</b><br> עי' לעיל סי' ע"ג:
<h3>סעיף פח</h3>
<b>וגזוזטראות</b><br> [גאללעריא]:
<h3>סעיף פט</h3>
<b>לרשות הרבים</b><br> למטה מגובה גמל ורוכבו. מיהו אנן נוהגין להקל בכל זה, מדמחלו זל"ז בני ר"ה [תי"ז]:
<h3>סעיף צ</h3>
<b>אלא אם רצה כונס תוך שלו</b><br> כשיעור הוצאת הזיזין:
<h3>סעיף צא</h3>
<b>הרי זו בחזקתה</b><br> דטענינן ללוקח שהמוכר לו, כינס לתוך שלו. ולא דמי לדלעיל פ"ב מ"ז דאמרינן דבספק כך וכך קוצץ ואינו נותן דמים, דהכא מדודאי עיר קדמה והניחו לו להוציאו ש"מ דכינס, משא"כ התם הרי אפילו קדם האילן צריך לקצצו, להכי כשקוצץ ה"ל אח"כ המע"ה:
<h2>פרק ד</h2>
<h3>סעיף א</h3>
<b>המוכר את הבית לא מכר היציע</b><br> חדר שבעובי הכותל:
<h3>סעיף ב</h3>
<b>ואף על פי שהיא פתוחה לתוכו</b><br> ר"ל אף שהיציע פתוח להבית. מיהו באין היציע רחב ד' אמות, אף שאינו פתוח לבית הוה כבית [רי"ד]:
<h3>סעיף ג</h3>
<b>ולא את החדר שלפנים ממנו</b><br> אף שפתוח להבית. ואף דכ"ש הוא מיציע. קא משמע לן חדר, אף שמצר לו מצרים חוץ להחדר. וי"א דחדר דינו כיציע לענין רוחב ד' אמות [שם]:
<h3>סעיף ד</h3>
<b>בזמן שיש לו מעקה גבוה עשרה טפחים</b><br> והגג רחב ד' אמות. אבל עלייה שפתוח לבית, הוה כבית [שם]:
<h3>סעיף ה</h3>
<b>רבי יהודה אומר אם יש לו צורת פתח</b><br> מבית להגג:
<h3>סעיף ו</h3>
<b>אינו מכור</b><br> ולא קיי"ל כן:
<h3>סעיף ז</h3>
<b>ולא את הדות</b><br> בור בחפירה, ודות בנוי כעין בור ע"ג קרקע [עי' פירושינו ר"ה פ"ג סי' ל'], ושניהן עשויין לכנס שם מים, ואין שייכים לבית אפילו הם תוך הבית:
<h3>סעיף ח</h3>
<b>אף על פי שכתב לו עומקא ורומא</b><br> והרי הבור הוא בכלל עמקא ודות *) בכלל רומא:
<h3>סעיף ט</h3>
<b>וצריך ליקח לו דרך</b><br> המוכר צריך ליקח לו דרך להבור והדות מהלוקח, דמוכר בעין יפה מוכר, כדי להרבות דמי המקח. [אבל באמת הוא עצב שהוכרח למכור [כברכות ד"ה א']. גם בל"ז נ"ל דאין קושי' מהך אגדה [ומב"מ דנ"א א'], דדוקא במוכר מה שצריך לעצמו, כלקח טוב נתתי לכם, הוא עצב, אבל מוכר בית. מסתמא א"צ לו, וכל הסוחרים ששים ושמחים כשירבו להן קונים]:
<h3>סעיף י</h3>
<b>וחכמים אומרים אינו צריך ליקח לו דרך</b><br> וקיי"ל כר"ע [שם]:
<h3>סעיף יא</h3>
<b>שאינו צריך ליקח לו דרך</b><br> דתנאי שלא לצורך הי' ולאטפויי דרך קאתי:
<h3>סעיף יב</h3>
<b>מכרן לאחר</b><br> שמכר הבור והדות ושייר הבית לעצמו:
<h3>סעיף יג</h3>
<b>רבי עקיבא אומר אינו צריך ליקח לו דרך</b><br> דמוכר בעין יפה מוכר:
<h3>סעיף יד</h3>
<b>מכר את הדלת</b><br> שקבוע בבית בצירים:
<h3>סעיף טו</h3>
<b>אבל לא את המפתח</b><br> [שליססעל], אפילו קבוע בדלת:
<h3>סעיף טז</h3>
<b>מכר את המכתשת הקבועה</b><br> שמחובר בקרקע בטיט:
<h3>סעיף יז</h3>
<b>מכר את האיצטרובל</b><br> כך נקרא בל"י הכן [געשטעלל] בל"א, שמעמידין עליו הרחיים וקבוע בו ב' האבני רחיים, ולהכי מכורים עמו:
<h3>סעיף יח</h3>
<b>אבל לא את הקלת</b><br> אפרכסת, [מיהלען טריכטער] בל"א, שמקבל התבואה לטחון, וי"א שמקבל הקמח הנטחן:
<h3>סעיף יט</h3>
<b>ולא את התנור ולא את הכירים</b><br> שאינן קבועין בארץ.
<h3>סעיף כ</h3>
<b>הרי כולן מכורין</b><br> אבל לא הנך דמשנה א' וב' [שם]:
<h3>סעיף כא</h3>
<b>ומערות</b><br> שפתוחין לחצר או להבתים:
<h3>סעיף כב</h3>
<b>אבל לא את המטלטלין</b><br> כלים ומאכלים המתטלטלין בחצר שאינן קבועין:
<h3>סעיף כג</h3>
<b>הרי כולן מכורין</b><br> חוץ ממאכלים שבתוכן:
<h3>סעיף כד</h3>
<b>בין כך ובין כך לא מכר לא את המרחץ ולא את בית הבד</b><br> לעצור השמן שהיו רגילין לעשותו בחצר, מדהיו צריכין ליתן הזיתים במעטן קודם שיכבשום בבית הבד, והמעטן היה עומד בחצר, אבל הגת שהיו דורכין בו הענבים מיד שנקטפו, להכי העמידו הגת בהשדה סמוך להכרם, להכי נקט תנא גת גבי שדה לקמן במ"ט:
<h3>סעיף כה</h3>
<b>רבי אליעזר אומר המוכר את החצר לא מכר אלא אוירה של חצר</b><br> דאפילו הבתים לא מכר, רק רווח הפנוי שבחצר:
<h3>סעיף כו</h3>
<b>מכר את הים</b><br> הוא עריבה של אבן שטוחנים בה הזיתים:
<h3>סעיף כז</h3>
<b>ואת הממל</b><br> האבן העליון שטוחנין עמו:
<h3>סעיף כח</h3>
<b>ואת הבתולות</b><br> ב' עמודים מבתולות שקמה, שעומדין א' מכאן וא' מכאן לגת, ובכל א' חור זה כנגד זה, שבהן תחובין בריחים, ועל הבריחים מונח הקורה שכובשין בה הזיתים.
<h3>סעיף כט</h3>
<b>אבל לא מכר את העכירין</b><br> נסרין שמשימין על הזיתים ממש תחת הקורה הנ"ל, לכבוש השמן:
<h3>סעיף ל</h3>
<b>ואת הגלגל</b><br> [שרויבע], שכשיסבבוה יכבידו הקורה הנ"ל על הנסרין לכבוש הזיתים:
<h3>סעיף לא</h3>
<b>ואת הקורה</b><br> שכובשין בה הנסרים על הזיתים:
<h3>סעיף לב</h3>
<b>מכר את הקורה</b><br> ואין הלכה כר"א:
<h3>סעיף לג</h3>
<b>לא מכר את הנסרים</b><br> דפין שמניחין עליהן הבגדים:
<h3>סעיף לד</h3>
<b>ואת הספסלים</b><br> שיושבין עליהן במרחץ להזיע:
<h3>סעיף לה</h3>
<b>ואת הוילאות</b><br> שמתנגבין בהן:
<h3>סעיף לו</h3>
<b>בין כך וכין כך לא מכר לא את המגורות של מים</b><br> כלים גדולים שכונסין בהן מים צוננים הנצרכים במרחץ:
<h3>סעיף לז</h3>
<b>ולא את אוצרות של עצים</b><br> לחמם המרחץ:
<h3>סעיף לח</h3>
<b>בית הבדין ובית השלחין</b><br> גנות ופרדסים ונקראו בית השלחין מדרגיל להשקותן [עי' ריש מ"ק]* וכמ"ד והשקית ברגליך כגן הירק ומדצריך להשקותן תמיד, ורגיל לעשותן אחורי ביתו תוך העיר, לפיכך נכללו בכלל העיר, מה שאין כן בית הבעל בכלל שאר שדות העיר נחשבים שהן חוץ לעיר ואפילו הן תוך העיר:
<h3>סעיף לט</h3>
<b>המוכר את העיר מכר אה הסנטר</b><br> כך נקרא בלשון יון שומר העיר [וועכטער] בל"א:
<h3>סעיף מ</h3>
<b>שהם לצורכה</b><br> הסדורות לגדר סביב לה:
<h3>סעיף מא</h3>
<b>שהם לצורכו</b><br> לסמוך בהן הגפנים והיינו כשמכר לו כרם*):
<h3>סעיף מב</h3>
<b>ואת התבואה שהיא מחוברת לקרקע</b><br> אף שהגיע להקצר [רט"ו]:
<h3>סעיף מג</h3>
<b>ואת מחיצת הקנים</b><br> קנים שגדלים בשדה, הרבה מקלח א':
<h3>סעיף מד</h3>
<b>שהיא פחותה מבית רובע</b><br> שמקום גדילת הקנים אינה בית רובע הקב, דהיינו שאינה עשרה אמות וחומש מרובע:
<h3>סעיף מה</h3>
<b>ואת השומרה</b><br> סוכת השומר:
<h3>סעיף מו</h3>
<b>שאינה עשויה בטיט</b><br> גירס' ר"ח העשוייה בטיט בכותליה, אף שאינה מחוברת בקרקע, והכי קיי"ל [שם]:
<h3>סעיף מז</h3>
<b>ואת החרוב</b><br> [באקסהארנבוים].
<h3>סעיף מח</h3>
<b>שאינו מורכב</b><br> שעדיין בחור ורך:
<h3>סעיף מט</h3>
<b>ואת בתולת השקמה</b><br> עץ תאנה יערי, שעדיין הוא בבחרותו, שאז יניחוהו לגדל בגובה, דבזקנותו קוצצין כל שנה ראשו וענפיו, כדי שיתרבה כת גדולו בעביו, ונקראו אז סדן השקמה:
<h3>סעיף נ</h3>
<b>אבל לא מכר לא את האבנים שאינן לצורכה</b><br> אף שהוכן לכך:
<h3>סעיף נא</h3>
<b>ולא את התבואה שהיא תלושה מן הקרקע</b><br> אף שצריכה עדיין להתייבש בשדה:
<h3>סעיף נב</h3>
<b>ולא את השומרה שהיא עשויה בטיט</b><br> לגי' ר"ח הנ"ל גרסי' הכא אינה עשוייה בטיט:
<h3>סעיף נג</h3>
<b>וצריך ליקח לו דרך</b><br> מוכר מלוקח כדי לילך אצל אלו מטעם שבסימן ט':
<h3>סעיף נד</h3>
<b>אבל בנותן מתנה נותן את כולם</b><br> וכן כל הנך דאמרינן לעיל שאינן בכלל שדה, כסדן ושקמה, ובור ודות וכדומה, דבמתנה לכ"ע נותן בעין יפה נותן, ודוקא כל מה שבתוכה [שם ו']:
<h3>סעיף נה</h3>
<b>זכו בכולם</b><br> אפילו בור ודות ושובך שבשדה:
<h3>סעיף נו</h3>
<b>המחזיק בנכסי הגר</b><br> שמת בלי יורש שנכסיו הפקר:
<h3>סעיף נז</h3>
<b>הקדיש את כולם</b><br> דמקדיש בעין יפה מקדיש:
<h3>סעיף נח</h3>
<b>ואת סדן השקמה</b><br> ס"ל מקדיש בעין רעה מקדיש, ואפילו חרוב אף שיונק מקרקע הקדש, לא הקדישו, רק לדבריהן דרבנן קאמר דאפילו לדידהו לא הקדיש עם השדה רק החרוב והשקמה, שיונקין משדה הקדש, ולא מילי אחרינהו שבמשנה ח':
<h2>פרק ה</h2>
<h3>סעיף א</h3>
<b>המוכר את הספינה מכר את התורן</b><br> [מאסטכוים]:
<h3>סעיף ב</h3>
<b>ואת הנס</b><br> [זעגעל]:
<h3>סעיף ג</h3>
<b>ואת העוגין</b><br> [אנקער] ונקרא עוגין ע"ש הלהן תעגנה, שהוא לשון עיכוב, שהברזל ההוא ישליכוהו אל תחתית הים והוא קשור בחבל, כדי לעכב הספינה:
<h3>סעיף ד</h3>
<b>ואת כל המנהיגין אותה</b><br> [רודער]:
<h3>סעיף ה</h3>
<b>אבל לא מכר לא את העבדים</b><br> משרתי הספינה:
<h3>סעיף ו</h3>
<b>ולא את המרצופין</b><br> [זעקקע] לסחורה:
<h3>סעיף ז</h3>
<b>ולא את האנתיקי</b><br> כך נקרא בלשון יון כללות הסחורה [לאדונג] בל"א.
<h3>סעיף ח</h3>
<b>מכר את הקרון</b><br> [וואגען]:
<h3>סעיף ט</h3>
<b>לא מכר את הפרדות</b><br> כשאינן קשורות עמו [ר"כ]:
<h3>סעיף י</h3>
<b>לא מכר את הקרון</b><br> אפילו קשורות עמו, מדיכול לרכוב עליהן בלי קרון למחוז חפצו.
<h3>סעיף יא</h3>
<b>מכר את הצמד</b><br> [יאך] שצומד צואר השוורים יחד:
<h3>סעיף יב</h3>
<b>לא מכר את הבקר</b><br> אפילו במקום שמקצתן קורין לצמד בקר או איפכא. מיהו בקשורין יחד שניהן מכורין [שם]:
<h3>סעיף יג</h3>
<b>וחכמים אומרים אין הדמים ראיה</b><br> אם טעה בכדי שהדעת טועה, יש בו אונאה או בטול מקח [כפ"ד דב"מ סי' י"ז], ואם בכדי שאין הדעת טועה, אמרי' במתנה נתנן לו. ודוקא במקום שהרוב קורין לצמד צמד ולבקר בקר, אבל כשהרוב קורין נצמד בקר, אמרי' הדמים מודיעין, ואם כולן קורין לצמד בקר, אפילו בלא הודעת הדמים הכל מכור [ר"כ]:
<h3>סעיף יד</h3>
<b>לא מכר כליו</b><br> סק ודסקיא, אפילו היו עליו בשעת מכירה, אבל אוכף הוא [זאטטעל] בל"א, ומרדעת [דעקקע] שעליו לחממו. [אולם מרדע הוא [פייטשע] או [קאנשוק] בל"א, ועיין פרק ה' דשבת מ"ב ובערוך ערך מרדע], אפילו אינן עליו, מכורין עמו [ר"כ ז']:
<h3>סעיף טו</h3>
<b>חמורך הוא</b><br> דשאלו לו, הכי חמורך הוא. מכרהו לי, אז אמרינן דלא נתכוון רק לחמור לבדו. ולר' יהודה הנ"ל הדמים מודיעים, וקיי"ל כת"ק:
<h3>סעיף טז</h3>
<b>המוכר את החמור מכר את הסייח</b><br> [פיללען]. ודוקא באמר המוכר חמור מניקה אני מוכר לך דאם לא לולדו נתכוון א"צ לחלב החמור:
<h3>סעיף יז</h3>
<b>מכר את הפרה לא מכר את בנה</b><br> אף שאמר המוכר מלת מניקה, אמרי' דלחלב נתכוון:
<h3>סעיף יח</h3>
<b>מכר אשפה</b><br> ר"ל מקום גבוה או עמוק לכינוס הזבל:
<h3>סעיף יט</h3>
<b>מכר בור מכר מימיו</b><br> המכונסים בו. וקיי"ל דלא מכר מימיו, וי"א דקיי"ל כמתני' [ר"כ ט"ז]:
<h3>סעיף כ</h3>
<b>הלוקח פירות שובך מחבירו</b><br> מיירי שמכר בית השובך עצמו, שיהיו כל הנולדים בו כל השנה ללוקח, דבכה"ג הו"ל כמוכר דקל לפירותיו, שאינו כמוכר דבר שלא בא לעולם [כסי' ר"ט ד']:
<h3>סעיף כא</h3>
<b>מפריח כריכה ראשונה</b><br> ר"ל זוג ראשון יניח למוכר לצוותא לאבות שלא יברחו:
<h3>סעיף כב</h3>
<b>פירות כוורת</b><br> שמכר בלשון זה כוורת לנחיליו שיוציא כל השנה, כלעיל:
<h3>סעיף כג</h3>
<b>נוטל שלשה נחילין</b><br> דבכל ט' ימים יוצא נחיל דבורים ילדים, ויושבין על ענף, ומביא כוורת חדשה ומושיבן בתוכה, וג' נחילין הראשונים מובחרין הן, ואותן נוטל הלוקח להושיבן בכוורתיו:
<h3>סעיף כד</h3>
<b>ומסרס</b><br> ר"ל ואח"כ מסרס, שנוטל מוכר א' ולוקח א':
<h3>סעיף כה</h3>
<b>חלות דבש</b><br> במכר כוורת להדבש שיתהווה בתוכה בכל השנה:
<h3>סעיף כו</h3>
<b>מניח שתי חלות</b><br> דבש לפרנסת הדבורים בחורף:
<h3>סעיף כז</h3>
<b>זיתים לקוץ</b><br> בקנה ממנו הענפים שרבו באילני זיתים שיקצצם לוקח לעצים:
<h3>סעיף כח</h3>
<b>מניח שתי גרופיות</b><br> ב' ענפים ויחזרו ויגדלו, וי"א שמניחן רק מהסמוכין לארץ [רט"ז י"ד]:
<h3>סעיף כט</h3>
<b>הקונה שני אילנות</b><br> לפירותיהן:
<h3>סעיף ל</h3>
<b>הרי זה לא קנה קרקע</b><br> שבין האלנות, אבל יש לו דרך לאילניו, ולא דמי לדלעיל בקנה בור דצריך ליקח לו דרך [כפ"ד מ"ב] י"ל דהכא גם רבנן מודו דבשלמא התם מדמכר לו מגוף הקרקע ולא הזכיר לו גם הדרך שאני, משא"כ הכא ודוק. וגם יש לו קרקע תחת האילנות כמלוא המלקט וסלו, שאין בעל הקרקע רשאי לזרען כל זמן שהאילנות קיימין:
<h3>סעיף לא</h3>
<b>רבי מאיר אומר קנה קרקע</b><br> וקיי"ל כת"ק [סרט"ז ה']:
<h3>סעיף לב</h3>
<b>הגדילו</b><br> אם הרחיבו הענפים יותר מבתחילה:
<h3>סעיף לג</h3>
<b>לא ישפה</b><br> ר"ל לא יקוצם בעל הקרקע, דמדאין לו לבעל האילנות קרקע, להכי שעבד גם לזה קרקעו בעודן קיימין:
<h3>סעיף לד</h3>
<b>והעולה מן הגזע</b><br> [שטאם], שהוא למעלה מהקרקע:
<h3>סעיף לה</h3>
<b>שלו</b><br> שייך לבעל האילן ולא דמי להך דב"מ [פ"ח מ"ה] דאמרי' יחלוקו, דהכא שאני דשיעבד ליה קרקעו לכל יניקת הגזע. מיהו נל"פ דהתם העולה מן השרשים הוה של בעל הקרקע ק"ו מהכא. אבל חייב לקוץ מיד להעולה מהגזע, דחיישינן שמא תגביה הקרקע עד למעלה ממקום חיבור הענף החדש בהגזע, ויאמר ג' אילנות לקחתי ויש לי קרקע, ואף שיהיה אז עכ"פ בעל הקרקע מוחזק. עכ"פ מביא אותו לדינא ודיינא. ומה"ט נ"ל דאפילו אין בהשנים שמכר והענף החדש עמם התנאי' שנזכיר לקמן סי' ל"ט, אפ"ה חייב לקוץ, דעכ"פ יביאהו לידי דינא ודיינא:
<h3>סעיף לו</h3>
<b>ומן השרשים</b><br> כל שלמטה מהקרקע:
<h3>סעיף לז</h3>
<b>ואם מתו</b><br> שנתיבשו ב' האילנות:
<h3>סעיף לח</h3>
<b>אין לו קרקע</b><br> דספיקא הוה והממע"ה:
<h3>סעיף לט</h3>
<b>קנה שלשה קנה קרקע</b><br> שבין האילנות, מלבד הדרך והמקום להמלקט כדלעיל סי' ל'. ודוקא בעומדין כסגול כזה <img src="data:image/png;base64,iVBORw0KGgoAAAANSUhEUgAAAB4AAAAfCAAAAADVByLbAAAACXBIWXMAAA50AAAOdAFrJLPWAAAACXZwQWcAAAAeAAAAHwDhVNB8AAAAtUlEQVQoz5WTwRHCMAwEzx8/6YQPRVAGDwqgBMqghJRAERSQck44lkcjg+0498ppR5pIN4YUUZzMQIaqMX8/J7uRdLPqkpyWaRS4l6mv7GospcLNhWQuNhwOZ/dRzCYOQcbdGdNjGH4oPtvw68YCnm5LP1x8s3f+LKu7VqZMmNOR8C+YI4GmthhjP2+pFvCY7jxsd5+q2x7FmMJhMFx/nS28oLtY1huac/eowOCV7DyifVzH/wVwieTqpBwr1AAAABp6VFh0anBlZzpjb2xvcnNwYWNlAAB42jMEAAAyADIppJqJAAAAIXpUWHRqcGVnOnNhbXBsaW5nLWZhY3RvcgAAeNozrDAEAAG3ANuDL4RgAAAAAElFTkSuQmCC">, א' כנגד הרווח שבין הב', ושיהיו בין אילן לאילן לא פחות מד' ולא יותר מט"ז אמה, ושאין מפסיק ביניהן בור או אמת המים או ר"ה, והיו כולן בתוך שדהו, ולקחן ביחד, ואם חסר א' מאלו אין לו קרקע:
<h3>סעיף מ</h3>
<b>ישפה</b><br> יקוץ מה שגדל והתפשט יותר מבתחלה, שלא יזיק בצילן לזרעים שתחתיהן:
<h3>סעיף מא</h3>
<b>שלו</b><br> לבעל האילן:
<h3>סעיף מב</h3>
<b>יש לו קרקע</b><br> ויוכל ליטע אחרים במקומן [סרט"ו]:
<h3>סעיף מג</h3>
<b>מכר את הרגלים לא מכר את הראש</b><br> דכל א' חשוב בפני עצמו:
<h3>סעיף מד</h3>
<b>מכר את הקנה</b><br> הריאה והלב יחד:
<h3>סעיף מה</h3>
<b>לא מכר את הקנה</b><br> דבדקה במכר החשוב מכר הטפל, אבל לא איפכא. ובכל הנך דפרקן הכל כמנהג המדינה:
<h3>סעיף מו</h3>
<b>ארבע מדות במוכרין</b><br> ד' דינין חלוקין:
<h3>סעיף מז</h3>
<b>מכר לו חטים יפות ונמצאו רעות</b><br> הוא הדין כל מילי.
<h3>סעיף מח</h3>
<b>הלוקח יכול לחזור בו</b><br> ולא המוכר, ואפילו הוקרו:
<h3>סעיף מט</h3>
<b>רעות ונמצאו יפות</b><br> שהטעהו לוקח ואמר לו שרעות הן ונמצא שהן יפות:
<h3>סעיף נ</h3>
<b>מוכר יכול לחזור בו</b><br> ולא לוקח אפילו הוזלו:
<h3>סעיף נא</h3>
<b>אין אחד מהם יכול לחזור בו</b><br> אפי' אינן יפות שביפות או רעות שברעות:
<h3>סעיף נב</h3>
<b>שחמתית</b><br> חיטין אדומים, שעושין קמח רב אבל לא יפה:
<h3>סעיף נג</h3>
<b>ונמצאת לבנה</b><br> חיטין לבנים שעושין קמח יפה אבל מעט:
<h3>סעיף נד</h3>
<b>שניהם יכולין לחזור בהן</b><br> דיש חפץ בזה ויש בזה [רל"ג] ונקט הנך שדומין קצת וכ"ש ב' מינין ממש:
<h3>סעיף נה</h3>
<b>המוכר פירות לחבירו משך ולא מדד</b><br> אם פסקו הדמים, ומשך הלוקח הפירות, אפילו בכליו של מוכר, אפילו לא מדדן:
<h3>סעיף נו</h3>
<b>קנה</b><br> ואפילו לא א"ל משוך [ר' ס"ו]. מיהו משיכה לא קנה רק בסימטא [עי' ב"מ פ"א מ"ד], או בחצר של שניהן, ושיגיע סוף החפץ שמושך למקום שהיה ראשו בתחלה [קצ"ח ג' וט']:
<h3>סעיף נז</h3>
<b>מדד ולא משך</b><br> שמדד המוכר להלוקח לתוך כלי המוכר. אפילו בסימטא, ולא משכן לוקח [והר"ב פי' שמדד לכלי לוקח בר"ה. *)ודבריו תמוהים דבר"ה גם משיכה לא קנה [כח"מ קצ"ח]:
<h3>סעיף נח</h3>
<b>לא קנה</b><br> אפילו פסקו הדמים תחילה. אבל כלי הלוקח בסימטא אי בחצר של שניהן, קנה, וי"א שצריך נמי שמדד המוכר לתוכן, או שיאמר לו המוכר קני. ובמדדן לוקח, אפילו לכלי המוכר, קנה, דהרי משך [ר']. מיהו הגבהה קונה בכל מקום, אבל משיכה או כלי לוקח אינן קונין בר"ה, אפילו בסמטא, או בחצר של אחר או של מוכר [שם קצ"ח]:
<h3>סעיף נט</h3>
<b>אם היה פקח</b><br> הלוקח, והפירות ברשות מוכר או ברשות אחר, וירא לוקח שמא יחזור בו מוכר אחר פיסוק דמים:
<h3>סעיף ס</h3>
<b>שוכר את מקומן</b><br> ויהיה על ידי זה כחצר לוקח שקונה לו [ר' א']:
<h3>סעיף סא</h3>
<b>עד שיטלטלנו ממקום למקום</b><br> ר"ל שיגביהנו והא פשיטא דמטלטלין אינן נקנין רק בהגבהה או במשיכה, רק משום סיפא נקט לה:
<h3>סעיף סב</h3>
<b>קנה</b><br> מיירי בא"ל מוכר ללוקח תיפה לי קרקע זו כל שהו, וקנה בשכרך כל מה שעליה. ולפי מאי דקיימא לן [קצ"ג], דמחובר לקרקע הוא כקרקע' ואפילו א"צ לקרקע י"א דהוה כקרקע, א"כ אפשר דמיירי הכא בהחזיק בקרקע ע"י תלישת הפשתן, שהתכוון לתקן הקרקע ע"י זה, וקנה אגבו הפשתן המחובר, [כש"ס דפ"ד ב']. ונקט תנא פשתן, מדנוח להתלש:
<h3>סעיף סג</h3>
<b>או שהוזלו</b><br> ה"ה בלא הוקרו, רק אין דרך שיחזרו בהן מוכר או לוקח רק ע"י יוקרא וזולא מיהו עכ"פ אפ"ה כל החוזר בו מקבל מי שפרע כשקנה כבר במעות [כב"מ פ"ד סי' י"א]:
<h3>סעיף סד</h3>
<b>אם עד שלא נתמלאת המדה</b><br> הוקר או הוזל:
<h3>סעיף סה</h3>
<b>למוכר</b><br> דאכתי ברשות מוכר עומד:
<h3>סעיף סו</h3>
<b>ללוקח</b><br> מיירי במדה שאולה לשניהן מאחר, דבכה"ג קודם שנתמלא היא שאולה למוכר, ומשנתמלאת שאולה ללוקח, וככלי שלו דמי שקונה לו במודד בסימטא או ברשות של שניהן:
<h3>סעיף סז</h3>
<b>נשברה החבית</b><br> שמדד הסרסור ולא נזהר יפה ונשברה בידו:
<h3>סעיף סח</h3>
<b>נשברה לסרסור</b><br> ונ"ל דה"ה אדם אחר, דהרי אדם מועד לעולם [כסי' שע"ה], רק אורחאי. דמלתא נקט, דסרסור מודד. או נ"ל דוקא סרסור #א), דסתמא שאינו שליח של שניהן, רק אדעתי' דנפשי' קעביד, להכי אפילו א"ל לוקח למוכר שיניח לסרסור למדוד, אפ"ה בנשברה והסרסור עני, אפ"ה פטור הלוקח, משא"כ באחר, משכח"ל דחייב הלוקח בעשאו לוקח שליח למדוד ושיקנה במשיכה עבורו, וא"ל לוקח למוכר שיניח להאחר למדוד בשבילו, ושברה השליח והוא עני, חייב הלוקח [כב"מ פ"ח סי' י"ז].
<h3>סעיף סט</h3>
<b>וחייב להטיף לו שלש טפין</b><br> צריך המוכר להשהות מדתו על כלי הלוקח עד שיטוף ג' טיפין אחר שהורק הכלי [רל"א ו'].
<h3>סעיף ע</h3>
<b>הרכינה</b><br> אם הטה החבית:
<h3>סעיף עא</h3>
<b>ומיצה</b><br> ר"ל אם אחר שהטיף ג' טיפין, הטה המדה ונתמצה משקין בשוליה:
<h3>סעיף עב</h3>
<b>הרי הוא של מוכר</b><br> דמחל לי' הלוקח:
<h3>סעיף עג</h3>
<b>אינו חייב להטיף שלש טפין</b><br> מדטרוד בחנותו:
<h3>סעיף עד</h3>
<b>פטור</b><br> רק אז פטור החנווני, וקיי"ל כת"ק [שם]:
<h3>סעיף עה</h3>
<b>השולח את בנו</b><br> קטן:
<h3>סעיף עו</h3>
<b>אצל חנוני ופונדיון בידו</b><br> פונדיון ב' איסרין, ושלחו להביא שמן באיסר ולהחזיר לו איסר:
<h3>סעיף עז</h3>
<b>שבר</b><br> התינוק:
<h3>סעיף עח</h3>
<b>חנוני חייב</b><br> לשלם השמן והאיסר, מדמסרן להקטן, דהרי לא אמר לוקח להמוכר בפירוש שישלחם לו על ידו [כב"מ פ"ח סי' י"ז] ואע"ג דהוא עצמו נתן להקטן הפונדיון, ולא חשש שיאבדו. י"ל דמימר אמר דוקא פונדיון שהוא גדול #ב) לא יאבדו הקטן משא"כ האיסר. אבל פטור המוכר מלשלם הצלוחית. מדמסר גם הלוקח ביד הקטן זאת הצלוחית עצמו, אבידה מדעת היא. ואפ"ה משכח"ל דחייב מוכר גם על הצלוחית, כשמדד בו המוכר לאחרי', דהו"ל עי"ז שואל שלא מדעת דהו"ל גזלן, דחייב אז עליו עד שיחזירו חזרה מעלייתא ללוקח [קפ"ח ב']:
<h3>סעיף עט</h3>
<b>שעל מנת כן שלחו</b><br> הלוקח להקטן שיחזיר הכל על ידו, ואפילו השתמש בהצלוחית פטור מלשלמו כשנשבר, דס"ל שואל הוה, והרי החזירו למקום ששאל משם. וקיי"ל כת"ק:
<h3>סעיף פ</h3>
<b>בזמן שהצלוחית ביד התינוק</b><br> נ"ל דהאי ביד תינוק ר"ל ברשותו [כמו ויקח את כל ארצו מידו], דאפילו נטלו מוכר למוד לו לתוכה., כל שלא מדד בה לאחרים, פטור:
<h3>סעיף פא</h3>
<b>הסיטון</b><br> הוא סוחר שקונה הרבה משקה ביחד, ומוכר מעט מעט לחנווני':
<h3>סעיף פב</h3>
<b>מקנח מדותיו אחת לשלשים יום</b><br> דמשום לכלוך הנדבק, המדה מתמעטת:
<h3>סעיף פג</h3>
<b>ובעל הבית</b><br> שאינו מוכר תדיר כסיטון:
<h3>סעיף פד</h3>
<b>חלוף הדברים</b><br> דסיטן מדמוכר תדיר אין המשקה נקרש בהמדה, ואין הלכה כרשב"ג [כללא. דכללא דכל ששנה רשב"ג במשנה, הלכה כמותו, לאו דוקא ועפ"ה מ"ח]:
<h3>סעיף פה</h3>
<b>חנוני מקנח מדותיו פעמים בשבת</b><br> מדאינו מטיף ג' טיפין כסיטון נדבק בכליו הרבה:
<h3>סעיף פו</h3>
<b>וממחה</b><br> מקנח:
<h3>סעיף פז</h3>
<b>ומקנח מאזנים על כל משקל ומשקל</b><br> כל פעם ששוקל, דמדעמוקים נדבק בהם האבק:
<h3>סעיף פח</h3>
<b>אבל ביבש אינו צריך</b><br> ורבנן פליגי עלי' דעכ"פ חששינן לאבק שבו.
<h3>סעיף פט</h3>
<b>וחייב להכריע לו טפח</b><br> כשנהגו להכריע. ודוקא כשמכר ליטר' [רשב"ם ולטר' היינו לוג כך כתב רש"י ע"פ ירושלמי (עירובין דכ"ט א' ד"ה עוכל)], וכן מסתבר שיהיה חילוק בשיעור שקונה, דלא מסתבר דבקנה מעט יכריע לו כ"כ הרבה כאילו קונה הרבה, וגם לפעמים יהיה הכרעת טפח טפי מהמשקל שקנה, וגם השיעור לטרא בעצמו שכתב רבינו הרשב"ם לא ידענא מנ"ל. ועוד נ"ל דהכרעת טפח היינו רק במאכלים פשוטים שדרך חנווני למכרם, אבל לא בבשמים יקרים ככרכום קדה וקנמון צרי ואפרסמון:
<h3>סעיף צ</h3>
<b>היה שוקל לו עין בעין</b><br> ר"ל כשלא נהגו באותו מקום להכריע:
<h3>סעיף צא</h3>
<b>נותן לו גירומיו</b><br> [איבערגעוויכט] כדינו:
<h3>סעיף צב</h3>
<b>אחד לעשרה בלח</b><br> אמרינן בגמרא דהיינו חלק ק' ממה שקנה.
<h3>סעיף צג</h3>
<b>ואחד לעשרים ביבש</b><br> היינו חלק ת' ממה שקנה:
<h3>סעיף צד</h3>
<b>מקום שנהגו למוד בדקה</b><br> כל ליטר' בפני עצמה:
<h3>סעיף צה</h3>
<b>לא ימוד בגסה</b><br> הרבה ליטראות בבת אחת, דמפסיד לוקח ההכרעות:
<h3>סעיף צו</h3>
<b>לא ימוד בדקה</b><br> דמפסיד מוכר ההכרעות, או שמוסיף דמים עי"ז ונתאנה הלוקח:
<h3>סעיף צז</h3>
<b>למחוק</b><br> ר"ל שנהגו באותו מקום להסיר מה שלמעלה משפת המדה:
<h3>סעיף צח</h3>
<b>לא יגדוש</b><br> שלא ברצון הלוקח ולהוסיף דמים עבור שמגדיש, דלפעמים נתאנה הלוקח בזה:
<h3>סעיף צט</h3>
<b>לא ימחוק</b><br> אף שפוחת דמים, ומטעם הנ"ל [ועי' ב"מ ספ"ד]:
<h2>פרק ו</h2>
<h3>סעיף א</h3>
<b>המוכר פירות לחברו</b><br> ולא פירוש אם לזריעה או לאכילה:
<h3>סעיף ב</h3>
<b>ואפילו זרע פשתן</b><br> דרובן לזריעה, עכ"פ אין הולכין בממון אחר הרוב, להוציא מהמוחזק כשבא בידו בהיתר [והא דהולכין בדיינין אחר הרוב. ה"ט מדאינו רוב המקרה, רק רוב הכרעת השכל מרוב בני אדם, והוה המיעוט כליתא כלל [כך נ"ל פי' התוס'. ועמ"ש ב"ק פ"ג פי' ב'. עוד תירוץ אחר]:
<h3>סעיף ג</h3>
<b>זרעוני גנה שאינן נאכלין</b><br> דאינו ראויין כלל לאכילה:
<h3>סעיף ד</h3>
<b>חייב באחריותן</b><br> דודאי לזריעה קצינהו והוה מקח טעות, אפילו לא ידע המוכר שגרועות הן [רל"ב כ']. מיהו בקנה ביצים ונמצאו סרוחות, נהגו שהמוכר פטור [שם י"ט]:
<h3>סעיף ה</h3>
<b>המוכר פירות</b><br> תבואה:
<h3>סעיף ו</h3>
<b>הרי זה</b><br> הלוקח:
<h3>סעיף ז</h3>
<b>מקבל עליו רובע טנופת לסאה</b><br> לכל סאה תבואה שקנה מקבל עליו רובע הקב עפרורית וקש, דהיינו חלק כ"ד והוא שיעור כלאים [ככלאים פ"ב מ"א]:
<h3>סעיף ח</h3>
<b>מקבל עליו עשר מתולעות למאה</b><br> היינו א מי', דדרכן היה למכור ק' תאנים ביחד:
<h3>סעיף ט</h3>
<b>מקבל עליו עשר קוססות</b><br> י' חביות יין מקולקל:
<h3>סעיף י</h3>
<b>למאה</b><br> לק' חביות, והיינו חלק י'. ודוקא שאמר המוכר להלוקח, אני מוכר לך יין זה או מרתף זה למקפה, דהיינו להסתפק ממנו מעט מעט לתבשיל, דאז צריך שיהיה היין חזק שלא יתקלקל. והנה דין זה נחלק לד' חלקים. (א) בהזכיר המוכר מלת מקפה, משמע יין חזק, אפילו לא הזכיר מלת יין, ועכ"פ כשאמר ג"כ מלת זה, דמשמע כמו שהוא לפניך, בזה הרע קצת כח מלת מקפה שאמר תחלה, לכן כשאמר מקפה זה אני מוכר לך, סגי במקבל עליו י' חביות שכבר התחילו להחמיץ קצת בכל ק' חביות שימכור. וה"ה בלא הזכיר לא מלת מקפה, ולא מנת זה, רק אמר מלות מרתף יין או שאמר יין סתם, אני מוכר לך, כך דינו כלעיל, דכל לשון מרתף או יין סתם משמע חביות יין מעורבין, שבכל מאה יש י' מקולקלין. כמבואר לעיל. (ב) ובאמר מקפה ולא אמר זה, אפילו לא הזכיר מלת יין ולא מלת חבית, רק מלת מרתף, כגון מרתף מקפה אני מוכר לך, צריך שיתן לו יין שכולו יפה וחזק, וה"ה כשלא הזכיר שניהן, לא מלת מקפה, ולא מלת זה, רק שאמר חבית יין אני מוכר לך, דמלת חבית משמע כולו מין א', ומדהזכיר ג"כ מלת יין, משמע יפה כולו, כל שלא אמר ג"כ מלת זה. (ג) ובאמר מלת זה, ולא מלת מקפה, אבל הזכיר מלת יין, אז בין שאמר מרתף, או שאמר חבית יין אני מוכר לך נותן לו אפילו כולו יין בינוני שהתחיל קצת להחמיץ. (ד) ובלא הזכיר מלת יין או מקפה, רק אמר חבית זה, או מרתף זה אני מוכר לך, הו"ל מלת זה ריעותא גדולה, ויכול ליתן לו אפילו חומץ ממש [ר"ל]:
<h3>סעיף יא</h3>
<b>קנקנים</b><br> [וויינקריגע]:
<h3>סעיף יב</h3>
<b>בשרון</b><br> שם מדינה שאין טיט שבכ"ח שלהן נשרף יפה:
<h3>סעיף יג</h3>
<b>מקבל עליו עשר פיטסיאות</b><br> קנקנין שלא נתייבשו היטב, ועשויין להתבקע ופשוט דבשאר מדינות אין צריך לקבל עליו כלל:
<h3>סעיף יד</h3>
<b>אינו חייב באחריותו</b><br> ואף שא"ל שקונהו לשתותו מעט מעט. ודוקא בנתנו לוקח בקנקניו, דמצי א"ל מוכר כליך גרמו שהחמיץ, אבל בנשאר בכלי המוכר, ואמר לו למקפה אמכרנו לך, דהיינו לשתותו מעט מעט, חייב מוכר. ובלא א"ל למקפה, אפילו החמיץ ביומו פטור [שם]:
<h3>סעיף טו</h3>
<b>ואם ידוע שיינו מחמיץ</b><br> ולקח למקפה:
<h3>סעיף טז</h3>
<b>הרי זה מקח טעות</b><br> אפילו נתנו לוקח בכליו:
<h3>סעיף יז</h3>
<b>חייב להעמיד לו עד העצרת</b><br> שכך דרכו לבלי להחמיץ עד אז. ודוקא שנשאר בכלי המוכר, וי"א אף בכלי לוקח [שם]:
<h3>סעיף יח</h3>
<b>וישן</b><br> ר"ל אם מכר לו יין ישן, והוא בכלי המוכר:
<h3>סעיף יט</h3>
<b>משל אשתקד</b><br> נוטריקון שתא קדמיתא, ור"ל שנה שעברה:
<h3>סעיף כ</h3>
<b>וכן המקבל מחבירו לבנות לו בית חתנות לבנו</b><br> אבל לבתו לא, דחתנא אסור לדור בבית חמיו [כקידושין י"ב ב'], ונהגו להקל כשדר בחנם [תוס' שם]:
<h3>סעיף כא</h3>
<b>ובית אלמנות לבתו</b><br> דכבר היה להלוקח, קרקע סמוך לביתו, וא"ל לזה שיקבל לבנות שם בית קטן לבנו או לבתו [ונ"ל דנקט תרתי, בית סתם במכירה, ובית לבנו ולבתו בקבלנות. דקמ"ל דאפילו בית במכירה לתשמישו, אפ"ה אינו חפץ שיהיה יותר גדול משיעור המפורש, וקמ"ל תו בבית קטן ובקבלנות, דסד"א דניחא ליה שישאר מקרקעו פנוי אחורי הבית, אפ"ה אמרי' שחפץ שלא יהיה יותר קטן משיעור המפורש] :
<h3>סעיף כב</h3>
<b>רבי ישמעאל אומר רפת בקר הוא זה</b><br> והלכה כר"ע מחבירו [רי"ד סי"ג]. מיהו דוקא בהתנה עמו שיבנה, לא טרח בפחות מד' על ו', אבל במכר לו בית, דמשמע שבנוי כבר, סגי בד' על ד' [נ"י. ולתוס' ל"ש]:
<h3>סעיף כג</h3>
<b>שש על שמנה</b><br> דברי ר"י היא, אבל באינך כ"ע מודו:
<h3>סעיף כד</h3>
<b>טרקלין</b><br> חדר לשרים, ונקרא בל"י [טראכלוס]:
<h3>סעיף כה</h3>
<b>רומו כחצי ארכו וכחצי רחבו</b><br> בקטן רומו ה' אמות [לר"ע], וגדול רומו ט', וטרקלין רומו י' [שם]:
<h3>סעיף כו</h3>
<b>ראיה לדבר</b><br> ר"ל קצת ראיה וזכר, דראיה גמורה לא הוה, מדמסתבר טפי לאגמורי מבניין בית שני שבניינו קרוב לזמנינו ומנהגינו, הרי היה גבהו מ':
<h3>סעיף כז</h3>
<b>היכל</b><br> בנין שלמה שארכו מ' ורחבו כ' וגבהו ל':
<h3>סעיף כח</h3>
<b>רבן שמעון בן גמליאל אומר הכל כבנין ההיכל</b><br> ה"ק שרשב"ג אומר הכל וכו', [ונ"ל דלהכי לא קאמר דברי רשב"ג. דר"ל דהא דקאמר תנא רומו כחצי וכו', לא תימא דדוקא אטרקלין קאי, אלא אפילו על בית קטן]. וי"א דרשב"ג פליג ומתמה. וכי הכל בונין כבניין היכל:
<h3>סעיף כט</h3>
<b>מי שיש לו בור לפנים מביתו של חבירו</b><br> ויש לו דרך עליו לבורו:
<h3>סעיף ל</h3>
<b>ויוצא בשעה שדרך בני אדם יוצאין</b><br> הכל ביום ולא בלילה. מיהו ביש לו דירה לפנים מדירת חבירו, נכנס ויוצא כמו שירצה [קס"ט]:
<h3>סעיף לא</h3>
<b>וזה עושה לו פותחת</b><br> [שלאס] להבור:
<h3>סעיף לב</h3>
<b>וזה עושה לו פותחת</b><br> זה שלא יגנוב מימיו, וזה שלא יכנס בלי ידיעתו:
<h3>סעיף לג</h3>
<b>ואינו מכניס לתוכה תגרין</b><br> לקנות פירות. מדמרבה דריסת רגל עליו, וה"ה בחדר לפנים מחדר חבירו אסור כה"ג [שם]:
<h3>סעיף לד</h3>
<b>ולא יכנס מתוכה לתוך שדה אחרת</b><br> לבלי לצורך גינתו:
<h3>סעיף לה</h3>
<b>והחיצון זורע את הדרך</b><br> ר"ל אף דדרך היחיד צריך ד' אמות [כמ"ז]. אפ"ה הכא יכול לזרוע כולן, דברוב פעמים א"צ לדריסת רגלו רוחב ד"א, ולא יתקלקל כל כך זריעתו, ואף דעכ"פ לא יוכל הלה לילך בטוב לגינתו בין הצמחים לא חיישינן [שם]:
<h3>סעיף לו</h3>
<b>ומכניס לתוכה תגרין</b><br> ונ"ל משום דכשנתן לו מן הצד אין לו שוב שום שותפות עמו:
<h3>סעיף לז</h3>
<b>לתוך שדה אחרת</b><br> דלהא לא נתנו לו ולהכי לא דמי להך דאם רצה בונה [לעיל פ"ג מ"ז] ודו"ק, דהכא שאני דהחיצון נתן לו הדרך, ולהא לא נתנו לו:
<h3>סעיף לח</h3>
<b>מה שנתן נתן ושלו לא הגיעו</b><br> דאיכא מבני ר"ה דניחא להו בזה, ואיכא דניחא להו בזה, ושניהן הן כמצר שהחזיקו בו רבים שאסור לקלקלו [שע"ז. ונ"ל דמה"ט לא דמי לשאר מחילה בטעות [רמ"א ב']:
<h3>סעיף לט</h3>
<b>דרך היחיד ארבע אמות</b><br> במכר לו דרך היחיד סגי בכך. וקיי"ל דסגי בב' אמות ומחצה, כמלוא חמור ומשאו [רי"ז]:
<h3>סעיף מ</h3>
<b>דרך הרבים שש עשרה אמה</b><br> כך סתם דרך שבתורה:
<h3>סעיף מא</h3>
<b>דרך המלך</b><br> נ"ל *)דר"ל באמר לו, דרך המלך אני מוכר לך, וכן כולהו:
<h3>סעיף מב</h3>
<b>אין לה שיעור</b><br> שהמלך פורץ גדר והולך כשצריך לו כך:
<h3>סעיף מג</h3>
<b>דרך הקבר</b><br> במכר דרך לשאת המת לקברו:
<h3>סעיף מד</h3>
<b>אין לה שיעור</b><br> מפני המלווים [כי"ד שס"א]:
<h3>סעיף מה</h3>
<b>המעמד</b><br> במכר לו מקום למעמד, שכך נהגו, שכשחוזרין מהקבורה, מתאספין קרובי המת שאינן מתאבלין, ויושבין ז' פעמים ואומרים קנות, וא' מנהיג אותם, ואומר להם כל פעם כשיושבים, שבו יקרים שבי. וכשעומדים אומר להם עמדו יקרים עמדו. ולכן נקרא המקום המיוחד לכך מעמד ומושב:
<h3>סעיף מו</h3>
<b>דייני צפורי אמרו בית ארבעת קבין</b><br> הוא ל"ג אמות וב' טפחים על אורך חמשים אמה:
<h3>סעיף מז</h3>
<b>לעשות לו קבר</b><br> בקרקע של לוקח:
<h3>סעיף מח</h3>
<b>עושה תוכה של מערה ארבע אמות על שש</b><br> וגובה המערה ד' אמות:
<h3>סעיף מט</h3>
<b>ופותח לתוכה שמונה כוכין</b><br> כוך הוא כמין [שובע] בכותל המערה, [כשובלאדע] שבשולחן, שמושכו לפנים ומניח המת, לתוכו, ואחר כך דוחה [השובע] לתוך הכותל:
<h3>סעיף נ</h3>
<b>שלש מכאן ושלש מכאן</b><br> ג' לכל כותל אורך המערה:
<h3>סעיף נא</h3>
<b>ושתים מכנגדן</b><br> בכותל שכנגד הפתח:
<h3>סעיף נב</h3>
<b>וכוכין אורכן ארבע אמות</b><br> דאף דאורך האדם ג' אמות. היינו מלבד הראש והצואר ודפי הארון [תוס' יומא דל"א א']:
<h3>סעיף נג</h3>
<b>ורומן שבעה</b><br> ז' טפחים, דהיינו ו' לעובי המת, וא' חלול פנוי, כדי שיהיה אדם העומד למעלה בצד המערה טהור, דבלי חלול טפח הו"ל טומאה רצוצה דבוקעת ועולה [רמב"ם פי"ב משומ']:
<h3>סעיף נד</h3>
<b>ורחבן ששה</b><br> ו' טפחים [דהא דגברא באמתא יתיב. היינו עם המלבושים, אבל מת שמלבושיו דקין, עוביו אמה עם דפי הארון], נמצא דין קבר לקבר שבאורך המערה, אמה וחצי, ובין הב' קברי' שבכותל שכנגד הפתח ב' אמות [רי"ז]:
<h3>סעיף נה</h3>
<b>ארבעה מכאן וארבעה מכאן</b><br> נמצא בין קבר לקבר אמה ושליש:
<h3>סעיף נו</h3>
<b>ושלשה מכנגדן</b><br> דשם בין קבר לקבר אמה ומחצה:
<h3>סעיף נז</h3>
<b>ואחד מימין הפתח ואחד מן השמאל</b><br> ר"ל בב' הזויות שבכותל שכנגד הפתח:
<h3>סעיף נח</h3>
<b>ועושה חצר על פי המערה</b><br> בין שהוא מוכר, או שקבל לעשות קברות:
<h3>סעיף נט</h3>
<b>שש על שש כמלא המטה וקובריה</b><br> נושאי המטה:
<h3>סעיף ס</h3>
<b>ופותח לתוכה שתי מעדות</b><br> מערה כלעיל, ועוד אחרת ברוח שכנגדה:
<h3>סעיף סא</h3>
<b>רבי שמעון אומר ארבע לארבע רוחותיה</b><br> ודלת על פתח המערה. שעליו ידרסו הנכנסים להחצר, דאל"כ האיך יכנסו להחצר שמוקפת פתחי מערות:
<h3>סעיף סב</h3>
<b>רבן שמעון בן גמליאל אומר הכל לפי הסלע</b><br> אם הסלע קשה, חופר ו' על ד' כת"ק, ואם העפר תחוח חופר ו' על ח' כר"ש, וכ"כ בפלוגתא דסיפא:
<h2>פרק ז</h2>
<h3>סעיף א</h3>
<b>האומר לחבירו בית כור עפר אני מוכר לך</b><br> מקום לזרוע כור, שהוא ל' סאין, והוא רע"ד על רע"ד אמה בקירוב, וי"א דה"ה באמר בית כור סתם, וי"א דבאמר בית כור סתם, דינו כאמר בית כור קרקע, דלכ"ע אפילו כולו סלעין הגיעו:
<h3>סעיף ב</h3>
<b>היו שם נקעים</b><br> בקעים:
<h3>סעיף ג</h3>
<b>עמוקים עשרה טפחים</b><br> ורחבן ד' על ד' טפחים דאז הוה מקום חשוב ושניהן לאחזו [כל כך] לזריעה:
<h3>סעיף ד</h3>
<b>אינן נמדדין עמה</b><br> מיהו כשיוכל הלוקח להעביר מחרשתו עליהן, אז אין נחשבין לו בתוך הבית כור שקנה, ואעפ"כ הן שלו, וי"א דהן של מוכר. וכשלא יוכל להעביר מחרשתו עליהן, צריך ליתן לו קרקע אחרת בלי הפסק נקעים [רי"ח]:
<h3>סעיף ה</h3>
<b>ואם אמר לו כבית כור עפר</b><br> דמשמע לא בית כור ממש:
<h3>סעיף ו</h3>
<b>בית כור עפר אני מוכר לך מדה בחבל</b><br> ר"ל במדה מצומצמת:
<h3>סעיף ז</h3>
<b>פחת כל שהוא</b><br> מבית כור:
<h3>סעיף ח</h3>
<b>ינכה</b><br> מדמי המכר:
<h3>סעיף ט</h3>
<b>יחזיר</b><br> המותר להמוכר, דהא דאין אונאה לקרקעות, זהו רק ביוקרא וזולא, ואפילו במטלטלין כל שטעו במדה משקל מניין, נקנה מקח ומחזיר הטעות:
<h3>סעיף י</h3>
<b>אפילו פחת רובע</b><br> מקום לזרוע רובע הקב והוא י' אמות וחומש מרובעי' בקירוב:
<h3>סעיף יא</h3>
<b>לסאה</b><br> כל בית סאה הוא נ' על נ' אמה ורובע הוא חלק כ"ד לסאה, [ועי' לעיל פ"ו סי' ז'] [והא דלא נקט ל' רביעיות לכור, דבכור איירי בפרקן. קמ"ל דאפילו במכר רק סאה, צריך לוותר רובע]:
<h3>סעיף יב</h3>
<b>יותר מכאן יעשה חשבון</b><br> דאם הותיר יותר מרובע או פיחת יתר מרובע, יחשוב כמה מעות הוא שוה לפי דמי המכר ויחזיר לו לוקח למוכר או מוכר ללוקח, ובפיחת דוקא בלא פיחת כ"כ עד שאין שם בית כור עליו דאל"כ בטל מקח [רי"ח]:
<h3>סעיף יג</h3>
<b>מה הוא מהדר לו</b><br> לוקח למוכר:
<h3>סעיף יד</h3>
<b>ואם רצה</b><br> המוכר:
<h3>סעיף טו</h3>
<b>שאם שייר בשרה</b><br> בבית כור שמכר לתבואה:
<h3>סעיף טז</h3>
<b>בית תשעה קבין</b><br> הוא סאה ומחצה, שכך שיעור שדה ולפ"ז הותיר ו' רבעיי' יותר מהראוי:
<h3>סעיף יז</h3>
<b>ובגינה בית חצי קב</b><br> הוא שיעור גינה:
<h3>סעיף יח</h3>
<b>וכדברי רבי עקיבא</b><br> [בפ"א מ"ו]:
<h3>סעיף יט</h3>
<b>מחזיר לו את הקרקע</b><br> הנותר על בית כור:
<h3>סעיף כ</h3>
<b>ולא את הרובע בלבד הוא מהדר אלא את כל המותר</b><br> בש"ס מתקן לישנא דמתניתין. דה"ק, לא את המותר לבד הוא מחזיר, דהיינו *) הט' קבין' אלא כל הרבעין הנותרים על הבית כור:
<h3>סעיף כא</h3>
<b>מדה בחבל אני מוכר לך הן חסר הן יתר</b><br> דהוה ב' לשונות סמוכים שסותרים זא"ז:
<h3>סעיף כב</h3>
<b>דברי בן ננס</b><br> דתפוס לשון אחרון וקיי"ל דספיקא הוה, והמוכר מוחזק, ולהכי הולכין אחר הפחות שבלשונות [רי"ח. ועי' ב"מ פ"ח סי' מ"ט:
<h3>סעיף כג</h3>
<b>בסימניו ובמצריו</b><br> באמר בית כור עפר אמכר לך תוך סימנים ומצרים אלו:
<h3>סעיף כד</h3>
<b>פחות משתות הגיעו</b><br> ר"ל אם הקרקע הוא בית כור חסר פחות משתות, או פחות משתות יתר מבית כור, הגיעו, ואינו חושבו:
<h3>סעיף כה</h3>
<b>עד שתות ינכה</b><br> אם פיחת כך, ינכה לוקח למוכר מדמיו, ובהוסיף כך יוסיף הלוקח דמים:
<h3>סעיף כו</h3>
<b>משמנין ביניהן</b><br> דהמוכר נוטל קרקע כפי חצי דמי שדהו, בשמן ובמובחר שבשדה:
<h3>סעיף כז</h3>
<b>ונוטל חצי שדהו</b><br> ר"ל מחצי דמי שדהו:
<h3>סעיף כח</h3>
<b>משמנין ביניהן</b><br> שמין דמי כל השדה, ונותן להלוקח בדרומה בהכחוש שבה, כחצי כל הדמים. ואפשר דנקט דרום לרבותא, דאע"ג דדרום הוא המובחר שבשדות וכדכתיב וממגד תבואת שמש, לא אמרינן דבכה"ג לא נימא דבעין רעה מכר, קמ"ל:
<h3>סעיף כט</h3>
<b>ונוטל חציה בדרום</b><br> ואף דקיי"ל מוכר בעין יפה מוכר [רט"ז ד']. נ"ל דהיינו בלא פרט כלל [כלעיל פ"ד מ"ב], מה שאין כן הכא מספקא לן בלשון השטר, דאפשר גילה דעתו שלא מכר בעין יפה, [ומה"ט נאמר מוכר לבר מאילני, ואית בה גופני ודיקלא לא שייר אלא גופנא, ולא אמרי' דמוכר בעין יפה מוכר, ושייר דיקלא. דשאני הכא דלשונו משמע טפי גופנא [כב"ב דה"ט ב', ועי' מ"מ פכ"ד ממכירה הכ"ב]. וכ"כ במכר בית וחצר לחבירו, וא"ל ע"מ שהדיוטא העליונה שלי, אמרי' דשייר לעצמו מקום בחצר נגד הזיזין שיוציא מדיוטא העליונה, מדאמר לישנא יתירתא, ולא אמרי' דמוכר בעין יפה מוכר, (ואע"ג דקיי"ל באמר) [והא דאמר] לישנא יתירתא לא התכוון רק לבנות עלייה ע"ג דיוטא [כב"ב ס"ג ב']. הכא שאני דדלמא מדאמר לישנא יתירתא גם לזה התכוון והממע"ה]:
<h3>סעיף ל</h3>
<b>והוא</b><br> ר"ל הלוקח:
<h3>סעיף לא</h3>
<b>מקבל עליו מקום הגדר</b><br> שמחוייב לתת מחלקו מקום הגדר וכו' [רי"ח כ']:
<h3>סעיף לב</h3>
<b>ובן חריץ</b><br> דכדי שלא תדלג חיה לשדה, עושין סביב לגדר וסמוך לו, בן חריץ, שהוא עמוק ואינו רחב, ומדיכולה לדלג ממעל לו, עושין עוד חריץ עמוק ורחב חוצה לו סביב, שאם תכנס החיה לתוך החריץ החיצון הרחב, לא תוכל שוב לדלג למעלה להשדה, מדאין לה מקום לסמוך ידיה בשפת בן חריץ שלפנים:
<h3>סעיף לג</h3>
<b>וכמה הוא חריץ ששה טפחים</b><br> כך שיעור רחבו סביב להשדה:
<h3>סעיף לד</h3>
<b>שלשה</b><br> ובין ב' החריצים טפח:
<h2>פרק ח</h2>
<h3>סעיף א</h3>
<b>יש נוחלין ומנחילין</b><br> ר"ל יש קרובין שנוחלין קרוביהן כשימותו, וכשמתו הם, מנחילין ג"כ לקרוביהן:
<h3>סעיף ב</h3>
<b>האב את הבנים</b><br> כשאין זרע לבן, האב יורשו:
<h3>סעיף ג</h3>
<b>והאחין מן האב</b><br> כשאין זרע להמת, וגם אין אביו קיים, אז אחיו מהאב יירשוהו. אפילו כשאינן בני אם אחת:
<h3>סעיף ד</h3>
<b>והאיש את אשתו</b><br> ולא נקט הבן את אמו, משום סיפא דנקט האיש את אשתו נקט נמי הכי כן:
<h3>סעיף ה</h3>
<b>ובני אחיות</b><br> ר"ל בני אחות המת יירשוהו כשאין לו בנים ולא הניח אב או אח או אחות ליורשו, ירשוהו אלו, אבל לא מנחילין לאחי האם בשום אופן, דנחלתן חוזרת למשפחת אביהן:
<h3>סעיף ו</h3>
<b>והאשה את בעלה</b><br> הכא קרי ליה בעל ולא איש כלעיל. דמלתא בטעמא קאמר דמש"ה יורשה מדהוא בעלה דהיינו שקנויה לו, כמו בעל הבור. הנהו ב' כבר תנא, האיש את אמו והאיש את אשתו נוחל ולא מנחיל. רק קמ"ל הכא דאשה לבנה דומיא דאשה לבעלה, מה אשה לבעלה אין הבעל בקבר יורש את אשתו שמתה אחריו, להנחיל למשפחתו, רק משפחת אביה יירשוה, כך איש לאמו כשהוא בקבר בשעה שמתה אמו, אינו יורש אמו שמתה אחריו, להנחיל לאחיו מאב, אע"ג שהבן אף שמת. לעולם קרוב הוא לאמו, רק משפחת אביה יירשוה:
<h3>סעיף ז</h3>
<b>ואחי האם</b><br> לבן האם דהיינו בן אחותו מנחיל לו ואינו נוחלו והא נמי לא צריך למתני' דהא שמעינן לה מבני אחיות דתני ברישא אלא אגב גררא דאינך נקט נמי הא:
<h3>סעיף ח</h3>
<b>וכל יוצאי יריכו של בן קודמין לבת</b><br> ר"ל דאם יש לו בן, או זרע הבן, לא תירש הבת, וכן פי' כל מלת קודם שבמשנתינו:
<h3>סעיף ט</h3>
<b>בת קודמת לאחין</b><br> וה"ה לאב, רק דכל המשנה מיירי באין האב קיים:
<h3>סעיף י</h3>
<b>והאב קודם לכל יוצאי יריכו</b><br> אבל זרע המת קודם להאב. וכן אבי אבי אביו של מת קודם לאחי אבי אביו של מת, וכן לעולם האב קודם לבניו, ואותן בנים קודמין לאבי אביהן [רע"ו]:
<h3>סעיף יא</h3>
<b>בנות צלפחד נטלו שלשה חלקים בנחלה</b><br> שבארץ ישראל. וקמ"ל מתני', דבמה שהיה הבן ראוי לירש ואפילו הפי שנים, אם מת ירשו בנותיו במקומו כשאין לו בנים, דהרי בנות צלפחד נטלו חלק אביהן בנכסי חפר, כשאר בני חפר, כאילו היה צלפחד אביהן קיים:
<h3>סעיף יב</h3>
<b>חלק אביהן שהיה עם יוצאי מצרים</b><br> דליוצאי מצרים נחלקה א"י, וצלפחד וחפר אביו שניהן מיוצאי מצרים היו, וכשנכנסו הבנות לא"י, כבר מתו שניהן:
<h3>סעיף יג</h3>
<b>וחלקו</b><br> של צלפחד:
<h3>סעיף יד</h3>
<b>נוטל שני חלקים</b><br> ואעפ"י שכשמת צלפחד עדיין לא ירשו ישראל את הארץ, והרי אין הבכור נוטל פי שנים בראוי לבוא אחר מיתה, כירושה או מלוה שביד אחרים כשאין עליה משכן [כסי' רע"ח]. י"ל דהכא שאני, דא"י מחשבה כמוחזקת ביד יוצאי מצרים הוה:
<h3>סעיף טו</h3>
<b>בנחלה</b><br> ר"ל הבן והבת שדינן שהבן קודם להבת, דבר זה שוה בכל נחלה בין בנכסי אב או אם, ואין שום חילוק בין ירושת נכסי אב לירושת אם:
<h3>סעיף טז</h3>
<b>אלא שהבן נוטל פי שנים בנכסי האב</b><br> אם הבן בכור, ונולד בחיי אביו [לאפוקי תאומים שנולדו אחר מיתת האב] , ואפילו אינו בכור רק לאב ולא לאם, ואפילו נולד אחר נפל שנולד לח' חדשים, או. אחר בן ט' שנולד מת לאביו, בכולן בכור נוטל פי שנים [רע"ז]:
<h3>סעיף יז</h3>
<b>ואינו נוטל פי שנים בנכסי האם</b><br> אפילו הוא בכור לאב ולאם [רע"ח]:
<h3>סעיף יח</h3>
<b>והבנות נזונות מנכסי האב</b><br> אחר מיתת האב נזונות בתנאי כתובה [ככתובות פ"ד מי"א]. ודין מזונתן מפורש לקמן [ריש פ"ט]:
<h3>סעיף יט</h3>
<b>האומר איש פלוני בני בכור לא יטול פי שנים</b><br> ולא קאמר בני הבכור וכו' דקמ"ל דאפילו לא ידענו שהוא בכור רק על הגדתו זו אפ"ה לא יכול להפקיע חלק בכורתו:
<h3>סעיף כ</h3>
<b>שהתנה על מה שכתוב בתורה</b><br> אפילו התרצה הבן בתנאי זה עם אביו ואף דקיי"ל [ב"מ סוף פ"ז], דכל תנאי שבממון קיים. היינו במחל הלה, משא"כ הכא, אי אפשר לבן למחול, מדהוה הירושה דבר שלא בא לעולם:
<h3>סעיף כא</h3>
<b>המחלק נכסיו לבניו על פיו</b><br> שהיה שכ"מ, שכל דבריו בקרקעותיו שנותנן במתנה לאחר מותו, הרי הן כאילו כתב להמקבל שטר עליהן, ואם במטלטלין שאין נקנין בשטר, הו"ל דבריו במתנה שלהן, כאילו מסרן להמקבל, וא"צ קבלת קניין בכל דבריו והכל קיים [ר"נ]:
<h3>סעיף כב</h3>
<b>ריבה לאחד</b><br> או מיעט לא, שלא יירש כלום או מקצת:
<h3>סעיף כג</h3>
<b>ומיעט לאחד</b><br> או השווה וכו':
<h3>סעיף כד</h3>
<b>והשוה להן את הבכור</b><br> והכל בלשון מתנה:
<h3>סעיף כה</h3>
<b>דבריו קיימין</b><br> דיש כח ביד אדם ליתן ממונו לכל מי שירצה, אף שלא ישאיר עי"ז אחר מותו כלום להוריש [רפ"א]:
<h3>סעיף כו</h3>
<b>ואם אמר משום ירושה</b><br> שאמר בני זה יירש יותר מאחיו, או זה הבכור יירש בשוה לאחיו, ואפילו היה המוריש שכ"מ:
<h3>סעיף כז</h3>
<b>לא אמר כלום</b><br> דמתנה ע"מ שכ' בתורה:
<h3>סעיף כח</h3>
<b>משום מתנה</b><br> תנתן שדה פלוני לבני ויירשה, זהו בתחלה, יירשה ותנתן לו, זהו בסוף, יירשה ותנתן לו ויירשה, זהו באמצע [שם, וע"ש. ואי"ל הכל הולך אחר התחתון [כלקמן פ"ט מ"ב] . דנ"ל דמתנה עמשכב"ת כלא אמר כלום דמי] :
<h3>סעיף כט</h3>
<b>במקום שיש בת</b><br> וכ"ש במקום שיש בן:
<h3>סעיף ל</h3>
<b>רבי יוחנן בן ברוקה אומר אם אמר על מי שהוא ראוי לירושה</b><br> שהיה בן בין הבנים, או בת בין הבנות:
<h3>סעיף לא</h3>
<b>דבריו קיימין</b><br> וכן הלכה. ולא דמי לדלעיל סי' כ"ו דבאמר יירש לא מהני, התם תלאן זב"ז במלת יירש יותר. זה הכלל בהעברת נחלה, בלא כלל שניהן, אז דוקא באמר פלוני יירש הכל, או כך וכך מהני, אבל פלוני לא יירש, לא מהני, ונגד בכור אפילו אמר שהפשוט יירש לא מהני, אבל בכללם שניהן, דוקא בתלה יירש דראובן בלא יירש דשמעון, כגון דקאמר לא יירש שמעון רק ראובן, דהרי לא יירש שמעון, כמאן דלא אמר כלום דמי, ואצל ראובן לא הזכיר ירושה, אבל אם לא תלאן זב"ז, רק אמר יירש ראובן ולא יירש שמעון או לא יירש שמעון רק יירש ראובן, דבריו קיימים [טור ח"מ רפ"א]. ונ"ל דה"ה אם אמר יירש ראובן ולא שמעון אע"ג שכללן, כיון שהזכיר מלת יירש הכל, אצל ראובן, מהני מיהו באמר פלוני בני יירשנו לבדו, אם אמר כן בעל פה, דבריו קיימין. ואם בכתב לא עשאו רק אפטרופס. וכל זה באמר כן שכ"מ אבל בבריא לא מהני רק לשון מתנה ובקניין:
<h3>סעיף לב</h3>
<b>ועל מי שאין ראוי לירושה</b><br> אפילו בת בין הבנים, או שהשוה בכור לפשוט:
<h3>סעיף לג</h3>
<b>אין דבריו קיימין</b><br> והכי קיימא לן [שם]:
<h3>סעיף לד</h3>
<b>אבל אין רוח חכמים נוחה הימנו</b><br> אינן מרוצים במעשיו:
<h3>סעיף לה</h3>
<b>זכור לטוב</b><br> וקיי"ל כת"ק [עי' פ"ה סי' פ"ד], דחיישינן לזרעא מעליא דנפק מנייהו. מיהו מדת חסידות שלא להעיד בצואה להעביר נחלה אפי' מבן לבן, אפילו מלא מעליא למעליא [סי' רפ"ב]:
<h3>סעיף לו</h3>
<b>האומר זה בני</b><br> [וה"ה זה אחי, או זה קרובי, וכוונתו שיירשנו]:
<h3>סעיף לז</h3>
<b>נאמן</b><br> שיירשנו, אפילו בנכסים שבאו לידו אחר כך, אף שאין לו בהן מגו שכשהיה רוצה היה נותנן לו עכשו [רע"ט]. ונאמן גם לפטור בדיבור זה אשתו מחליצה, אף דמוחזק המת באח, וי"א דבמוחזק באח אינו נאמן אפילו לומר זה בני, ומכ"ש שאינו נאמן אז לומר יש לי בנים [אה"ע קנ"ו ו']:
<h3>סעיף לח</h3>
<b>זה אחי</b><br> שאמר ראובן לשמעון, גם לוי אחינו הוא, ויחלוק עמנו בנכסי אבינו, ושמעון אומר שאינו מכירו:
<h3>סעיף לט</h3>
<b>אינו נאמן</b><br> להורישו עם אחיו בנכסי אביהם. וה"ה לענין חליצה וייבום שאינו נאמן [אה"ע קנ"ז ו']:
<h3>סעיף מ</h3>
<b>ונוטל עמו בחלקו</b><br> שיטול שמעון חצי הנכסים וראובן שליש, ולוי שתות הנותר:
<h3>סעיף מא</h3>
<b>מת</b><br> הספק בלי זרע:
<h3>סעיף מב</h3>
<b>יחזרו נכסים למקומן</b><br> לראובן:
<h3>סעיף מג</h3>
<b>נפלו לו</b><br> להספק:
<h3>סעיף מד</h3>
<b>נכסים ממקום אחר</b><br> ע"י ירושה או מתנה או הרווחה, ואח"כ מת:
<h3>סעיף מה</h3>
<b>יירשו אחיו עמו</b><br> דהרי הודה ראובן שאחיהן הוא מיהו בטען שמעון ברי שאינו אחיהן, לא יירשו בנכסיו [ר"פ]:
<h3>סעיף מו</h3>
<b>ונמצאת דייתיקי</b><br> כך נקרא בלשון יון שטר מתנת שכ"מ [עי' ב"מ פ"א מ"ז]:
<h3>סעיף מז</h3>
<b>קשורה על יריכו</b><br> ר"ל אפילו נמצא במקום שאין להסתפק שמא אחר כתבו ונתנו שם, וכ"ש בנמצא בתיבתו:
<h3>סעיף מח</h3>
<b>הרי זו אינה כלום</b><br> ואפילו קנו מידו והחתים עליו עדים, ואפילו נתנו ביד אדם וא"ל קח זה בידך עד שאומר לך מה תעשה בו, אפילו הכי לא מהני, דמדכתב שטר ולא מסרו, להכי חיישי' שמא נמלך [ר"נ כ"ה]:
<h3>סעיף מט</h3>
<b>זיכה בה לאחר</b><br> שאמר לאחד זכה בשטר זה לצורך פלוני:
<h3>סעיף נ</h3>
<b>בין שאינו מן היורשין</b><br> ר"ל אפילו אותו שזיכה על ידו הוא יורש, ונמצא שלא יצאתה לגמרי מתחת ידו:
<h3>סעיף נא</h3>
<b>דבריו קיימין</b><br> [שם]:
<h3>סעיף נב</h3>
<b>הכותב נכסיו לבניו</b><br> בריא שרצה לישא אשה, וירא שישתעבדו נכסיו לכתובתה, ויפסדו בניו עי"ז לאחר מותו, לכן כתב להן נכסיו, רק התנה שיאכל פירותיהן בחייו:
<h3>סעיף נג</h3>
<b>צריך שיכתוב מהיום ולאחר מיתה</b><br> דאז משמע שגוף הקרקע יהיה שלהן מהיום, והפירות לאחר מיתה:
<h3>סעיף נד</h3>
<b>רבי יוסי אומר אינו צריך</b><br> דאפילו לא כתב מהיום, עכ"פ זמנו של שטר מוכיח שמהיום יקנו הגוף, והכי קיי"ל. וכן בכתוב בו קנין, אפילו אין בו זמן, כל קנין כמעכשיו דמי [רנ"ח, וע"ש]:
<h3>סעיף נה</h3>
<b>האב אינו יכול למכור</b><br> גוף הקרקע אלאחר מיתה:
<h3>סעיף נו</h3>
<b>והבן אינו יכול למכור</b><br> הפירות מעכשיו:
<h3>סעיף נז</h3>
<b>אין ללוקח בהן כלום עד שימות האב</b><br> ואי"ל גם אחר כך לא יקנה מדמכר לו דבר שלבל"ע [כלעיל סי' כ']. י"ל הכא שאני שהגוף כבר קנוי להבן, והגוף כבר הוא בעולם:
<h3>סעיף נח</h3>
<b>ומה שהניח תלוש הרי הוא של יורשין</b><br> ולא להמקבל מתנה לבדו. ומחובר העומד לקצור כקצור דמי [ולש"ך כמחובר דמי]. מיהו בכותב נכסיו לאחר והשאיר הפירות לעצמו כל ימי חייו, ומת, אז אפילו פירות המחוברין שלא נגמרו, הרי הן של בן, ונותן הלוקח דמיהן להבן [רל"ז ב']:
<h3>סעיף נט</h3>
<b>הניח בנים גדולים וקטנים</b><br> בדלא כתב נכסים מיירי:
<h3>סעיף ס</h3>
<b>אין הגדולים מתפרנסים</b><br> במלבושים:
<h3>סעיף סא</h3>
<b>על הקטנים</b><br> ר"ל מן האמצע, דצורך מלבושי גדולים מרובה יותר מצורך מלבושי הקטנים:
<h3>סעיף סב</h3>
<b>ולא הקטנים נזונין על הגדולים</b><br> דמזונות קטנים מרובה טפי מהגדולים:
<h3>סעיף סג</h3>
<b>אלא חולקין בשוה</b><br> ודוקא בקפדי ולא בסתם, וי"ח [רפ"ו]:
<h3>סעיף סד</h3>
<b>נשאו הגדולים</b><br> מהאמצע.
<h3>סעיף סה</h3>
<b>ואם אמרו קטנים</b><br> לאחר מיתת אביהם:
<h3>סעיף סו</h3>
<b>הרי אנו נושאים כדרך שנשאתם אתם</b><br> בחיי אבינו, ובאותו שיעור ההוצאה נוציא אנחנו מהירושה:
<h3>סעיף סז</h3>
<b>אלא מה שנתן להם אביהם נתן</b><br> אבל בפסק האב נדוניא לבנו או לבתו, ומת קודם שהשיאו, לא יקח רק חלקו בירושה [רפ"ו]:
<h3>סעיף סח</h3>
<b>הניח בנות גדולות וקטנות</b><br> [ונ"ל דקמ"ל בנים במ"ז לרבותא דפרנסה, דאע"ג דקשוטי הגדולים אינו כ"כ הרבה כקישוטי בנות גדולות במשנה ח', אפ"ה אין מתפרנסים על הקטנים, וקמ"ל בנות במ"ח לרבותא דמזונות, דאע"ג דבנות נזונות מתנאי כתוכה, היינו על הבנים ולא על אחיות גדולות]:
<h3>סעיף סט</h3>
<b>שהבנות נזונות על הבנים</b><br> דכשיורשים הבנים, הבנות נזונות בתנאי כתובה:
<h3>סעיף ע</h3>
<b>ואין נזונות על הבנות</b><br> דכשאין שם בנים רק בנות. אין נזונות מהאמצע, רק חולקות בשוה [שם]:
<h2>פרק ט</h2>
<h3>סעיף א</h3>
<b>בזמן שהנכסים מרובים</b><br> כדי לזון הבנים והבנות עד שיבגרו הבנות:
<h3>סעיף ב</h3>
<b>בנים יירשו והבנות יזונו</b><br> ר"ל הבנים ירשו והם יזונו הבנות עד שיבגרו [אה"ע קי"ב י"א]:
<h3>סעיף ג</h3>
<b>נכסין מועטין</b><br> שאין בהן כשיעור הנ"ל:
<h3>סעיף ד</h3>
<b>והבנים ישאלו על הפתחים</b><br> ונותנין להבנים רק הנשאר משיעור מזונות הבנות עד שיבגרו:
<h3>סעיף ה</h3>
<b>אדמון אומר בשביל שאני זכר הפסדתי</b><br> בתמיה, אלא יזונו כולן יחד:
<h3>סעיף ו</h3>
<b>אמר רבן גמליאל רואה אני את דברי אדמון</b><br> וקיי"ל כת"ק דהרי מזונות הבנות כבר נתחייב בכתובה והופקע מירושת הבן [שם]. וה"ה אלמנה ובת, ששתיהן נזונות מתנאי כתובה, ואם אין בנכסים בכדי שתזון הבת עד שתבגר והאלמנה עד זמן שראוי שתחיה, אז האלמנה דוחה הבת וגם הבן, וי"ח [צ"ג ד', ועי' כתובות פ"י מ"ג]:
<h3>סעיף ז</h3>
<b>הניח בנים ובנות וטומטום</b><br> שמטומטם ומכוסה ערותו עם עור, ואין ידוע אם הוא זכר או נקיבה, וה"ה אנדרוגינוס, שיש לו זכרות ונקבות [רכ"ג], וי"א דאנדרוגינוס בריה בפ"ע היא ואין לו כלום [ר"פ]:
<h3>סעיף ח</h3>
<b>הזכרים דוחין אותו אצל נקבות</b><br> וניזון, דא"ל אייתי ראיה דזכר את ותירש עמנו:
<h3>סעיף ט</h3>
<b>הנקבות דוחות אותו אצל זכרים</b><br> דא"ל אייתי ראיה דנקיבה את ותיזן עמנו:
<h3>סעיף י</h3>
<b>ילדה זכר נוטל מנה</b><br> אף דהמזכה לעובר לא קנה, הכא דעתו קרובה לבנו, ומקנהו קנין גמור כשכבר עברו מ' יום משנתעברה, וי"א דוקא בשכ"מ, דמדרחים לברי', וכשלא יהיה יוכל להקנותו חיישינן שתטרף דעתו [ר"י, ודו"ק. ואילה"ק עכ"פ אסמכתא היא, ולא קניא. י"ל דהיינו דוקא כשרוצה המקנה שלא יקנה הלה, אבל הכא רוצה שיקנה] :
<h3>סעיף יא</h3>
<b>נקבה מאתים</b><br> מדכחה חלש לבקש פרנסתה, רגיל לפסוק לה טפי:
<h3>סעיף יב</h3>
<b>ילדה זכר ונקבה</b><br> תאומים:
<h3>סעיף יג</h3>
<b>והנקבה נוטלת מאתים</b><br> אף שלא התנה רק על כל אחד לבד:
<h3>סעיף יד</h3>
<b>ילדה טומטום אינו נוטל</b><br> וקיי"ל דנוטל עכ"פ כפחות שבשניהן [רנ"ג כ"ז]:
<h3>סעיף טו</h3>
<b>הרי זה יטול</b><br> ולא תימא על וולד כזה לא התכוון:
<h3>סעיף טז</h3>
<b>יורש את הכל</b><br> ולא תימא וולד כזה לא מחשב כזרעו וירשו אחי המת:
<h3>סעיף יז</h3>
<b>השביחו גדולים את הנכסים</b><br> בעודן בתפוסת הבית:
<h3>סעיף יח</h3>
<b>השביחו לאמצע</b><br> ואפילו שכר עמלן לא יטלו, ומכ"ש בגדולים וגדולים, דלפעמים זה או זה מתעסק, וודאי הכל לאמצע. מיהו בהשביחו בהוצאות מכיסן, או טרחו הרבה בטרחות שלא היו הקטנים יכולין לעשותן, שבחן לעצמן [רפ"ז]:
<h3>סעיף יט</h3>
<b>אם אמרו</b><br> בפני ב"ד, ואם אחיהן גדולים גם בפני עדים סגי:
<h3>סעיף כ</h3>
<b>הרי אנו עושים ואוכלין השביחו לעצמן</b><br> דמדשתקו לאזהרתן, וודאי ראו שיש תועלת גם לאחיהן בהתעסקן, ומחלו להן הרווחתן [רפ"ז]:
<h3>סעיף כא</h3>
<b>וכן האשה</b><br> אלמנה:
<h3>סעיף כב</h3>
<b>השביחה לאמצע</b><br> ומיירי באשה אלמנה שירשה נכסי בעלה, כגון שנשא בת אחיו, ומת בלא בנים ואחים, דאז אשתו ואחיותיה יירשוהו, והיינו דקמ"ל, דאף על גב דאיכא תרתי נגד אחיותיה שהיא גם אשתו, אפ"ה כשלא אמרה ראו וכו' הרווח לאמצע, אבל בלאו אשה יורשת, בכל גוונא השבח ליתומים:
<h3>סעיף כג</h3>
<b>הרי אני עושה ואוכלת השביחה לעצמה</b><br> וצריכה לאשמעינן ב' בבי גבי אשה, דקמ"ל רישא, אף דאין דרך אשה לטרוח קמי אחיותיה, אפ"ה לא אמרי' דגם בלא אמרה כאמרה דמי, וקמ"ל סיפא, דאף דנהנת עי"ז דנפק עלה קלא דנושאת ונותנת, שעי"ז תנשא, אפ"ה באמרה, שבחה לעצמה:
<h3>סעיף כד</h3>
<b>האחין השותפין</b><br> בתפוסת הבית, ויש אומרים דה"ה שותפין אחרים:
<h3>סעיף כה</h3>
<b>שנפל אחד מהן לאומנות</b><br> בעבודת המלך, שיש בזה הרווחה:
<h3>סעיף כו</h3>
<b>נפל לאמצע</b><br> הרווח לכל האחין, אם מחמת אביהן נבחר. ואם מחמת חכמתו וחשיבותו. הרוח שלו [קע"ז]:
<h3>סעיף כז</h3>
<b>חלה</b><br> אחד מהאחין בהתעסקו בהשותפות חלה בפשיעה, מדהלך בקור וחום וכדומה:
<h3>סעיף כח</h3>
<b>נתרפא משל עצמו</b><br> ודוקא ביש קצבה לרפואתו, אבל באין קצבה, או שחלה באונס אפילו יש קצבה, מתרפא מהאמצע. וכל זה במתעסק הוא לבד, או שנזונין בשותפות, אבל בב' לריעותא: שמתעסקין כולן, ונזונין כ"א לעצמו., בכל גוונא מתרפא משלו [שם]:
<h3>סעיף כט</h3>
<b>האחין שעשו מקצתן שושבינות בחיי האב</b><br> נוהגין ששולחין דורונות להחתן ביום הנשואין, וכשהוא חוזר ונושא, חוזר המקבל ושולח לו דורון, ואלו שלוחו דורונות כשהיו בבית אביהן כשאביהן היה חי, מנכסי אביהן. ולא דמי לנשאו בחיי אביהן [פ"ח מ"ז] דאמרינן דמתנה יהיב להן. התם להן נתן, והו"ל כנתן מתנה לאחר, אבל הכא הרי גם להמקבל השושבינות לא קבלה כמתנה דהרי נגבית בב"ד וכ"ש לבנים הנותנים השושבינות, רק יקרא הוא דעביד לבניו שיהיה נראה כאילו נתנו הם, וכה"ג אמרינן בפסחים האומר הריני שוחט הפסח על מי שיעלה מכם ראשון לירושלים, דגם אחיו זכו עמו דרק לכבדו נתכוון:
<h3>סעיף ל</h3>
<b>חזרה לאמצע</b><br> וכולן חולקין בו:
<h3>סעיף לא</h3>
<b>שהשושבינות נגבית בבית דין</b><br> ולא נהגו עכשיו כן [אה"ע ס']:
<h3>סעיף לב</h3>
<b>אבל השולח לחבירו כדי יין וכדי שמן</b><br> ביום החופה, רק שלא אכל שם, וכ"ש כששלח לו ביום אחר:
<h3>סעיף לג</h3>
<b>השולח סבלונות לבית חמיו</b><br> ששלח החתן מתנות לכלתו אחר שקידשה:
<h3>סעיף לד</h3>
<b>שלח שם מאה מנה</b><br> בסתם, שלא פירש שתביאן עמה כשישאנה:
<h3>סעיף לה</h3>
<b>ואכל שם סעודת חתן אפילו בדינר</b><br> ואח"כ מת א' מהן, או שחזר בו הוא:
<h3>סעיף לו</h3>
<b>אינן נגבין</b><br> ודוקא באכל בדינר הא פחות לא:
<h3>סעיף לז</h3>
<b>שלח סבלונות מרובין שיחזרו עמה לבית בעלה</b><br> ר"ל אם פירש כן בדבריו, ואורחא דמלתא נקט, דבסבלונות מרובין רגיל לפרש שתביאן אליו, וה"ה בסבלונות מועטין, ואמר כן:
<h3>סעיף לח</h3>
<b>הרי אלו נגבין</b><br> (כשלא אכל) [אף כשאכל] בבית חמיו:
<h3>סעיף לט</h3>
<b>סבלונות מועטין שתשתמש בהן בבית אביה אינן נגבין</b><br> אף שלא אכל שם. וקיי"ל [אה"ע נ'], דבין ששלח סבלונות מרובין או מועטין, בין אכל אצל חמיו או לא, אם מת א' או שחזר בו האיש, תחזיר הכל, חוץ מהמאכל או משתה או מעות שנתן לה, או כלים ששלח ובלו ואבדו. וי"א דבלא אכל שם בדינר, אז אפילו מאכל ומשתה ששלח, חייב חמיו לשלם. אבל בחזרה היא, או שחזר בו חמיו, מחזרת הכל, ואפילו המאכלים משלמת דמיהן בזול, דהיינו ב' שלישי דמיהן, וכ"כ מה שהפסידה לו שישלם לשדכנים וחזנים ושמשים כנהוג, צריכים לשלם לו. וכל זה בחזרו בהן לאחר שנתקדשה, אבל בחזרו בהן לאתר שידוכין בכל גוונא משלמת הכל, וי"ח [עיי' ב"ש שם]:
<h3>סעיף מ</h3>
<b>שכיב מרע</b><br> חולה שהוצרך לשכוב במטה מחמת חולשתו, אבל לא חולה ראש או שאר אבר [ח"מ ר"נ]:
<h3>סעיף מא</h3>
<b>שכתב כל נכסיו לאחרים</b><br> ה"ה בחילק כל נכסיו על פיו, דדברי שכ"מ ככתובים ומסורים דמו:
<h3>סעיף מב</h3>
<b>ושייר קרקע כל שהוא</b><br> לעצמו. וה"ה מטלטלין. וי"א דבעינן כדי להתפרנס בהן:
<h3>סעיף מג</h3>
<b>מתנתו קיימת</b><br> ובעמד אינו חוזר:
<h3>סעיף מד</h3>
<b>אין מתנתו קיימת</b><br> ודוקא שכתב בה כדשכיב ורמי בערסא דמוכח שנותן במתנת שכ"מ וכסיפא. וקיי"ל, דזה הכלל במתנת שכיב מרע. (א) מתנת שכ"מ במקצת , צריך קנין, או משיכה, או הגבהה, או שאר קנייני מטלטלין או קרקעות, דבקנה באחד מאלו, אפילו בעמד אינו חוזר, ובלא קנה באלו, אפילו בלא עמד לא קנה המקבל [ר"נ ד']. והני מילי בסתם, אבל במפרש שנותן המקצת במתנת שכ"מ, אז א"צ קנין, ובלא עמד קנה, ובעמד חוזר, ואדרבה ע"י הקנין, מגרע גרע, דאז אפילו בלא עמד לא קנה, אא"כ כתב כמיפה כחו, שקנו מני' [ר"נ ס"ט]. (ב) מתנת שכ"מ בכולה, דהיינו שלא שייר לעצמו כלום. אז אפילו נתן הכל לכמה בני אדם, ולא הפסיק בין א' לחבירו, א"צ קנין, ובלא עמד קנה, ובעמד אפילו בקנו מני' לא קנה, ואפילו התנה שלא יהא יוכל לחזור בו, רק בב' לטיבית' שהתנה כן וגם קנו מני', אז בכל גוונא אינו חוזר דהו"ל כמתנת בריא [שם ס"ב וסי"א]. וה"ה באומר שנותן הכל מהיום, או שמצאו כתוב בשטר שנתן הכל מהיום, לא חיישינן שמא הסופר כתב כך מעצמו מבלי שצוהו השכ"מ, ודין מתנת בריא יש לו, ולהכי צריך קנין, ואז אינו יכול לחזור בו בשום גוונא [שם ס"ט]. (ג) אמנם מצוה מחמת מתה, דהיינו שפירש שמחמת מיתה הוא נותן, או שהיה באותה שעה מתאונן על מיתתו, או אפילו בריא שמפרש בים, או יוצא בשיירא, או בקוצר, או שקפץ עליו החולי, בכל אלו אפילו במתנה במקצת דינו כמתנת שכ"מ בכולה, דנקנית באמירה בלא קנין. ובעמד וניצל, חוזר אפילו היה בקנין [שם ז' ח']:
<h3>סעיף מה</h3>
<b>לא כתב בה שכיב מרע</b><br> ר"ל שלא כתב בשטר המתנה שהיה שכ"מ ולא שייר קצת לעצמו דאל"כ הרי אפילו היה שכ"מ היה מתנתו קיימת:
<h3>סעיף מו</h3>
<b>הוא אומר שכיב מרע היה</b><br> שיוכל לחזור בו:
<h3>סעיף מז</h3>
<b>צריך להביא ראיה שהיה שכיב מרע</b><br> דבתר השתא אזלינן, שהוא בריא:
<h3>סעיף מח</h3>
<b>וחכמים אומרים המוציא מחבירו עליו הראיה</b><br> והכי קיי"ל [רנ"א]:
<h3>סעיף מט</h3>
<b>אין נקנין אלא במשיכה</b><br> דס"ל אפילו שכ"מ, ואפילו מצוה מחמת מיתה, אין דבריו ככתובין ומסורין, רק דינו כמתנת בריא:
<h3>סעיף נ</h3>
<b>אמרו לו מעשה באמן של בני רוכל שהיתה חולה ואמרה תנו כבינתי</b><br> [הויבע]:
<h3>סעיף נא</h3>
<b>בני רוכל תקברם אמן</b><br> דרשעים היו, ואמן היתה רוצה לקברן, להכי אמדו חכמים דעת אמן שגמרה והקנתה להבת אפילו בלא קנין. [ורבותינו פירשו, דמשום דרשעים היו קנסום מנמיה. וק"ל ממ"ד [כמכילתא משפטים] רשע וכשר עומדים לפניך בדין. לא תאמר הואיל ורשע הוא זה, אטה עליו הדין, ח"ל לא תטה משפט אביונך. אביון הוא במצות. ונ"ל*), דזהו באינו ראוי ברשעתו לקנסו, רק שיחשוב הדיין הואיל שרשע הוא וודאי טוען שקר, וראוי להטות עליו הדין, דזבל בני רוכל שהחזיקו ברשעתן שזרעו קוצים בכרם, דהו"ל כלאים אליבא דר"א. להכי הודיעום חכמים שאע"פ שהדין עמם יקנסום, והפקר ב"ד הפקר [כיבמות דף פ"ט ב']:
<h3>סעיף נב</h3>
<b>וחכמים אומרים בשבת</b><br> אם בשבת חילק נכסיו:
<h3>סעיף נג</h3>
<b>רבי יהושע אומר בשבת אמרו</b><br> דא"צ קנין וכתיבה:
<h3>סעיף נד</h3>
<b>קל וחומר בחול</b><br> דראוי לקניין וכתיבה., וכל הראוי לבילה אין בילה מעכבת בו, והכי קיימא לן [ר"נ]. מיהו בחפץ השכ"מ שיקנו ממנו, קונין בקנין סודר ממנו, אפילו בשבת, אף דכשאינו שכיב מרע אסור משום מקח וממכר [רנ"ד]:
<h3>סעיף נה</h3>
<b>כיוצא בו זכין לקטן</b><br> ברצה ליתן מתנה לקטן, והרי אין לקטן יד לזכות בעצמו, יכול אחר לזכות עבורו לצרכו:
<h3>סעיף נו</h3>
<b>ואין זכין לגדול</b><br> מדיכול לזכות בעצמו:
<h3>סעיף נז</h3>
<b>קל וחומר לגדול</b><br> מטעם הנ"ל סימן נ"ד. ועוד דהרי גדול מצי משוי שליח, והרי זכין לאדם שלא בפניו, והכי קיי"ל [רמ"ג י"ח]:
<h3>סעיף נח</h3>
<b>והיתה עליו</b><br> על הבן:
<h3>סעיף נט</h3>
<b>כתובת אשה ובעל חוב</b><br> ולא היה לו נכסים אחרים לפרוע מהן:
<h3>סעיף ס</h3>
<b>יורשי האב אומרים הבן מת ראשון ואחר כך מת האב</b><br> ולא יירש הבן כלום:
<h3>סעיף סא</h3>
<b>בית שמאי אומרים יחלוקו</b><br> דס"ל שטר העומד לגבות כגבוי דמי, להכי הבע"ח נמי מוחזק, וחולקין כב' אוחזין בטלית [קל"ח]:
<h3>סעיף סב</h3>
<b>ובית הלל אומרים נכסים בחזקתן</b><br> והרי נכסים בחזקת יתמי קיימי, והכי קיימא לן [ר"פ]:
<h3>סעיף סג</h3>
<b>יורשי הבעל אומרים האשה מתה ראשונה</b><br> וירש אותה הבעל:
<h3>סעיף סד</h3>
<b>יורשי האשה אומרים הבעל מת ראשון ואחר כך מתה האשה</b><br> ואנחנו יורשיה, ולצררי אין לחוש, מדמת פתאום:
<h3>סעיף סה</h3>
<b>ובית הלל אומרים נכסים בחזקתן</b><br> ר"ל נכסי צאן ברזל, כנדוניא ותוס' שליש, בחזקת ב' כתות היורשין הן [ועיין ש"ס, מיהו הכי קיי"ל, ועיין באה"ע צ' ס"ו, וק' ס"ב, וס"ו סי"א].
<h3>סעיף סו</h3>
<b>כתובה</b><br> ק' ור' ותוס':
<h3>סעיף סז</h3>
<b>נכסים הנכנסים והיוצאין עמה</b><br> ר"ל נכסי מלוג, שירשה ממשפחתה, שהבעל אוכל פירותיהן, וגוף הקרקע עומד באחריותה:
<h3>סעיף סח</h3>
<b>בחזקת יורשי האב</b><br> ר"ל בחזקת יורשי האשה [ונקט יורשי אב, אגב גררא דיבמות פ"ד מ"ג), דקנין פירות דבעל לאו כקנין הגוף דמי:
<h3>סעיף סט</h3>
<b>ועל אמו</b><br> ר"ל אלמנה שלא היה לה בן רק זה, ונפל הבית על שניהן:
<h3>סעיף ע</h3>
<b>אלו ואלו מודים שיחלוקו</b><br> יורשי הבן שאינן יוצאי יריכו, ויורשי האשה, יחלקו נכסי האשה, דלא דמי למשנה ח', דהכא שניהן יורשין, גם לא דמי למשנה ט' דהכא שניהן מוחזקין בהכל שוה:
<h3>סעיף עא</h3>
<b>אמר רבי עקיבא מודה אני בזה שהנכסים בחזקתן</b><br> מדנקט ת"ק מודים, נקט איהו נמי מודה, וה"ק ואני מודה לחולק עליך דלב"ה הכא נמי הנכסים בחזקת יורשי האשה היו בחייה. והכי קיי"ל [ר"ס ס"י]:
<h3>סעיף עב</h3>
<b>אמר לו בן עזאי על החלוקין אנו מצטערין</b><br> על מחלוקתן שבמשנה ט':
<h3>סעיף עג</h3>
<b>אלא שבאת לחלק עלינו את השוין</b><br> לומר שגם במשנה י' פליגי:
<h2>פרק י</h2>
<h3>סעיף א</h3>
<b>גט פשוט</b><br> ר"ל כל שטר פשוט, דכל שטר נקרא גט:
<h3>סעיף ב</h3>
<b>עדיו מתוכו</b><br> ר"ל דינו הוא שיחתמו עדיו בתוכו בסוף השטר:
<h3>סעיף ג</h3>
<b>ומקושר</b><br> הוא שטר שכותב שטה א' או ב', וכופפן על הקלף החלק כשיעור הכתב, ותופר הכפל הזה בשני הקצוות, וחותם עד על הכפל מבחוץ, וחוזר וכותב שיטה א' או ב', וכופלן על החלק ותופר כנ"ל, וחוזר וחותם עד על הכפל מבחוץ, וכן הרבה פעמים כנגד מקום התורף, דהיינו מקום שם האיש והאשה, שם המלוה והלוה, ושם המקום והזמן, וסך ההלואה, על כל כפל חתום א' מבחוץ:
<h3>סעיף ד</h3>
<b>עדיו מאחוריו</b><br> ותקנו כן לכהנים קפדנים שבמהירותם יגרשו, ואחר כך יתחרטו, ולא יכלו להחזיר נשותיהן, להכי תקנו להן שיתנו גט מקושר דוקא, שצריך זמן רב, וגם צריך עדים רבים בין כל כפל וכפל, ובתוך זמן זה יתישב כעסו ויתחרט קודם נתינה, ואגב זה תקנוהו ג"כ בכל השטרות לכל מי שירצה להתישב בענין, ואותו שכנגדו דוחק לכתוב שטר:
<h3>סעיף ה</h3>
<b>פשוט שכתבו עדיו מאחוריו</b><br> אף שחתומים בו עדים מבפנים והו"ל פשוט, אעפ"כ עשה בו ג"כ כפלים תפורים בקצוות, והחתים עדים גם מבחוץ:
<h3>סעיף ו</h3>
<b>שניהם פסולים</b><br> מדלא נעשה כתיקון חז"ל:
<h3>סעיף ז</h3>
<b>מפני שיכול לעשותו פשוט</b><br> שיפתח התפירות ויפשיטנו. משא"כ פשוט, א"א שיכפילנו, מדאין מרוחקת שיטה מחבירתה. ולת"ק כיון דשיטותיו מרוחקין ביותר, א"כ אף שיפשיטנו תו אינו כתיקון פשוט ולא כתיקון מקושר:
<h3>סעיף ח</h3>
<b>רבן שמעון בן גמליאל אומר הכל כמנהג המדינה</b><br> מדמשמע נמי מדברי ת"ק דקאמר פשוט שעשאו מקושר, ר"ל באמר לסופר שיכתוב פשוט, וכתבו הסופר מקושר, או איפכא פסול, להכי קאמר ר"ג. דאם מנהג המקום לכתוב כך וכך, מראה מקום הוא לו לעשותו כך, אבל אינו מקפיד אם יעשנו איפכא, מדלא אמר שיכתוב רק כך [וע' אה"ע קמ"א מ"ז מ"ח מ"ט], וקיי"ל כת"ק:
<h3>סעיף ט</h3>
<b>גט פשוט עדיו בשנים</b><br> בסוף השטר בפנים:
<h3>סעיף י</h3>
<b>ומקושר בשלשה</b><br> לכל הפחות, דבג' שיטין הראשונים רגיל להיות מקום התורף:
<h3>סעיף יא</h3>
<b>שניהם פסולין</b><br> ר"ל כמו שפשוט שחתום בו ע"א וודאי פסול מדאו', כ"כ מקושר בלי ג' עדים מאחוריו. פסול מדרבנן, דחכמים עשו חיזוק לדבריהם אפילו יותר משל תורה [ככתובות דף נ"ו ע"א]:
<h3>סעיף יב</h3>
<b>כתב בו זוזין מאה</b><br> ר"ל אם כתוב בשטר שהלוהו ק' זוזין, והיינו ק' דנרין:
<h3>סעיף יג</h3>
<b>אין לו אלא עשרין</b><br> דאף דק' דנרין הן כ"ה סלעין. עכ"פ אזלינן בתר הפחות שבלשונות [כפ"ז מ"ג], ואמרי' דנתכוון לדנרין גרועין שק' מהן הן רק כ' סלעין:
<h3>סעיף יד</h3>
<b>זוזין מאה דאינון תלתין סלעין</b><br> והרי ל' סלעין הן ק"כ דנרין.
<h3>סעיף טו</h3>
<b>אין לו אלא מנה</b><br> דאמרי' דנתכוון לסלעין גרועין של' מהן אינן רק ק' דנרין. וקמ"ל דלא אמרינן תפוס לשון אחרון שפירש הראשון, ולדנרין יפין נתכוון:
<h3>סעיף טז</h3>
<b>כסף זוזין דאינון ונמחק</b><br> שנמחק מניין הזוזין:
<h3>סעיף יז</h3>
<b>אין פחות משתים</b><br> נ"ל דכל הנהו צריכי, דבכתוב בשטר כסף זוזין דאינון ונמחק, סד"א וודאי סלע א' היה, דאל"כ מה דאינון, קמ"ל דאינון אמספר קאי, והדר נקט כסף סלעין דאינון ונמחק, דסד"א מדיד בעל השטר על התחתונה, אמרי' שיהיה פחות משנים, דשמא כתוב היה דאינון ז' דנרין, ולסלעין גרועין התכוון כלעיל סי' ט"ו, דאל"כ למה היה צ"ל דאינון, קמ"ל, והדר נקט נמי מלתא בדרכונות, שהיא מטבע של זהב, דסד"א מדאינן מצויין לפרוע מהן ואפ"ה הזכירם, להכי וודאי לכך היה צריך לכתוב דאינון כך וכך סלעי כסף, לומר שדרכונות גרועין היו, ויהיה פחות מב' יפים, קמ"ל דאינון אמספר קאי:
<h3>סעיף יח</h3>
<b>כתוב בו מלמעלה מנה ומלמטה מאתים</b><br> כשחוזר וכופל דבריו בסוף השטר, או מלמעלה וכו':
<h3>סעיף יט</h3>
<b>מלמעלה מאתים ומלמטה מנה הכל הולך אחר התחתון</b><br> דבכה"ג שיש הפסק ביניהן, אמרי' שחזר בו [עי' מ"ש ב"מ פ"ח סי' מ"ט]. מיהו אין למדין משיטה אחרונה רק מה שהוא לחוב בעהש"ט, דאל"כ שמא הוסיפה הוא, מדהרחיקו העדים חתימתן מהשטר, אבל בכתוב בסוף השטר הכל שריר וקים, י"א דלמדין משיטה אחרונה [ח"מ מ"ד ד']:
<h3>סעיף כ</h3>
<b>אם כן למה כותבין את העליון</b><br> מדכותב לבסוף, ואחריות ממון כך וכך קבלית עלי:
<h3>סעיף כא</h3>
<b>אף על פי שאין אשתו עמו</b><br> מדמתגרשת בעל כרחה, ואין חוששין שמא יגרשה בגט זה לאחר זמן, ותוציא כתובתה מהלקוחות מיום כתיבת הגט, שלא כדין, או שמא יחפה עליה כשתזנה ביני ביני, ליתא, דהרי בשניהן צריכה להביא ראיה אימת מטי גיטא לידה:
<h3>סעיף כב</h3>
<b>והשובר לאשה</b><br> שובר שנותנת אשה לבעלה שקבלה כתובתה:
<h3>סעיף כג</h3>
<b>אף על פי שאין בעלה עמה</b><br> ולכשישלם תתנהו לו [ועי' ב"מ פ"א מ"ז]:
<h3>סעיף כד</h3>
<b>ובלבד שיהא מכירן</b><br> שהעד החותם [וי"א גם הסופר] יהיה מכיר שזהו פלוני, ושאשתו היא פלונית שמקבלת הגט בפניו, ואפילו ע"פ עדות אשה או קרוב [אה"ע ק"כ ג'], דשמא זה אינו הבעל, וימסור הגט לאשת איש אחר, או היא תמסור השובר לאיש אחר, משא"כ כשמכיר שניהן, לא חיישינן לשנים ששמותיהן ושמות נשותיהן שוין, דזה אינו מצוי [ולאאמ"ו הגאון הגדול זצוק"ל בספרו מרגניתא על אה"ע [סק"כ] בשעת הדחק נאמנים גם האיש והאשה בעצמן על זה, ע"ש] :
<h3>סעיף כה</h3>
<b>והבעל נותן שכר</b><br> שכר כתיבת הגט, דכתיב וכתב לה, ושכר השובר גם כן יתן הוא, מדלזכותו נכתב, שלא תוכל לחזור ולגבות ממנו. מיהו באבדה כתובתה בפשיעה, צריכה היא לשלם שכר השובר [אה"ע ק"י]:
<h3>סעיף כו</h3>
<b>אף על פי שאין מלוה עמו</b><br> מיירי בשטר הקנאה, ששעבד לו הלוה נכסיו מעכשיו, אפילו לא ילוה, דאז עי"ז יצא הקול מיד ששעבד נכסיו, דאל"כ חיישינן שמא לא יתן השטר להמלוה היום, ויטרוף המלוה אח"כ מהלקוחות מיום הכתיבה שלא כדין [ח"מ ל"ט י"ג]:
<h3>סעיף כז</h3>
<b>עד שיהא לוה עמו</b><br> ואפילו אומר המלוה כתבוהו וחתמוהו וכשיבוא הלוה היום, שאז לא יהיה מוקדם, תקנו ממנו בקנין סודר ותתנו לי השטר, ואם לא יבוא היום תקרעוהו, אפ"ה אין כותבין, דמדחתמו קודם שקנו ממנו, הרי חתמו שקר [שם], אבל כשכותבין ללוה א"צ שיכירו העדים המלוה והלוה ושכך שמותיהן כלעיל סי' כ"ד, דהרי ב' יוסף בן שמעון אין מוציאין עליהן שט"ח [מ"מ פכ"ד הלכה ג' ממלוה], ולהכי סגי בשיכירו הלוה:
<h3>סעיף כח</h3>
<b>והלוה נותן שכר</b><br> אפילו בשטר עסקא, דפלגא מלוה ופלגא פקדון, אפ"ה הו"ל טובה למקבל טפי מלנותן דזוזי דאינש אינון עבדין לי' ספסרותא [בב"מ ד' ס"ג ב']:
<h3>סעיף כט</h3>
<b>אף על פי שאין לוקח עמו</b><br> והוא שהקנהו לו מיד בקנין, או שמודה שכבר קנה השדה באחד מדרכי הקנייה, דאל"כ שמא לא יתנהו לו היום, וכשיטרפוהו ממנו בע"ח של מוכר, יחזור גם הוא לטרוף מהלקוחות שלאחריו מהיום שלא כדין, וצריך שיכירו גם כן המוכר והלוקח [ולמ"מ הנ"ל שגי בשיכיר המוכר]. וי"א שצריך שיכתב ג"כ שכבר קבל המעות וי"א שצריך גם כן שלא יהא משמע מהשטר שנכתב מדעת שניהן [ח"מ רל"ח]:
<h3>סעיף ל</h3>
<b>עד שיהא מוכר עמו</b><br> וי"א שאפילו קנו מהמוכר בקנין סודר, לא אמרינן סתם קנין לכתיבה עומד, אלא כשיכתבוהו בפני המוכר [שם]:
<h3>סעיף לא</h3>
<b>והלוקח נותן שכר</b><br> אפילו קנה שדה זבורית, אפ"ה מרוויח, דזבנת קנית זבינת אובד [ב"מ נ"א א']:
<h3>סעיף לב</h3>
<b>אין כותבין שטרי אירוסין</b><br> שטרי פסיקתא, כתנאים שלנו, כמה יתן זה לבנו וכמה זה לבתו:
<h3>סעיף לג</h3>
<b>ונשואין</b><br> כתובה:
<h3>סעיף לד</h3>
<b>והחתן נותן שכר</b><br> מדמרוויח ע"י הכתב הנדוניא, וקונה גם האשה [אה"ע נ"א]:
<h3>סעיף לה</h3>
<b>אין כותבין שטרי אריסות</b><br> שמקבל לזרוע שדה של חבירו, וליתן לבעליה מחצה, שליש, או רביע מהתבואה:
<h3>סעיף לו</h3>
<b>וקבלנות</b><br> היינו שחוכר השדה בדבר קבוע לשנה, בין שתעשה השדה או לא [עי' ב"מ פ"ט סי' א']:
<h3>סעיף לז</h3>
<b>והמקבל נותן שכר</b><br> ואפילו צריך להובירה איזה שנים, דאז אין להמקבל עתה רווח בהשדה:
<h3>סעיף לח</h3>
<b>אין כותבין שטרי בירורין</b><br> שטר שכתוב בו איזה דיינין בררו להן הבעלי דין, או שטר שכותבין לעצמן הדיינין לברר טענות הבעלי דין, מה טוענים זע"ז:
<h3>סעיף לט</h3>
<b>וכל מעשה בית דין</b><br> המפורשים סוף פ"א דב"מ:
<h3>סעיף מ</h3>
<b>ולזה לעצמו</b><br> דלת"ק במתרצה א' שיכתבו רק א', כדי למעט בהוצאות הכתיבה, ויתנוהו לחבירו דכשיצטרך יראהו לו, שומעין לו, ולרשב"ג מצי אידך למימר אינני חפץ להיות לי שום עסק עמך:
<h3>סעיף מא</h3>
<b>והשליש את שטרו</b><br> שלא רצו לכתוב שובר, והאמינו עליו השליש:
<h3>סעיף מב</h3>
<b>ואמר לו</b><br> לוה לשליש:
<h3>סעיף מג</h3>
<b>אם לא נתתי לך מכאן ועד יום פלוני</b><br> יתר החוב:
<h3>סעיף מד</h3>
<b>תן לו שטרו</b><br> להמלוה ואשלם הכל:
<h3>סעיף מה</h3>
<b>רבי יוסי אומר יתן</b><br> דס"ל אסמכתא קניא:
<h3>סעיף מו</h3>
<b>רבי יהודה אומר לא יתן</b><br> וקיי"ל דלא יתן, דכל שמתנה אם יהיה כך אתן כך וכך, אסמכתא היא ולא קניא. אולם בדיני אסמכתא, י"א דהדין נחלק לג' אופנים (א) אם הדבר תולה ביד אחרים, כגון אם לא אקנה לך דבר זה, אתן לך כך וכך, ודלמא לא ירצה הלה למכור, לכן וודאי הוה אסמכתא: (ב) ואם הדבר תלוי בידו, כגון אם לא אעבד אשלם במיטב [כב"מ פ"ט מ"ג], בזה יש חילוק דאם לא גיזם לא הוה אסמכתא, ואם גיזם, כגון אשלם אלפא זוזי, הוה אסמכתא. (ג) ובתלה תנאו במקרה, כמשחק בקוביא, או שהמרו זה עם זה, וכדומה, לא הוה אסמכתא, ודוקא כששוחקים במעות מזומנים, אבל בהלואה, אף שאינו אסמכתא, אפ"ה פטור כשהפסיד, וי"א שצריך נמי שהשולחן שהמעות עליו קנוי לשניהן [ר"ז י"ג]. (ד) ולתוס' [שבועות דמ"ג ב' ד"ה מתני'], דוקא בחדא לטיבותא הוה אסמכתא, כגון באם אוביר ולא אעביד דאע"ג דחדא לטיבותא דהפסיד לחבירו, ומסתבר דמה"ט יהיה חייב לשלם כמו שאמר, עכ"פ מדעשה לו חבירו טובה לתת בידו השדה, גזם בהבטחתו לשלם כך וכך, והו"ל אסמכתא. וה"ה במשחק בקוביא איפכא, דלא עשה לו חבירו טובה שיבטיח לו לשלם כך וכך, עכ"פ הוא לא הפסיד לחבירו, והו"ל מה"ט כשישלם אסמכתא. משא"ש בב' לטיבותא כמשכן שהבטיח המלוה שכשיפסד יאבד חובו, הלוה לא עשה למלוה טובה במה שנתן לידו משכן, וגם המלוה עשה הפסד ללוה במה שאבד המשכן, בכה"ג לא הוה אסמכתא. (ה) מיהו כל אסמכתא י"א דאם אמר בפירוש שמקנה מעכשיו, מהני, אבל קנין סודר אף דהוה כמעכשיו אפ"ה באסמכתא לא קניא, אם לא שפירש, מעכשיו. וי"א דעל מנת הוה כמעכשיו, וי"א דצריך תרתי, מעכשיו ושיקנו ממנו בב"ד הבקיאין בדיני אסמכתא [הט"ז בח"מ ר"ז], וי"א דצריך שימסור השטר לב"ד, וגם צריך שלא יתהווה אח"כ אונס שא"א לקיים תנאו. מיהו בצוה לכתוב בשטר שקנו ממנו בב"ד כנ"ל, אף דלא קנו מהני, דהודאת בע"ד כק' עדים דמי [כח"מ סי' מ']. ובצוה לעדים שיכתבו לשכנגדו שטר על זה, יוכלו לכתוב מעצמן שקנו ממנו בב"ד כנ"ל, דמסתמא התכוון על שטר שיועיל [שם]. (ו) אמנם בהתחייב לחבירו בקנין על סך כך וכך, והתנה שבאם יעשה דבר פלוני יהיה פטור מסך הנ"ל, או שבחם לא יעשהו יפטור מהחיוב הנ"ל, לכ"ע מהני. וי"א דגם נדר, ושבועה, ותקיעת כף או בכתוב בשטר בחרם חמור ובשבועה דאורייתא, מהני באסמכתא, וי"ח. (ז) מיהו כל אסמכתא אפילו כתוב בשטר דנעשה דלא כאסמכתא, לכ"ע לא מהני [שם]:
<h3>סעיף מז</h3>
<b>מי שנמחק שטר חובו</b><br> שיש עדים שנמחק באונס:
<h3>סעיף מח</h3>
<b>מעידין עליו עדים</b><br> שיודעים הזמן והסך שנכתב בו:
<h3>סעיף מט</h3>
<b>ובא לפני בית דין ועושין לו קיום</b><br> שהב"ד כותבין לו איש פלוני וכו':
<h3>סעיף נ</h3>
<b>איש פלוני בן פלוני נמחק שטרו ביום פלוני</b><br> שזמנו ביום פלוני, ועל סך כך וכך:
<h3>סעיף נא</h3>
<b>רבי יהודה אומר יחליף</b><br> יקרעו אותו השטר, ויכתבו שטר אחר על סך הנשאר:
<h3>סעיף נב</h3>
<b>אמר לו רבי יוסי כך יפה לו</b><br> ר"ל כך ראוי לו ללוה, דהרי בידו למהר לפרוע, והרי עבד לוה לאיש מלוה:
<h3>סעיף נג</h3>
<b>ולא יודע כחו של זה</b><br> שיפסיד המלוה אם יכתבו שטר החדש מזמן דהשתא, וס"ל דדוקא היכא דבאמת נשרף או נמחק שט"ח. כותבין שטר אחר בב"ד, אבל לקורעו לכתחילה אדעתא דהכי למכתב לו שטר אחר, אטרוחי בי דינא בכדי לא מטרחינן. וקיי"ל דאם הגיע זמן הפרעון כבר, הברירה ביד המלוה, או שיכתבו ב"ד שטר חדש מזמן ראשון, או שיכתבו שובר, ואם לא הגיע זמן הפרעון של סך הנשאר עדיין, אז הברירה ביד הלוה, או להחליף לו השטר או לכתוב הפרעון ע"ג השטר עצמו [נ"ד ש"ך סק"ב]. וכל זה בפרע מקצת, אבל ברוצה לפרוע הכל והשטר נאבד, יכתוב שובר, ואם הלוה טוען ברי שהשטר ביד המלוה, נשבע המלוה היסת שאינו יודע היכן הוא, דבישנו בידו פטור מלשלם עד שיחזירהו לו. ואפילו כשהשטר בעיר אחרת, י"א שפטור מלשלם עד שיחזירהו לו. מיהו כשהלוה אינו רוצה לשלם עד שיחזיר לו השטר תחלה, והמלוה אומר שישלם תחלה, ישליש השטר ואח"כ יפרע הלוה [נ"ד]:
<h3>סעיף נד</h3>
<b>השכר לאמצע</b><br> ואין העשיר יכול לומר השכיר חלקך לבד:
<h3>סעיף נה</h3>
<b>הרי העשיר אומר לעני קח לך עבדים</b><br> לחמם המרחץ:
<h3>סעיף נו</h3>
<b>וירחצו במרחץ</b><br> ר"ל וירחצו בני ביתך בהמרחץ:
<h3>סעיף נז</h3>
<b>קח לך זיתים ובא ועשם בבית הבד</b><br> ר"ל ותמעכם ותכבשם בבית הבד [כמו עשו דדי בתוליהן [יחזקאל כ"ג], וכ"כ גט מעושה [גיטין פ"ח ב']. ומעשין לפסולות [כתובות ע"ז א'] כולן לשון מעוך ודוחק הן. וכ"כ נ"ל דמעשה קדירה [נדרים מ"ט] ר"ל מאכל שנתמעך בקדירה. ע"י הבשול, וכדקאמר התם דאסור ברתחתא. אמנם נקט הך מתני' הכא. מדדמי להך דלעיל, דכמו לעיל באבד השובר, יאכל מלוה וחדי, כמן כן הכא באין להעני עבדים, יאכל אחיו וחדי]. והכי קיי"ל במרחץ ובכל דבר שאין בו דין חלוקה. ודוקא באין א' מהן רוצה לקנות, דברוצה א' מהן לקנות, יכול לומר לחבירו, קנה חלקי או אקנה חלקך בכך וכך. אפילו אומר הרבה יותר מדמיו, צריך השני או לקנות או למכור, אבל לא יכול לומר כן על פחות מדמיו, דבזה יפסיד העני שאין לו מעות. מיהו באינו רוצה לחנות, אבל יכול לכוף לחבירו לקנות חלקו אפילו בשער הזול [קע"א ו']:
<h3>סעיף נח</h3>
<b>זה על זה</b><br> דכל א' יאמר החזרתיו כשפרע לי, ולא מצי תובע לומר א"כ היית קורע אותו קודם שהחזרתו לי, דמצי אידך לומר לאו אדעתאי אז בזה:
<h3>סעיף נט</h3>
<b>ולא אחר יכול להוציא עליהן שטר חוב</b><br> דכל א' יאמר חבירי לוה:
<h3>סעיף ס</h3>
<b>שטרות שניהן פרועין</b><br> ר"ל כשנמצא בבית לוה שובר שכתוב בו, שטרו של יוסף ב"ש פרוע, שניהן פרועין בהלוהו שניהן:
<h3>סעיף סא</h3>
<b>ישלשו</b><br> שיכתבו גם שם זקנם של היוסף ב"ש:
<h3>סעיף סב</h3>
<b>ואם היו משולשים</b><br> שגם שם זקנם שוה:
<h3>סעיף סג</h3>
<b>יכתבו סימן</b><br> ארוך או גוץ [דאע"ג דארוך וגוץ לחוד לא הוה סימן [יבמות ק"כ ע"ב]. עכ"פ הכא נגד האחר וודאי הוה סימן מעליא. והא דלא קאמר ירבעו. ה"ט מדאין מצוי שיכיר אדם אבי אבי אביו, ואסור שאפילו הוא ידע, לא מהני, כיון דאינו מפורסם לעדים]:
<h3>סעיף סד</h3>
<b>ואם היו מסומנין</b><br> שסימנן ג"כ שוה:
<h3>סעיף סה</h3>
<b>יכתבו כהן</b><br> אם א' כהן והב' ישראל. ואעפ"כ באין סימנין שוה, סימן שבגופן עדיף טפי. ואם גם שניהם כהנים, יכתבו אבי זקנם [מ"ט]:
<h3>סעיף סו</h3>
<b>האומר לבנו</b><br> בשעת מיתתו, ואורחא דמלתא נקט, שירא שיבוא בנו לידי חטא. וה"ה מלוה שמסופק בעצמו בשטר שבידו:
<h3>סעיף סז</h3>
<b>והקטן אינו פרוע</b><br> דשטר א' אמר [ס"ה כ"ד].
<h3>סעיף סח</h3>
<b>המלוה את חבירו על ידי ערב</b><br> שהיה ערב בשעת הלואה:
<h3>סעיף סט</h3>
<b>לא יפרע מן הערב</b><br> עד שיתבע ללוה בדין, וכשיתחייב והוא עני, אז ישלם הערב:
<h3>סעיף ע</h3>
<b>יפרע מן הערב</b><br> ר"ל אז א"צ לתבוע הלוה בדין תחלה. וכל זה באין נכסים ידועין ללוה, אבל ביש לו, לא יפרע כלל מהערב בשום אופן. מהקבלן, דהיינו באמר הערב בשעת ההלואה, תן לו ואני נותן לך, אף שיש ללוה לפרוע, יוכל להפרע מהקבלן:
<h3>סעיף עא</h3>
<b>רבן שמעון בן גמליאל אומר אם יש נכסים ללוה בין כך ובין כך</b><br> בין ערב בין קבלן:
<h3>סעיף עב</h3>
<b>לא יפרע מן הערב</b><br> וקיי"ל כת"ק. ועי' מ"ש בסוף פרקן:
<h3>סעיף עג</h3>
<b>והיה בעלה מגרשה</b><br> ואין להבעל לשלם הכתובה, וצריך הערב לשלם:
<h3>סעיף עד</h3>
<b>ידירנה הנאה</b><br> ר"ל א"צ לשלם עד שידור הבעל הנאה ממנה על דעת הרבים:
<h3>סעיף עה</h3>
<b>שמא יעשו קנוניא על נכסים של זה ויחזיר את אשתו</b><br> כדי שלא יעשו הבעל קנוניא עליו שישלם לה, ויחזור וישאנה אחר שתגבה כתובתה מהערב. וקיי"ל דערב דכתובה ותוספת, לא משתעבד אפילו בקנין. מדלא חסרה מידי, אבל לאשת בנו משתעבד בקנין. מיהו בא"ל תנשאי לזה ואני אתן לך כתובתך, משתעבד אף בלא קנין אפילו אינו בנו. וי"א דכל ערב דכתובה על ידי קנין משתעבד, ולאשת בנו משתעבד אפילו בלא קנין [אה"ע ק"ב ו']. וכל שהיה ערב באופן שמשתעבד, כשיגרשה בעלה ידירנה הנאה כמבואר במשנתינו [שם ז']:
<h3>סעיף עו</h3>
<b>גובה מנכסים משועבדים</b><br> אפילו לא כתוב שם אחריות, קיי"ל אחריות ט"ס הוא בין בהלואה ובין במכר [ח"מ ל"ט ורכ"ה]:
<h3>סעיף עז</h3>
<b>גובה מנכסים בני חורין</b><br> מיהו ביש עדים שקנו מידו, אפילו אין שטר גובה ממשעבדי, דהעדים שקנו מידו מוציאים הקול שלוה והשתעבד, ויזהרו הלקוחות:
<h3>סעיף עח</h3>
<b>גובה מנכסים בני חורין</b><br> אפילו מודה לוה שקנו עדים מידו [ס"ט]:
<h3>סעיף עט</h3>
<b>ערב היוצא לאחר חיתום שטרות</b><br> דאחר שחתמו העדים השטר, כתב הערב למטה, ואני פב"פ ערב:
<h3>סעיף פ</h3>
<b>גובה מנכסים בני חורין</b><br> של ערב, דמדלא חתמו עדים על ערבותו הו"ל כמלוה על פה:
<h3>סעיף פא</h3>
<b>שלא על אמונתו הלוהו</b><br> ולהכי אפילו אמר כן בפני ב"ד פטור, מיהו בקנו מידו, אפילו שלא בפני ב"ד מהני:
<h3>סעיף פב</h3>
<b>שכן על אמונתו הלוהו</b><br> והנה דין ערב נחלק לג' אופנים, ערב בשעת הלואה, ערב לאחר הלואה. וערב קבלן. (א) ערב בשעת ההלואה, שא"ל אז הלוהו. או תן לו, ואני ערב או ואני פורע, או ואני חייב [קכ"ט י"ח], או שאמר להמלוה אז שהוא בטוח, והמלוה אמר להערב שסומך רק עליו להלוותו, ואח"כ נמצא שלא היה בטוח בשעת ההלואה [שם ב'], או אפילו אמר להמלוה כן אחר ההלואה, וע"י שאמר שהוא ערב החזיר המלוה השטר או משכן להלוה או נתפשר עמו, או שרצו ב"ד להגביהו, ואמר זה הניחוהו ואני פורע [שם ג'], בכל אלו, אם בשעת הלואה, משתעבד וא"צ קנין. ואם הוא ערב כלעיל שלא בשעת ההלואה צריך קנין [שם א']. מיהו בכל אלו אף דמשתעבד, אינו נפרע מהערב, עד שיתברר שאין ללוה קרקעות אפילו זבורית, גם שאין לו אפילו מטלטלין [שם ח'], וביש לו ללוה נכסים במדינה רחוקה, נפרע מהערב [שם י"א], ואם הלוה במדינת הים או שמת, אם הוא מליה ע"פ, אין משלם הערב, דשמא פרעו הלוה, רק במת הלוה תוך זמנו או שהודה בשעת מיתה שחייב לו, או שנדוהו ב"ד שישלם, אז משלם הערב [שם י"א י"ב]. אבל בהתנה המלוה עם הערב ממי שארצה אפרע, אז יכול לפרוע מהערב אף ביש ללוה נכסים, וי"א דצריך להתנות ממי שארצה אפרע תחלה [שם י"ד]. (ב) ערב לאחר ההלואה, אם בעל פה, אינו מתחייב רק בקנין סודר כלעיל [שם א'], ואם כתב ערבותו בשטר ההלואה, אפילו אחר שחתמו העדים. י"א דא"צ קנין, אבל קיי"ל דצריך קנין אפילו כתב ערבותו בשטר קודם שחתמו העדים [ש"ך שם סקי"א]. (ג) קבלן, ר"ל שא"ל תן לו ואני נותן לך, או שאמר לו תן לו ואני קבלן [וי"ח], או שא"ל אחר ההלואה, מה שנתת לו אני נותן לך, וכן בא"ל כן בלע"ז. כל שלא הזכיר מלת הלוהו או אפרע לך [סמ"ע שקל"ט ובמרדכי הגירסא, אלא לשון פרעון ע"ש] בכל אלו הו"ל קבלן, ואין חילוק בינו לערב, דכשם שהערב משתעבד רק בשעת הלואה או בקנין, או בב"ד, או בשאר דברים הנ"ל. כמו כן בקבלן [שם ה']. רק דבקבלן לעולם כשירצה המלוה נפרע ממנו תחלה, אפילו יש נכסים ללוה, רק כשרוצה הלוה לפרעו אפילו בזבורית, נפטר הערב [שם ט"ו]. אמנם בלקח הקבלן המעות מהמלוה ונתנן ללוה בהלואה, אין לו למלוה על הלוה כלום. רק באין לו להקבלן, אז נפרע מהלוה משעבודא דר' נתן [שם י"ט]. וי"א דה"ה בלא דיבר הלוה עם המלוה כלום שילוהו, רק שאמר הערב להמלוה, הלוהו. ואני פורע, דינו רק על הערב [שם כ']:
<h3>סעיף פג</h3>
<b>אמר רבי ישמעאל הרוצה שיחכים יעסוק בדיני ממונות שאין לך מקצוע</b><br> זוית:
<h3>סעיף פד</h3>
<b>בתורה גדול מהן שהן כמעין הנובע</b><br> שאין לך שום דבר מדיני התורה מאיסור והיתר, שנתנה בו תורה רשות לשכל האנושי לעוף כפי כחו לחתור ולחקור ולהחליט כפי הנראה בעיניו, כמו בדיני הממונות, שפתחה לו התורה בהם לאדם נחלה בלי מצרים, לשקול ולשפוט ולדקדק כפי שכלו, עד שרוב דיני טוען ונטען שנדברו בהם דברים הרבה כעגלה המלאה לה עמיר, כולם כללה התורה בדברים מועטים בפסוק א', באמרה בצדק תשפט עמיתך, רק מפני ששכל האדם עשוי לטעות באריגה דקה כזאת, לכן רבותינו הקדמונים בעלי המשנה והתלמוד, התאספו יחד לאלפים מגדולי האומה, והניחו לנו יסודות ושרשים בכל אלה. ובכל זה עדיין נשאר מקום להדיין להשמט לימין או לשמאל, לדמות מלתא למלתא, או לחלק ביניהם לפעמים בכחוט השערה. לכן עסק דיני ממונות ישנם שכל האנושי, לדקדק היטב שיכוון מטרת האמת על הנקודה, מלבד שכך מחוייב לו, דבכל דיני איסור והיתר, כשמסתפק בדבר, יחמיר באיסור תורה, משא"כ בדיני ממונות, לא יכול להשמט בבית הספק להחמיר, דהרי מה שהוא חומרא לזה הוא קולא לזה, וע"כ צריך להתעמל לכוון רק האמת לאמתתו:
<h3>סעיף פה</h3>
<b>ישמש את שמעון בן ננס</b><br> שדקדק כל כך, דמדכתב לו שהוא ערב אחר חתום העדים. להכי לא לבד שלא שעבד לו נכסים משועבדים, אלא לא שעבד א"ע כלל, דלא על אמונתו הלוהו:
