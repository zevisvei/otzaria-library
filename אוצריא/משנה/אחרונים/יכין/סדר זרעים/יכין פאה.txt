<h1>יכין פאה</h1>
ישראל ליפשיץ‎‎
<h2>פרק א</h2>
<h3>סעיף א</h3>
לבתר דתנא ברכות שהוא חיובו להקדוש ברוך הוא בגופו. סמיך ליה פאה. חיובו לאדם מממונו:
<h3>סעיף ב</h3>
<b>אלו דברים שאין להם שיעור</b><br> מדאורייתא:
<h3>סעיף ג</h3>
<b>הפאה</b><br> דמותר לעשות כל שדהו פאה ופטור ממעשר. אע"ג שלא הפקיר רק לעניים. אבל למטה יש שיעור מד"ס. דאין פוחתין מששים. וכ"כ בבכורים. כירושלמי רפ"ג דבכורים:
<h3>סעיף ד</h3>
<b>והראיון</b><br> כשעולה לרגל כל כמה דבעי עייל. וי"א על שוויי עולת ראייה ושלמי חגיגה. כמה דבעי להוי שוה. מיהו זה יש לו שיעור מד"ס. עולה מעה וחגיגה ב' מעין אבל קרבנות עצמן לא יביא יותר מהראוי:
<h3>סעיף ה</h3>
<b>וגמ"ח</b><br> בגופו אבל בממונו יש שיעור. אל יבזבז טפי מחומש הרווח. עוד י"ל דהנה ג' מיני חסדים יש שאפשר שניטיב בהם לחבירינו. א') בכח הגוף. ב') בכח ממונינו. ג') בכח שכלינו שחננו ה' ית' שניעץ בו לחבירינו לטובתו. ולכולן אין שיעור. דכל אשר בכוחינו לעשות לטובת חבירינו. נמהר בו לעזרו. מיהו גמ"ח שבממון היינו להלוות לו כשנצרך. אבל לתת לו צדקה לחלוטין. לזה לבד יש שיעור. דאל יבזבז יותר מחומש [ככתובות ד"נ ע"א]. ובגופו נמי דוקא בחייו ספק וחיי חבירו ודאי. חייב להכניס א"ע לספק סכנה להציל חבירו מודאי סכנה [כירושלמי שהביא באה"ג ח"מ סת"כ] [אב"י צ"ל סתכ"ו. ועי' שם בסמ"ע שכ' דכיון דהרי"ף והרמב"ם והרא"ש לא הביאו הדין הזה. ע"כ השמיטו ג"כ הב"י בש"ע. ועי' א"ר בא"ח שכ"ט ס"ח]. ונ"ל טעמיה משום דבכה"ג דמא דחבריה סומק טפי. אבל בשניהן בודאי סכנה או בשניהן בספק פטור להצילו מה"ט דמה חזית דדמא דחברך סומק טפי [פסחים כה ב']:
<h3>סעיף ו</h3>
<b>ותלמוד תורה</b><br> אין שיעור למטה דיוצא בק"ש שחרית וערבית [כמנחות צ"ט ב'] והרי גם בל"ז חייב אדם לומר ק"ש בכל יום אף שלומד תורה. וגם למעלה אין שיעור ופטור משאר מצות בשעת העסק. והא דלא תני נמי תרומה דמדאורייתא חטה א' פוטרת הכרי. ה"ט דבתרומה נכלל ג"כ תרומת מעשר דיש לה שיעור:
<h3>סעיף ז</h3>
<b>אלו דברים שאדם אוכל פירותיהן בעולם הזה</b><br> אף דשכר מצוה בהאי עלמא ליכא [כקידושין דל"ט]. עכ"פ בהיה מעשיו שקולים. ובכללן א' מהנך. מכריעו לטובה [כ"כ תוס' שבת קכ"ז א']. ולפעד"נ דהתם בקרן מיירי:
<h3>סעיף ח</h3>
<b>כיבוד אב ואם וגמילות חסדים והבאת שלום בין אדם לחבירו</b><br> ואע"ג שגם זה בכלל גמ"ח שבשכלו. היינו רק כשישאל חבירו עצה ייעצו לטובתו. אבל הבאת שלום היינו אפי' אין שניהם רוצים. אפ"ה יטריח א"ע לפתותם לתווך השלום ביניהן [אב"י כעובדא דאהרן אדר"נ פי"ב וסנהדרין ד"ו ב' ויומא דע"א ב'] ומה"ט לא קאמר תנא לעשות שלום. רק הבאת שלום. דהיינו להביא עצות מרחוק להכריחם בדבריו הרכים להביא שלום ביניהן:
<h3>סעיף ט</h3>
<b>ותלמוד תורה כנגד כולם</b><br> שקולה ככולם מדמביא לידי מעשה [כקדושין ד"מ] מיהו דוקא במצות גמ"ח שאפשר לעשות ע"י אחרים. אבל בא"א לעשות הגמ"ח ע"י אחרים מבטל הת"ת כדי לקיימה [כמ"ק ד"ט ב']:
<h3>סעיף י</h3>
<b>ואע"פ שאמרו</b><br> נ"ל דר"ל אע"פ שאמרו אין פוחתין אפ"ה אין שיעור למעלה. דהכל לפי וכו':
<h3>סעיף יא</h3>
<b>הכל לפי גודל השדה</b><br> לרמב"ם ר"ל אם השדה קטנה עד שכשיתן ממנו חלק ס' להעני יהיה מועט מאד. אזי יוסיף על חלק ס':
<h3>סעיף יב</h3>
<b>ולפי רוב העניי' ולפי רוב הענוה</b><br> מה שתענה הארץ בעשתה מרובה. דהיינו [יותר מס'] לפי מענית המחרישה [א"נ שבולת גופה נקראת ענוה כדאשכחן לקמן פ"ו מ"ז ענוה של שעורה]. דאם רוחב השדה ששים אמה. ונ"ט אמה מהן עשו הרבה. והאמה האחרונה שבקצה השדה עשתה מועט. צריך להוסיף וליתן יותר מאמה א' לפאה [ונ"ל דה"ט משום דפאה נתנה במחובר לקרקע כרפ"ד] כך פי' הגרב"א זצוק"ל. ול"נ שהוא מלשון ולא שקץ ענות עני. ר"ל אם עניות העניים גדול מאד יכול להוסיף ליתן להם יותר מחלק ס'. ולפי פשוטו יש לומר לפי מה שתענה הארץ. דאם יצוה ה' אתו את הברכה יתן לעניים יותר מחיובו. מדאף על פי כן נשאר לו הרבה. דברבות הטובה רבו אוכליה. וקמשמע לן דאפילו יוסיף הרבה הכל פטור ממעשרות:
<h3>סעיף יג</h3>
<b>נותנין פאה מתחלת השדה</b><br> או מאמצעה. ולכתחילה צריך להניח בסופה:
<h3>סעיף יד</h3>
<b>ר"ש אומר ובלבד שיתן בסוף כשיעור</b><br> נ"ל דבהא פליגי. מדכתיב פאת דמשמע בסופה וכתב לקצור דמשמע גם באמצע ובתחלה. וכירושלמי. לת"ק פאת למצוה. ולקצור לדיעבד. ולר"ש פאת לתשלומי חיוב פאה. ולקצור דגם באמצע ותחלה לפטור ממעשר. ולר"י לקצור אינו פאה עד דאיכא נמי פאת. ובירושלמי אמרי' דמה שאמר ר"ש ובלבד שיתן בסוף כשיעור היינו שצריך שיניח בסוף פאה כשיעור מה שחייב ממה שקצר אחר שהפריש הפאה הראשונה:
<h3>סעיף טו</h3>
<b>ר' יהודה אומר אם שייר קלח אחד</b><br> משיעור ששים. במה שנתן באמצעו ובראשה:
<h3>סעיף טז</h3>
<b>סומך לו משום פאה</b><br> מצטרף הכל:
<h3>סעיף יז</h3>
<b>ואם לאו</b><br> שנתן מאמצע כל השיעור:
<h3>סעיף יח</h3>
<b>אינו נותן אלא משום הפקר</b><br> ר"ל כל מה שנתן במחובר. מדלא נתנו בסופו הו"ל הפקר אם הפקיר אף לעשירים [כלקמן רפ"ו] ונותן פאה אחרת בתלוש. ואז אינו מוסיף על ששים. כך נ"ל:
<h3>סעיף יט</h3>
<b>כלל אמרו בפאה כל שהוא אוכל</b><br> לאפוקי ספיחי סיטים. והוא מין צבע וחזי לאכילה ע"י הדחק. משא"כ סיטים עצמן לא חזו כלל [נדה ד"נ ע"א תוס' שם] ולרש"י [שבת דס"ח] להכי לא ממעט סיטים גופיי'. מדאין דרך ללקטם עד שיעשו ספיח אחר ד' וה' שנים:
<h3>סעיף כ</h3>
<b>ונשמר</b><br> למעוטי הפקר:
<h3>סעיף כא</h3>
<b>וגידוליו מן הארץ</b><br> למעוטי כמהין ופטריות מיני שוואממען. שאינם מושרשים בארץ ומאויר קא גדלו:
<h3>סעיף כב</h3>
<b>ולקיטתו כאחת</b><br> למעוטי תאנים וכל כי"ב:
<h3>סעיף כג</h3>
<b>ומכניסו לקיום</b><br> למעוטי ירק. מיהו שומין ובצלים מדמכניסן לקיום חייבים:
<h3>סעיף כד</h3>
<b>והתבואה והקטניות בכלל הזה</b><br> שיש בהן כל התנאים הנ"ל. ונ"ל דקמ"ל תבואה וקטניות דהא שאר גידולים יש שאין בהן כל התנאים הללו וצריך לחקור אחריהן:
<h3>סעיף כה</h3>
<b>ובאילן האוג</b><br> קארנעלקירשען בוים וי"א גערבער בוים:
<h3>סעיף כו</h3>
<b>והחרובין והאגוזים והשקדים והגפנים והרמונים והזיתים והתמרים חייבין בפאה</b><br> ה"ה כל אילנות שיש בהן התנאים הנ"ל רק נקט הני מדהן פירות המצויין בא"י. מיהו מדאורייתא אין חיוב פאה ומעשרות רק בדגן תירוש ויצהר:
<h3>סעיף כז</h3>
<b>לעולם הוא נותן משום פאה</b><br> בלא נתן במחובר:
<h3>סעיף כח</h3>
<b>ופטור מן המעשרות עד שימרח</b><br> שיצבור התבואה בכרי. ויחליק פני הכרי למעלה ליפותו. דאז נגמר נקיות התבואה ואז ראוי ליתן תרומה ומעשרות: ובנתן אחר כך חייב בתרומות ומעשרות תחילה:
<h3>סעיף כט</h3>
<b>ונותן משום הפקר ופטור</b><br> הזוכה בה:
<h3>סעיף ל</h3>
<b>ומאכיל</b><br> טבל:
<h3>סעיף לא</h3>
<b>לבהמה ולחיה ולעופות</b><br> דאכילתן בקבע כעראי דאדם דמי ולא נקט עראי דאדם משום דבעי לאשמעינן רבותא דבבהמה אפילו קבע מותר. מיהו אף לאחר מרוח בשדעתו להכניס לביתו רשאי לאכול בהמה קבע ואדם עראי כפ"א דמעשרות:
<h3>סעיף לב</h3>
<b>ונוטל מן הגורן וזורע ופטור מן המעשרות עד שימרח</b><br> דאז אסור מד"ס עד שיעשר:
<h3>סעיף לג</h3>
<b>דברי ר"ע</b><br> ולרבנן אפילו מקודם חייב מד"ס:
<h3>סעיף לד</h3>
<b>כהן ולוי שלקחו את הגורן המעשרות שלהם עד שימרח</b><br> ובלקחו אח"כ מדכבר נתחייב למעשרות. קנסוהו רבנן שלא יפסידו לאחיהם העניים:
<h3>סעיף לה</h3>
<b>המקדיש ופודה חייב במעשרות עד שימרח הגזבר</b><br> דבשעת מרוח פטור היה. ונקט שפדה המקדיש. לרבותא דאע"ג דבשעת זריעה וגם השתא התבואה שלו היתה. וסד"א דשפיר קרינן ביה תבואת זרעך אף שמרחה הגזבר ביני ביני קמ"ל:
<h2>פרק ב</h2>
<h3>סעיף א</h3>
<b>ואלו מפסיקין לפאה</b><br> ליתן פאה מכ"א לעצמו:
<h3>סעיף ב</h3>
<b>הנחל</b><br> נהר אף אם מים שבו אינן נמשכין:
<h3>סעיף ג</h3>
<b>והשלולית</b><br> קאנאל והוא חפירה בידי אדם. ודוקא במים שבו נמשכין:
<h3>סעיף ד</h3>
<b>ודרך היחיד</b><br> ד' אמות:
<h3>סעיף ה</h3>
<b>ודרך הרבים</b><br> ט"ז אמה. ומשום סיפא נקט לה דאפ"ה אינו מפסיק לאילן:
<h3>סעיף ו</h3>
<b>ושביל</b><br> שביל זוטר משיעור דרך הנ"ל. והחילוק בין דרך לשביל. דדרך היינו מעיר לעיר מיוחד ליחיד או לרבים ליסע שם עם בהמות ומשאות. אבל שביל אינו רק ממקום למקום בשדה מיוחד ליחיד או לרבים רק לאדם לבד. ונקט תנא דרך היחיד לרבותא דרישא דמפסיק לזרעים ותבואה. ונקט דרך הרבים לרבותא דסיפא. דאף שרחב ביותר אפ"ה אינו מפסיק באילנות. ונקט שבילים דצריך קבוע. ואפ"ה מפסיקין ברישא ולא בסיפא:
<h3>סעיף ז</h3>
<b>הרבים ושביל היחיד הקבוע</b><br> אפילו שביל הרבים צריך קבוע וכו':
<h3>סעיף ח</h3>
<b>בימות החמה ובימות הגשמים</b><br> בזמן שהשדות זרועות:
<h3>סעיף ט</h3>
<b>והבור</b><br> ארץ שממה:
<h3>סעיף י</h3>
<b>והניר</b><br> חרוש:
<h3>סעיף יא</h3>
<b>וזרע אחר והקוצר לשחת</b><br> תבואה שלא הביאה שליש:
<h3>סעיף יב</h3>
<b>מפסיק</b><br> חזר ונקט מפסיק. לומר דבשחת פליגי ר"מ וחכמים:
<h3>סעיף יג</h3>
<b>וחכמים אומרים אינו מפסיק אלא אם כן חרש</b><br> את המקום שקצר לשחת דמדהתחיל בו לקצור גרע מבור וניר. וכולן שיעור רחבן ג' תלמים והוא מעט פחות מרובע [רובע הוא י' אמות וטפח ופחות מאצבע. מרובעים] ודוקא בשדה קטנה שכל א' אינה רחבה רק נ' אמה על ב' אמות רוחב. אבל בשכל א' גדולה יותר מזה. אז בבור וניר צריך שיהיו רחבים כ"א רובע ממש. חוץ מזרע אחר דסגי בכ"ש [ועי' רמב"ם וראב"ד פ"ג ממתנות עניים]:
<h3>סעיף יד</h3>
<b>אמת המים</b><br> היינו שלולית [אב"י עי' רתוי"ט ופי' רב"א] וקראה בכאן אמה. מדאינה רחבה כשלולית רק כדי אמה מכאן וכדי אמה מכאן ואפ"ה לר"י מפסקת:
<h3>סעיף טו</h3>
<b>שאינה יכולה להקצר כאחת</b><br> שהעומד באמצע א"א שיקצור כאן וכאן:
<h3>סעיף טז</h3>
<b>רבי יהודה אומר מפסקת</b><br> פליג את"ק דס"ל דבל"ז מפסיק:
<h3>סעיף יז</h3>
<b>וכל ההרים אשר במעדר</b><br> שיפפע:
<h3>סעיף יח</h3>
<b>יעדרון</b><br> שההר זקוף וא"א לחרשו עם שוורים. או שההר קשה ואי אפשר לבקוע הקרקע בקנקן המחרישה. אבל חופרין אותו מקום בידי אדם במרא וחצינא. ואם הר כזה מפסיק בין ב' שדות:
<h3>סעיף יט</h3>
<b>אף על פי שאין הבקר יכול לעבור בכליו הוא נותן פאה לכל</b><br> ר"ל פאה א' לשתיהן. אבל אם אותו מקום המפסיק אין חופרין אותו כלל אפי' ביד אדם אז צריך ליתן פאה לכל שדה לבד. וכלקמן סי' כ':
<h3>סעיף כ</h3>
<b>הכל</b><br> כל הנזכר במ"א וב'. והכל לאתויי סלע שחולק השדה. וצריך לעקור המחרישה מצד זה לצד שני:
<h3>סעיף כא</h3>
<b>מפסיק לזרעים ואינו מפסיק לאילן</b><br> פאה של אילנות:
<h3>סעיף כב</h3>
<b>אלא גדר</b><br> גבוה י"ט. חוץ מחרובין וזיתים:
<h3>סעיף כג</h3>
<b>ואם היה שער כותש</b><br> ר"ל שענפי האילן מתערבים ממעל לגדר. ועי' מה שכתבנו בס"ד [כלאים פ"ה מ"ג]:
<h3>סעיף כד</h3>
<b>ולחרובין</b><br> שגבוהים הרבה:
<h3>סעיף כה</h3>
<b>כל הרואין זה את זה</b><br> בעומד אצל א' רואה השני אפילו ממעל לגדר מצטרפין:
<h3>סעיף כו</h3>
<b>אמר רבן גמליאל נוהגין היו בית אבא נותנין פאה אחת לזיתים שהיו להם בכל רוח</b><br> לרוח א' של עיר:
<h3>סעיף כז</h3>
<b>רבי אליעזר בר' צדוק אומר משמו אף לחרובין שהיו להם בכל העיר</b><br> אף בב' רוחות ואין רואין זא"ז:
<h3>סעיף כח</h3>
<b>הזורע את שדהו מין אחד אף על פי שהוא עושהו שתי גרנות</b><br> שלקטו בב' זמנים:
<h3>סעיף כט</h3>
<b>נותן פאה אחת</b><br> ודוקא שכבר בשל הב' בשעה שקצר האחד. דאל"כ לרבי עקיבא ב' פאות [כפ"ג מ"ב]:
<h3>סעיף ל</h3>
<b>מעשה שזרע ר' שמעון איש המצפה לפני רבן גמליאל</b><br> כלומר בימיו שהיה ר"ג נשיא. ודקאמר עלו. לאו דר"ג עלה עמו לשאול. והרי הוא היה ראש סנהדרין. אלא פעל שלא נזכר שם פעלו. אלא ר"ל ב"ב של ר"ש עלו:
<h3>סעיף לא</h3>
<b>ועלו ללשכת הגזית ושאלו אמר נחום הלבלר</b><br> סופר:
<h3>סעיף לב</h3>
<b>מקובל אני מרבי מיאשא שקבל מאבא שקבל מן הזוגות</b><br> שנזכרו במסכת אבות שקבלו זמ"ז:
<h3>סעיף לג</h3>
<b>שדה שקצרוה כותים</b><br> לעצמן. בגזילה:
<h3>סעיף לד</h3>
<b>קצרוה לסטים</b><br> נ"ל דר"ל אפילו גזלן ישראל:
<h3>סעיף לה</h3>
<b>קרסמוה נמלים</b><br> הנמלים דרכן לנשך השבלים סמוך לשרשן וחתוך כזה נקרא קרסום:
<h3>סעיף לו</h3>
<b>שברתה הרוח או בהמה</b><br> קמ"ל אפילו הנהו דשכיחי:
<h3>סעיף לז</h3>
<b>פטורה</b><br> נ"ל אפילו החזירו התבואה פטור. מדכתיב ובקוצרכם:
<h3>סעיף לח</h3>
<b>קצר חציה וקצרו לסטים חציה פטורה שחובת הפאה בקמה</b><br> ר"ל הוא השאירה בקמה ואינו חייב באחריות שלה:
<h3>סעיף לט</h3>
<b>קצר חציה ומכר חציה הלוקח נותן פאה לכל</b><br> דמדחובת פאה בסוף. הו"ל כלא מכר לו הפאה. ואפילו לא מכר לו קרקע כלל. אבל במכר חציה וקצר חציה כל א' נותן פאה לעצמו:
<h2>פרק ג</h2>
<h3>סעיף א</h3>
<b>מלבנות התבואה</b><br> ערוגות מרובעות:
<h3>סעיף ב</h3>
<b>שבין הזיתים</b><br> רבותא קמ"ל דאפילו זתים שחייבים בפאה מן התורה. אפ"ה לא מפסקי לב"ה. וכ"ש שאר אילנות:
<h3>סעיף ג</h3>
<b>בש"א פאה מכל אחת ואחת בית הלל אומרים מאחד על הכל</b><br> ולא נחלקו רק ביש י' אילנות מפוזרים בנ' על נ' אמה. ובמקורבים יותר. מדלמיעקר קאי מודו ב"ש. ובמרוחקים ביותר מודו ב"ה. מדנראה שלא בשביל האילנות נעשה השדה מלבנות מלבנות דהרי יש רווח הרבה בין האילנות שנשאר ולא זרע אותו אלא ודאי התכוון שיהיה כל מלבן ומלבן שדה לבד:
<h3>סעיף ד</h3>
<b>ומודים שאם היו ראשי שורות</b><br> של הערוגות. ולא נקט ראשי מלבנות. נ"ל דמעורבים לא נקראו מלבנות:
<h3>סעיף ה</h3>
<b>מעורבין שהוא נותן פאה מאחד על הכל</b><br> בכה"ג מודו ב"ש לבית הלל ומדב"ש נשמע לב"ה במרוחקים היו"ד זיתים בטפי מנ' אמה:
<h3>סעיף ו</h3>
<b>המנמר את שדהו</b><br> קוצר תבואה שנתבשל ראשון ראשון בשדה ומחזי כמנומר:
<h3>סעיף ז</h3>
<b>ושייר קלחים לחים</b><br> שלא נתבשלו:
<h3>סעיף ח</h3>
<b>רבי עקיבא אומר נותן פאה מכל אחד ואחד</b><br> מכל נימור ונימור דאע"ג דלעיל [רפ"ב] לכ"ע רק זרע אחר מפסיק ס"ל דשאני הכא דמדלא נתבשלו עדיין הנשארים כזרע אחר דמי:
<h3>סעיף ט</h3>
<b>וחכמים אומרים מאחד על הכל</b><br> דס"ל דמדלוקטין שניהן באופן שוה להכי קצירת ראשונים אתחלתא דקצירת כולן היא:
<h3>סעיף י</h3>
<b>ומודים חכמים לרבי עקיבא בזורע שבת</b><br> דילקרויט:
<h3>סעיף יא</h3>
<b>או חרדל בשלשה מקומות שהוא נותן פאה מכל אחד ואחד</b><br> דאין דרכן לזרוע שדה א'. וכל א' חשיב שדה בפ"ע. ואף דאין פאה לירק. הנהו מיני זרעים נינהו:
<h3>סעיף יב</h3>
<b>המחליק בצלים לחים</b><br> נ"ל דר"ל תולש קצתן כשהן רכים. וחלקים בלי קליפה:
<h3>סעיף יג</h3>
<b>לשוק ומקיים יבשים לגורן</b><br> ר"ל משיירן בקרקע שיתהוה עליהן קליפה. לעשותן גורן ואעפ"כ שניהן נתבשלו כבר:
<h3>סעיף יד</h3>
<b>נותן פאה לאלו לעצמן ולאלו לעצמן</b><br> דמדלא נטלן ממקום א' וכדמסיק. הו"ל שוק וגורן ב' מינים. ולא מחשב אתחלתא דקצירה משא"כ במנמר לעיל אפילו נטלן מכמה מקומות ובזמנים מחולפים אפ"ה נותן לרבנן לשניהן פאה א' דהתם נוטל בב' הזמנים שניהן [לחים] הנתבשלים כבר. ושפיר הו"ל בתחלה אתחלתא דקצירה. אבל הכא שבשעת עקירת הראשונים כבר נתבשלו האחרונים רק שאעפ"כ מניחן שיתיבשו כדי לקיימן לגורן אינן דומין לראשונים שאוכלן לחים והו"ל כב' מינים. ומה"ט נמי לא דמי הכא לעושה שדהו ב' גרנות דנותן רק פאה א' [כפ"ב מ"ה] דהתם כבר נתבשלו כולן. רק שאין לו פנאי לקצרן כולן יחד. משא"כ הכא:
<h3>סעיף טו</h3>
<b>וכן באפונין</b><br> באהנען. לקט מקצתן כאן וכאן לאכלן בשרביטין והניח הנשארים לדושן בגורן:
<h3>סעיף טז</h3>
<b>וכן בכרם</b><br> כשלוקט מאיזהו שורות כאן וכאן לאכלם ענבים. והניח הנשארים לכבשן ליין בבית הבד:
<h3>סעיף יז</h3>
<b>המדל</b><br> שולף מבין הנזרעין רצופים כדי שיתעבו הנשארים:
<h3>סעיף יח</h3>
<b>נותן מן המשואר על מה ששייר</b><br> והנעקר פטור. דלא מחשב קצירה. מדנתלשו רק לתקנת הנשארים:
<h3>סעיף יט</h3>
<b>והמחליק מאחת יד</b><br> ר"ל במקום א'. דרישא בעקרן מפוזרים. אבל בעקרן במקום א' אפי' מחליק מחשב אתחלתא דקצירה:
<h3>סעיף כ</h3>
<b>האמהות של בצלים</b><br> בצלים שמשאירן בארץ להרבות זרע. ולא חזו לאכילה:
<h3>סעיף כא</h3>
<b>חייבות בפאה</b><br> דעכ"פ תחלה הוה חזי לאכילה בשעה שלקט הראשונים לאכילה היו גם אלו שהשאירן בקרקע לזרע ג"כ ראויין לאכילה וחייבין. לפיכך נותן פאה לאלו לעצמן ולאלו לעצמן כלעיל [מ"ג]:
<h3>סעיף כב</h3>
<b>מלבנות הבצלים שבין הירק ר' יוסי אומר פאה מכל אחת ואחת</b><br> ס"ל ירק כזרע אחר דמי דמפסיק. כפ"ב. ולא דמי לתבואה בין הזתים במ"א. דהתם דרך בני אדם לזרוע בין האילנות. משא"כ הכא:
<h3>סעיף כג</h3>
<b>שנים שלקחו את האילן נותנין פאה אחת</b><br> ואע"ג דאפי' בקנה ב' אילנות אין לו קרקע [כב"ב פ"ה מ"ד]. וא"כ היאך יתחייב בפאה והכתיב פאת שדך והרי אין שדה שלו. ואי"ל דכיון דקנה מהמוכר שהיה מחוייב. והמוכר קבל המעות. דמי למכור לי במ"ע של פרה זו. דנותן לוקח לכהן ואין מנכה לו מהדמים [כחולין קל"ב א'] אע"ג שאין הפרה שלו. וה"ג אע"ג שאין השדה של לוקח לא מכר לו הפאה שחייב מאילן זה. ליתא. דהרי לעיל [פ"ב מ"ז] בקצרוה לסטים והניחו התבואה לבעל השדה אפ"ה פטור בעה"ב מהפאה. וכ"ש הכא שהפירות לא יוחזרו לבעל הקרקע כ"ש פטור מפאה. ואי נימא שגם קודם קצירה כבר היה רמי חיוב פאה על הגידולין. אמאי בקצרוה לסטים יפטור מהפאה. אלא נ"ל דמיירי הכא שקנה קרקע בפירוש עם האילן:
<h3>סעיף כד</h3>
<b>לקח זה צפונו וזה דרומו זה נותן פאה לעצמו וזה נותן פאה לעצמו המוכר קלחי אילן בתוך שדהו</b><br> ולא מכר רק מקום כל קלח וקלח לבדו. דבקנה כל הקרקע הקרקע מחברן [כ"כ בל"ש וכן משמע קצת מרמב"ם פ"ג ממ"ע. ולפע"ד נראה דאפילו בלא קנה קרקע כלל נמי חייב בפאה ולא דמי לזוכה מהפקר פ"א סי' כ'. דהכא אתא לידו מיד החייב והמוכר קבל המעות. ודמי למכור לי במ"ע של פרה זו דנותנן לכהן ואין מנכה מהדמים (חולין קל"ב א') ועיין שם ודו"ק]:
<h3>סעיף כה</h3>
<b>א"ר יהודה אימתי בזמן שלא שייר בעל השדה</b><br> קצת אילנות עוד לעצמו:
<h3>סעיף כו</h3>
<b>אבל אם שייר בעל השדה הוא נותן פאה לכל</b><br> ודוקא בשגם התחיל כבר המוכר בקצירה. ול"ד לסוף פ"ב דחייב הלוקח דהכא שייר לעצמו:
<h3>סעיף כז</h3>
<b>רבי אליעזר אומר קרקע בית רובע</b><br> שמחזיק לזרוע רובע. עי' פ"ב יג:
<h3>סעיף כח</h3>
<b>רבי יהושע אומר העושה סאתים</b><br> והוא פחות ממקום שהוא כדי לזרוע בית רובע:
<h3>סעיף כט</h3>
<b>רבי יהורה בן בתירה אומר כדי לקצור ולשנות</b><br> שמילא כפו קוצר ב' פעמים:
<h3>סעיף ל</h3>
<b>ר"ע אומר קרקע כל שהוא חייבת בפאה ובבכורים</b><br> דוקא בכורי חטה ושעורה. אבל בכורי אילן צריך קרקע ט"ז אמה לכל רוח:
<h3>סעיף לא</h3>
<b>ולכתוב עליו פרוזבול</b><br> פרוזבול. ר"ל תקנת עשירים. שחטאו ולא רצו להלות מיראה שתשמיט שביעית. ומדשמיטת כספים בזה"ז מדרבנן. התקין הלל פרוזבל. שיאמר מלוה לב"ד. מוסרני לכם שטרותי אלו. וב"ד כותבין לו שאמר כן. ואז הוא כגבוי ואינו נשמט. ודוקא ביש קרקע ללוה [ועי' מ"ש בס"ד שביעית פ"י סי' יז]:
<h3>סעיף לב</h3>
<b>ולקנות עמו נכסים שאין להם אחריות</b><br> מטלטלי:
<h3>סעיף לג</h3>
<b>בכסף ובשטר ובחזקה</b><br> אף דלבדן אינם נקנין רק במשיכה בהקנן אגב קרקע. נקנין עמה כשקנה הקרקע בא' מג' דרכים הנ"ל. אפי' אין המטלטלין צבורים שם:
<h3>סעיף לד</h3>
<b>הכותב נכסיו שכיב מרע</b><br> נ"ל דנקט מלת שכ"מ לבסוף. לאשמעי'. דאפי' לא כ' השכ"מ מהיום. רק כ' "במתנת שכ"מ". ונתכוון שיהיו שלו רק אחר מותו. אפ"ה בשייר. דינו כמתנת בריא:
<h3>סעיף לה</h3>
<b>שייר קרקע כל שהוא</b><br> ה"ה בשייר מטלטלי. וי"א דעכ"פ צריך כדי פרנסתו ופרנסת ב"ב כל ימי חייו:
<h3>סעיף לו</h3>
<b>מתנתו מתנה</b><br> בקנו מידו או נתנה מיד. בעמד אינו חוזר. ואפי' מת צריך קניין. דמדשייר ולא פי' שמחמת מיתה נותן. הו"ל כמתנת בריא דלא קנה אם לא קנו מהנותן. ומה"ט מתנת שכ"מ במקצת בעי קניין. ובכולה אדרבה קניין או שטר גריעי טפי. דשמא לא גמר להקנות כ"א באלו. והרי אין קונין לאחר מיתה. אם לא שפי' שכוונתו בקניין ושטר ליפות כחו. מיהו מצוה מחמת מיתה. אפי' במקצת ובקניין. בעמד חוזר [ח"מ שם]:
<h3>סעיף לז</h3>
<b>לא שייר קרקע כל שהוא אין מתנתו מתנה</b><br> בעמד חוזר. אפי' נתנה לו מיד. ובין כתבם לא' או לק' ולא הפסיק בינתיים. דמדשבק נפשיה ערטלאי. ש"מ דכוונתו רק כשימות:
<h3>סעיף לח</h3>
<b>הכותב</b><br> בשכ"מ מיירי. ובבריא בקניין. אבעי' דלא אפשטי [ב"ב קל"ב]:
<h3>סעיף לט</h3>
<b>נכסיו לבניו</b><br> ודוקא לזרעו. ובשאר אדם לא אבדה כתובתה. [ב"ש אה"ע ק"ו סק"ב]:
<h3>סעיף מ</h3>
<b>וכתב לאשתו קרקע כל שהוא</b><br> ה"ה מטלטלי. לדידן דכתובה נגבית ממטלטלים:
<h3>סעיף מא</h3>
<b>אבדה כתובתה</b><br> ועכ"פ גובה מנכסים שיבואו לאחר מכאן. ואפי' מנכסי א' מהבנים שימות אח"כ בחיי אב:
<h3>סעיף מב</h3>
<b>רבי יוסי אומר אם קבלה עליה אע"פ שלא כתב לה אבדה כתובתה</b><br> דשתיקה כהודאה דמי ומחלה כתובתה עבור הכבוד שעשה לה שתהיה משותפת עם הבנים. ואע"ג שלא קנו מידה. וי"א אפי' שלא בפניה. רק כששמעה שתקה. וקי"ל כר"י. מיהו דוקא כתובה ותוס'. אבל נדוניא. לכ"ע דוקא כשקבלה בפירוש מהני [אה"ע שם].
<h3>סעיף מג</h3>
<b>הכותב נכסיו לעבדו</b><br> שכ' "כל" נכסי לעבדי:
<h3>סעיף מד</h3>
<b>יצא בן חורין שייר קרקע כל שהוא</b><br> הוא הדין מטלטלי:
<h3>סעיף מה</h3>
<b>לא יצא בן חורין</b><br> דהרי קיי"ל אדם מוציא דבריו לבטלה [כערכין ד' ה' א']. ולפיכך אמרי' דמשט' בו ואפי' אמר חוץ מקרקע פלוני. ואפי' אין לו רק אותו קרקע ועבד. אפילו הכי מדיש שיור בדיבור דכל נכסי. שהוא משתחרר בדיבור זה ששייר בו. א"כ לאו כרות גיטא הוא. דלא פלגינן דבוריה בין שאר נכסיו לעבד. וכשייר בגוף העבד דמי. ולרי"ף ה"ט מדנזכר זכות הרב בגט שחרור:
<h3>סעיף מו</h3>
<b>ר"ש אומר לעולם הוא בן חורין</b><br> דפלגינן דבוריה:
<h3>סעיף מז</h3>
<b>עד שיאמר הרי כל נכסי נתונין לאיש פלוני עבדי חוץ מאחד מרבוא שבהם</b><br> ואפי' שוה העבד טפי. מכל מקום מדלא פי' מה שייר. אמרינן עליו נתכוון ולא שוה בעיניו טפי:
<h2>פרק ד</h2>
<h3>סעיף א</h3>
<b>הפאה ניתנת במחובר לקרקע</b><br> שיניח לעניים לתלשה בעצמן ממחובר:
<h3>סעיף ב</h3>
<b>בדלית</b><br> גפן המודלה ע"ג כותל גבוה:
<h3>סעיף ג</h3>
<b>ובדקל</b><br> שגבוה הוא:
<h3>סעיף ד</h3>
<b>בעל הבית מוריד ומחלק לעניים</b><br> שלא יסתכנו כשידחקו זה את זה. ואינו משליכו לפניהן. שמא יתכוון להשליך סמוך לקרובו עני:
<h3>סעיף ה</h3>
<b>רבי שמעון אומר אף בחליקי אגוזים</b><br> אילני אגוזי פרך. קאקוסניססע בל"א. שחלקים וגבוהים מאד. ונראה לי דת"ק ס"ל דכיון דפסוק א' מחייבו ליתן מחובר. וכ' א' מחייבו ליתן בתלוש. מסתבר שלא חייבתו תורה להטריח כ"כ באילנות שגבוהים ביותר ואף שאין אלו גדלין בא"י הרי כבר כ' הרמב"ם [בפ"א ממתנת עניים] שנוהגים כל מתנת עניים גם בח"ל [אב"י ועי' שיר השירים וי"ו י"א. ואגוזי פרך דערלה פ"ב ועי' מעשרות פ"א ב'. ועוד דשיעורין הלמ"ס כסוכה ד' ה' ב' ובתוכם שיעור דאגוז לשבת ואתרוג לר"מ כשבת דפ"א. א'. ובודאי שיער בפירות דא"י וי"ל דכונת ע"ר על חלוקי אגוזים דוקא שהוא מין בפני עצמו]:
<h3>סעיף ו</h3>
<b>אפילו תשעים ותשעה</b><br> עניים וארישא קאי. ולא זכיתי לידע למה נקט צ"ט ולא ק' שהוא מניין שלם [אב"י ול"מ נ"ל דאתא לאשמועינן דאפילו באו כל הק' יחד תחלה והיו להם דעה א'. ואח"כ בשעת החלוקה נטה האחד בדעתו מחביריו הרבים. אם אמר כהלכה שומעין לו]:
<h3>סעיף ז</h3>
<b>אומרים לחלק ואחד אומר לבוז לזה שומעין</b><br> אף שחזק מחביריו:
<h3>סעיף ח</h3>
<b>בדלית ובדקל אינו כן אפילו תשעים ותשעה אומרים לבוז ואחד אומר לחלק לזה שומעין שאמר כהלכה</b><br> אף שאינו מתכוון להלכה. רק משום שחלש מחבריו:
<h3>סעיף ט</h3>
<b>נטל</b><br> א' מעניים:
<h3>סעיף י</h3>
<b>מקצת פאה וזרקה על השאר</b><br> וסבור לקנות בהכי:
<h3>סעיף יא</h3>
<b>אין לו בה כלום</b><br> אף פאה שזרק קנסוהו:
<h3>סעיף יב</h3>
<b>נפל לו עליה</b><br> וד' אמותיו לא קנו לו. רק בצדי ר"ה וסימטא. א"נ מדנפל גלי דעתיה דלא רצה לקנות בד"א:
<h3>סעיף יג</h3>
<b>ופירש</b><br> או:
<h3>סעיף יד</h3>
<b>טליתו עליה מעבירין אותה הימנו</b><br> הטלית מהפאה אבל לא קנסוהו בטליתו. שכבר היא שלו והיא שמלתו לעורו:
<h3>סעיף טו</h3>
<b>וכן בלקט</b><br> קמ"ל דלא מבעי פיאה דעניים משמרין במקומה. ונמצא הפסדן ברור. אלא אפי' לקט ושכחה. דספק אתו גם מונח מפוזר. ולהכי אין העניים מחפשין אחריה ושמא לא ימצאוה. אפ"ה קנסוהו:
<h3>סעיף טז</h3>
<b>וכן בעומר השכחה</b><br> נקט עומר כדכתיב. וה"ה קמה שכוחה:
<h3>סעיף יז</h3>
<b>פאה אין קוצרין אותה במגלות</b><br> זענזען:
<h3>סעיף יח</h3>
<b>ואין עוקרין אותה בקרדומות</b><br> האקקע:
<h3>סעיף יט</h3>
<b>כדי שלא יכו איש את רעהו</b><br> בחטפם הפאה:
<h3>סעיף כ</h3>
<b>שלש אבעיות</b><br> ר"ל ג"פ מתגלה בעה"ב בשדה כדי שיכנסו העניים מדעתו. לחלק פאה. מפני שאז מצויין שם ג' כתות חלשות וכדמסיק. להכי יהיה הבעה"ב שם לעמוד לימין צדקם ושלא יעשו להם חביריהם עול:
<h3>סעיף כא</h3>
<b>בשחר</b><br> שאז לוקטות המניקות. שישנים בניהם:
<h3>סעיף כב</h3>
<b>ובחצות</b><br> שאז לוקטים הילדים. שכבר הקיצו משנתם:
<h3>סעיף כג</h3>
<b>ובמנחה</b><br> זקנים וחלשים אינן הולכין ללקט עד מנחה שלא יהיו נדחקים. דאז כבר חזרו הכל לביתם. מדלא נשאר בשדה רק מעט מפוזר הנה והנה. כך נ"ל:
<h3>סעיף כד</h3>
<b>רבן גמליאל אומר לא אמרו אלא כדי שלא יפחתו</b><br> מג' זמנים הנ"ל. ונ"ל דס"ל דרשאי להוסיף על זמני חילוק הפאה אף שעי"ז יפסידו הג' כתות החלשות שלא יהיו שם בעת שיחלק הפאה:
<h3>סעיף כה</h3>
<b>רבי עקיבא אומר לא אמרו אלא כדי שלא יוסיפו</b><br> דס"ל דרשאי להפחית מג' זמנים הנ"ל. אף שיפסידו כת א' או ב' הכל וקיי"ל דאין בעה"ב רשאי לפחות או להוסיף על ג' זמנים הנ"ל. ולא יחלקו הפיאה רק באותן ג' הזמנים [רמב"ם]:
<h3>סעיף כו</h3>
<b>של בית נמר</b><br> שם משפחה:
<h3>סעיף כז</h3>
<b>היו מלקטין על החבל</b><br> רבותינו פי' דר"ל שקושרין חבל וקוצרין כמדתה. ומניחין בסופה פיאה. ולפעד"נ דר"ל שמחלקין השדה לג' חלקים שוין. מקושרין חבל לרוחב השדה. שקוצרין כדי חבל א' בשחרית וא' בחצות וא' במנחה. רק שבכל א' מג' חלקים הנ"ל מניחין פאה מכל ערוגה וערוגה וכדמסיק. רק שאין מניחים ללקוט העניים עדיין רק עד שיגיעו הקוצרים לסוף כל חבל וחבל. דהיינו בעת ביאת ג' כתות הנ"ל. א"נ נ"ל דמלת חבל. ר"ל כמו חבל הים [צפניה ב] דר"ל גבול. ה"נ היו מניחין פאה בסוף שדה. על הגבול. דכך מצותה. וכירושלמי [ושבת דכ"ג. א']. אמנם ק"ל אי לענין פאה קמיירי. לכללינהו עם הסיפא. נותנין פאה על החבל מכל אומן ואומן. וטפי נלפע"ד מדתני מלקיטין. דבלקט מיירי. ור"ל דס"ל כמו דמצות פאה לתתה ג"פ ביום בשחר וחצות ומנחה. כ"כ התנהגו עם הלקט. חלקו השדה לג' חלקים ע"י חבל. שלא ילקטו העניים מהחבל להלן. עד זמן זמנם זמניהם:
<h3>סעיף כח</h3>
<b>ונותנים פאה מכל אומן ואומן</b><br> שורות ערוגה. כדי שלא יצטרכו עניים להמתין עד סוף קצירה אף שעי"ז הוסיפו בזמני וחילוק הפאה דדוקא בחילוק הפאה שקצובה. נתנו מיד. אבל לקט שהוא מועט. ואינו קצוב חלקוהו על החבל. שלא ילקטוהו רק בזמן שג' כתות החלשות שם:
<h3>סעיף כט</h3>
<b>עובד כוכבים שקצר את שדהו ואחר כך נתגייר פטור מן הלקט ומן השכחה ומן הפאה</b><br> אף שעדיין מונחים שם:
<h3>סעיף ל</h3>
<b>רבי יהודה מחייב בשכחה שאין השכחה אלא בשעת העמור</b><br> בשעה שמפנה עמרים להגדיש ושכח. אז גר הוא. ולחכמים מדאינו בשכחת קמה אינו בשכחת עומר. דהוקשו אהדדי:
<h3>סעיף לא</h3>
<b>הקדיש קמה ופדה קמה</b><br> בעודה קמה:
<h3>סעיף לב</h3>
<b>עומרין ופדה עומרין חייב</b><br> בשכחה:
<h3>סעיף לג</h3>
<b>קמה ופדה עומרין פטורה</b><br> מפאה משום דבשעת הקציר של הקדש היה ולא קרינן ביה קצירך. ובשכחה פליגי חכמים ור"י כמ"ו בגר:
<h3>סעיף לד</h3>
<b>כיוצא בו המקדיש פירותיו עד שלא באו לעונת המעשרות</b><br> כפ"א דמעשרות מ"ב:
<h3>סעיף לה</h3>
<b>מי שלקט את הפאה ואמר הרי זו לאיש פלוני עני ר' אליעזר אומר זכה לו וחכמים אומרים יתננה לעני שנמצא ראשון</b><br> דאל"כ הו"ל כמסייע לא' והו"ל כגוזל [כפ"ה מ"ו] ודוקא בעשיר שלקט לעני. דצריך ב' מגות. מגו דהפקיר המגביה נכסיו והיה עני. ומגו דזכי לנפשיה זכי נמי לחבריה. ואפ"ה ס"ל לר"א דזכה ליה. דאע"ג דהשדה הוא שלו ולא מצי זכי לנפשיה. דהרי גם העני מחוייב ליתן פאה משדה שלו עכ"פ מדאמרינן מגו דמפקיר נכסיה. הרי הפקיר גם שדה זו אבל מעני לעני. לכ"ע זכי ליה. ואף דאפי' לסייע לעני אסור כפ"ה מ"ו. תי' אאמ"ו הגאון זצוק"ל. דהתם לכתחילה:
<h3>סעיף לו</h3>
<b>הלקט והשכחה והפאה של עובד כוכבים</b><br> משדה עובד כוכבים בא"י:
<h3>סעיף לז</h3>
<b>חייב במעשרות</b><br> דשדה עובד כוכבים פטור מפאה אפי' קצרו ישראל. וכ"כ שדה ישראל חייב בפאה אפי' קצרו עובד כוכבים דיש שליחות לעובד כוכבים לחומרא [כב"מ ע"א ב'] ומקרי שפיר קצירך. וקיי"ל אין קנין לעובד כוכבים בא"י להפקיע ממעשרות ורק מרוח עובד כוכבים בשדה שלו בא"י פוטר:
<h3>סעיף לח</h3>
<b>אלא אם כן הפקיר</b><br> לעניים ועשירים דאז לכ"ע הפקר פטור ממעשר רק דבהפקיר וחזר וזכה קמה. התבואה חייב בתרומ"ע. ובהפקיר וחזר וזכה שבלים. אף אם הפריש אינה תרומה כלל [רמב"ם תרומות פ"ב הי"ב]. ואע"ג דהכא הרי אין קנין לעובד כוכבים. והו"ל כמפקיר שדה שאינו שלו. אפ"ה לענין הפקרו כדיליה הוה:
<h3>סעיף לט</h3>
<b>איזהו לקט הנושר בשעת הקצירה היה קוצר קצר מלא ידו</b><br> ר"ל מלא זרועו או תלש וכו':
<h3>סעיף מ</h3>
<b>תלש מלא קמצו</b><br> מלוא כף ידו. ובין בזה או בזה הכהו וכו':
<h3>סעיף מא</h3>
<b>הכהו קוץ ונפל מידו לארץ הרי הוא של בעל הבית</b><br> מדלא נשר מחמת קציר:
<h3>סעיף מב</h3>
<b>תוך היד</b><br> או תוך וכו':
<h3>סעיף מג</h3>
<b>ותוך המגל לעניים</b><br> דבנשר תוך עקמימות המגל והיד. כנשר ע"י קצירה דמי:
<h3>סעיף מד</h3>
<b>אחר היד ואחר המגל</b><br> מכח תנועת היד והמגל:
<h3>סעיף מה</h3>
<b>רבי עקיבא אומר לבעל הבית</b><br> נ"ל דר"י מספקא ליה אי מחשיב קציר וספק לקט לקט כסוף פרקן. אלא דק"ל א"כ מחלוקת ואח"כ סתם הלכה כסתם. והרי קיי"ל הלכה כר"ע מחבירו [עירובין מ"ז ב] וברמב"ם [מתנות עניים פ"ד] לא הביא בזה הלכה כמאן רק בפירוש כאן כ' דהלכה כרע"ק וצ"ל דלרע"ק כל שלא נמצא תוך המגל מחשב כאילו וודאי שלא מחמת קציר נשר [אב"י כונת ע"ר זצוק"ל דכיון דהרמב"ם בחיבורו שם רפ"ד כתב איזהו לקט זה הנופל מתוך המגל בשעת קצירה הרי ממילא משמע מזה דכל שאינו תוך דהיינו לאחר או בראש המגל אינו לקט. וכיון דאפ"ה כ' הרמב"ם להדיא בסוף דהנופל מאחר המגל אינו לקט. א"כ כ"ש דהיה לו להזכיר ג"כ הדין דבראש המגל]:
<h3>סעיף מו</h3>
<b>חורי הנמלים</b><br> שנמצא תבואה בחוריהן:
<h3>סעיף מז</h3>
<b>שבתוך הקמה</b><br> להר"ש מיירי שלא התחיל לקצור עדיין. ולרש"י [חולין קל"ד א'] אפי' התחילו לקצור. רק שהחורין במקום שעדיין קמה:
<h3>סעיף מח</h3>
<b>שלאחר הקוצרים</b><br> לר"ש ר"ל שכבר התחילו לקצור אף שהחורין במקום שעדיין קמה. ולרש"י שהחורין במקום הנקצר כבר. ויש לחוש שמא מלקט הוא [ועי' מעשרות פ"ה מ"ז]:
<h3>סעיף מט</h3>
<b>העליונים</b><br> דוקא כשהן לבנים. כתבואה שנגמרה כל צרכה:
<h3>סעיף נ</h3>
<b>לעניים והתחתונים</b><br> ר"ל כשהן ירוקים דמוכח דמשל קמה כשעדיין היתה ירוקה קרסמוה נמלים והביאוה:
<h3>סעיף נא</h3>
<b>רבי מאיר אומר הכל לעניים שספק לקט לקט</b><br> נ"ל דר"מ לטעמיה דחייש למעוט שבלים שלא נתבשלו עדיין בשעת קציר ושמא הן היו לקט ומהן הביאו. ונ"ל דדוקא בלקט פליגי. מדספק אי אית לעניים גביה. דשמא לא נשר. משא"כ בס' פאה כ"ע מודו דחייב. מדהו"ל חיוב וודאי ופטור ס'. לא גרע מס' גזל א' מחמשה [פט"ו דיבמות מ"ז] וזה דלא כלחם שמים יע"ש. וקיי"ל כר"מ [רמב"ם פ"ד ממתנות עניים ה"ט]. משום דקמה בחזקת חיוב קיימא [כחולין קל"ד א']. ועי' לקמן [פ"ז מ"ד]:
<h2>פרק ה</h2>
<h3>סעיף א</h3>
<b>גדיש שלא לוקט תחתיו</b><br> שהגדיש השבלים ע"ג הלקט:
<h3>סעיף ב</h3>
<b>כל הנוגע בארץ הרי הוא של עניים</b><br> אפילו הגדיש חטין ע"ג שעורים דקנסוהו רבנן. ופטור ג"כ ממעשר. דהפקר בית דין היה הפקר אף שלא הופקר רק לעניים:
<h3>סעיף ג</h3>
<b>הרוח שפזרה את העמרים</b><br> ונתפזרו ג"כ שבלים ע"ג לקט:
<h3>סעיף ד</h3>
<b>אומדים אותה כמה לקט היא ראויה לעשות ונותן לעניים</b><br> ונראה לי פשוט דעכ"פ צריך לנהוג בה כמשנה ב' לעשר מה שנותן להעניים כמבואר שם:
<h3>סעיף ה</h3>
<b>רשב"ג אומר נותן לעניים בכדי נפילה</b><br> כלומר כבר קצוב הדבר חלק מ"ה מהקציר:
<h3>סעיף ו</h3>
<b>שבולת שבקציר</b><br> שנשכח לקצרה:
<h3>סעיף ז</h3>
<b>וראשה מגיע לקמה אם נקצרה עם הקמה</b><br> שיוכל לקמצה בידו עם הקמה לקצרן:
<h3>סעיף ח</h3>
<b>שבולת של לקט שנתערבה בגדיש מעשר שבולת אחת ונותן לו</b><br> דצריך ליתן להעני דבר מתוקן וא"צ העני שיאכלנו אכילת ארעי חוץ מביתו. מיהו מעשר דנקט ל"ד דהרי אסור להקדים מעשר לת"ג [כמעשר פ"ה מ"ז]. ואף דאין תורמין מדבר שלא נגמר מלאכתו על שלנגמ"ל [כספ"א דתרומות] אפ"ה כיון דבדיעבד מהני. הכא שעת הדחק כדיעבד דמי. דהעני הרעב אינו יכול להמתין עד שידוש בעה"ב וימרח כל גרנו לכן לוקח ג' שבלים מגדישו שכולה ספק לקט. ואומר אם שבולת זו לקט. מוטב. ואם לאו מעשרותיה יהיו בב'. ואם ב' גופא לקט יהיו מעשרות א' בשלישית. ונותן ראשונה לעני ושנים לכהן. ופשוט דגם לעיל ברוח שפיזר העמרים. נמי מעשר את כל מה שיתן להעני. רק דהכא רבותא קמ"ל. דאף שאין בכל הגדיש שבולת א' שהיא טבל ודאי אפ"ה צריך לעשר מיד. וכ"ש התם שיש לו טבל ודאי מהעמרים שמונחים למעלה. והא דהפסיק תנא בדין שבולת שמגיע לקמה בין דין העמרים לדין שבולת שנתערבה היינו מדבעי להסמיך כל דיני זכות עני בספק לקט. ולבתר הכי תני דין המעשר שיתקן בו הלקט:
<h3>סעיף ט</h3>
<b>א"ר אליעזר וכי היאך העני הזה מחליף דבר שלא בא ברשותו</b><br> ר"ל בשלמא לדידי פ"ד מ"ט בעשיר שלקט פאה לעני דזכה לו. ה"נ הו"ל ככבר בא הלקט ביד העני. אלא לדידכו התם. דלא זכה לו. א"כ היאך יכול הכא להחליפה (בלי דעת העני). ע"כ צריך לזכות לו תחילה כל הגדיש (ע"י אחר). במתנה ע"מ להחזיר ואח"כ לוקח ג' שבלים כנ"ל. ולרבנן. הכא משום תקנת העני עשו שאינו זוכה כזוכה:
<h3>סעיף י</h3>
<b>אין מגלגלין בטופח</b><br> בטופיח גרסי' וכ"ה בירושלמי. והוא לפע"ד כלי חרס [כפכ"ד דשבת מ"ה]. שפיו צר דכשמרביץ השדה בכלי חרס שפיו גדול ורחב יבוא באיזה מקומות מים הרבה. ולשון מגלגלים. נ"ל שהוא לשון טיפול. כמו מגלגלים עמו י"ב חודש [יבמות דמ"ח ב]. או שהוא לשון גיבול. כמו ונזכר שיש לו עיסה מגולגלת [פסחים ד"ז א] ור"ל אין הבעה"ב רשאי להרביץ השדה במקידה מלאה מים. עד שתהיה כעיסה שנלושה. קודם שיטלו העניים הלקט. אף שנפסד בעה"ב ע"י שלא יגלגל שיתערב האבק בהתבואה. או שיתעכבו הקוצרים מלקצור הרבה. עכ"פ ע"י שיגלגל יפסידו העניים. רק ישומו הפסד הבעה"ב. וינכה מהלקט:
<h3>סעיף יא</h3>
<b>דברי ר"מ וחכמים מתירין מפני שאפשר</b><br> שאפשר שיפסיד יותר ממה שישומו. משא"כ הלקט אפשר לשומו היטב. שהוא חלק מ"ה מהקציר כלעיל סי' ה'. ויתן הוא לעניים הפסדן. כך נראה לי וכפרושי משמע בירושלמי:
<h3>סעיף יב</h3>
<b>וכשיחזור לביתו ישלם</b><br> לעניי עירו:
<h3>סעיף יג</h3>
<b>וחכמים אומרים עני היה באותה שעה</b><br> וא"צ לשלם רק לכשירצה ממנהג חסידות:
<h3>סעיף יד</h3>
<b>המחליף עם העניים</b><br> שהחליף תבואתו בעד לקט שכחה פאה:
<h3>סעיף טו</h3>
<b>בשלו</b><br> נ"ל כגי' בשלו. דחייב ופטור אבעה"ב קאי. ודו"ק:
<h3>סעיף טז</h3>
<b>פטור</b><br> ר"ל במה שקבל מהעניים פטור מלעשר עליו:
<h3>סעיף יז</h3>
<b>ובשל עניים חייב</b><br> ר"ל אבל חייב לעשר על מה שקבלו העניים ממנו:
<h3>סעיף יח</h3>
<b>שנים שקבלו את השדה באריסות</b><br> שקבלו לעבוד השדה. ולחלוק התבואה עם הבעה"ב למחצה שליש ורביע. והם עניים:
<h3>סעיף יט</h3>
<b>וזה נותן לזה חלקו מעשר עני</b><br> דדוקא על חלקו נעשה כבעה"ב. שאפילו עני חייב במתנות בשדה שלו. ונ"ל דנקט מעשר עני לרבותא. אע"ג דבנתינה תליא לא הו"ל כמחליפין ומוכרים זל"ז. וכ"ש לקט שכחה פאה. דעני לוקטן מעצמו. מיהו זה דוקא במיוחד לכל א' חצי שדה ידוע דבלא ידוע חלק של כל א'. הרי לקט שכחה פאה ניתן במחובר. ושניהן שותפים בכל השדה ובדאורייתא אין ברירה:
<h3>סעיף כ</h3>
<b>המקבל שדה לקצור אסור בלקט שכחה ופאה ומעשר עני</b><br> ממה שמגיע מחלקו. כמו ברישא. כך נ"ל:
<h3>סעיף כא</h3>
<b>אמר רבי יהודה אימתי בזמן שקבל ממנו למחצה לשליש ולרביע</b><br> שיעבוד העני השדה. ויתן לבעה"ב שליש או רביע. דאז זכה העני במחובר. והו"ל כבעה"ב:
<h3>סעיף כב</h3>
<b>אבל אם א"ל שליש</b><br> ל"ד דה"ה בנותן לו מחצה. רק אורחא דמלתא נקט דמדלא עבד בשדה רק קצירה נותן לו רק שליש משא"כ לעיל שג"כ חרש וזרע נותן לו לפעמים מחצה:
<h3>סעיף כג</h3>
<b>מה שאתה קוצר</b><br> בשכר שקוצר נותן לו בעה"ב שליש. ואז לא זכה כ"א בתלוש. ואינו כבעה"ב:
<h3>סעיף כד</h3>
<b>שלך מותר בלקט ובשכחה ובפאה ואסור במעשר עני</b><br> שחיובו בתלוש ואז בעה"ב הוא בחלק שלו [מיהו בחלקו של בעה"ב נל"פ דמותר] ואף דשכחת עמרים הו"ל נמי בתלוש. עכ"פ התם קצירך בעינן:
<h3>סעיף כה</h3>
<b>המוכר את שדהו</b><br> עם הקמה:
<h3>סעיף כו</h3>
<b>המוכר מותר</b><br> בלקט שכחה ופאה שבה. אבל במכר קמה לבד שניהן אסורים דבזה קרינן שדך ובזה קצירך:
<h3>סעיף כז</h3>
<b>לא ישכור אדם את הפועלים על מנת שילקט בנו</b><br> של פועל. ולא אחר. ונ"ל דאפי' אין הבן סמוך על שולחן אביו ואפי' בהתנה על אדם בעלמא אסור. רק אורחא דמלתא נקט:
<h3>סעיף כח</h3>
<b>מי שאינו מניח את העניים ללקוט</b><br> אלא רוצה ללקטן בעצמו ולחלק לעניים:
<h3>סעיף כט</h3>
<b>אל תסג גבול עולים</b><br> ר"ל אל תסיג גבול דהיינו אזהרות שנצטוו עולי מצרים. שתתעקש בדעתך לומר שלא נצטוו על כך. והרי הם ידעו הציווי בבירור. וכך נמסר לך מפה לפה. ויש אומרים דעולים. רצה לומר יורדים שהם העניים. ע"ד סגי נהור:
<h3>סעיף ל</h3>
<b>העומר ששכחוהו פועלים ולא שכחו בעל הבית</b><br> ודוקא דקאי בעה"ב גבי עומר וזכי ביה. דאם לא כן אפי' לא שכחו בעה"ב הוה שכחה:
<h3>סעיף לא</h3>
<b>עמדו עניים בפניו או שחיפוהו בקש הרי זה אינו שכחה</b><br> דכל שכחה שלא מחמת עצמו אינו שכחה. כמו לקט שאינו מחמת עצמו [פ"ד מ"י]:
<h3>סעיף לב</h3>
<b>המעמר</b><br> מפנה עמרים:
<h3>סעיף לג</h3>
<b>לכובעות</b><br> לפנותן למקום אחר לעשות שם מהשבלים כמין כובע בראש:
<h3>סעיף לד</h3>
<b>ולכומסאות</b><br> כובע נמוכה:
<h3>סעיף לה</h3>
<b>לחררה</b><br> לעשות עוגה קטנה ע"ג גחלים. וי"א דר"ל דלעשות עמרים בתמונת עוגה. ומשם יפנן אח"כ להגורן. לפיכך מדלא שכח רק כשמפנה במקום שאינו שם גמר מלאכה. לא הוה שכחה:
<h3>סעיף לו</h3>
<b>ולעמרים</b><br> מפנה השבלים למקום א' לאגדן שם:
<h3>סעיף לז</h3>
<b>ממנו ולגורן</b><br> בחזר ופנה ממקומות הנ"ל לגורן:
<h3>סעיף לח</h3>
<b>המעמר לגדיש</b><br> נ"ל דגדיש היינו מקום קבוץ העמרים. וגורן מקום קבוץ התבואה. ופעמים דשין כאן או כאן. ולהכי בהוליך מהשדה להגדיש לדוש שם הו"ל לגמר מלאכה ויש שכחה:
<h3>סעיף לט</h3>
<b>ממנו ולגורן</b><br> שנמלך להוליך מגדיש לגורן ולדוש שם:
<h3>סעיף מ</h3>
<b>ממנו ולגורן יש לו שכחה</b><br> מיהו דוקא בעומרים אין שכחה רק בגמר מלאכה. אבל בקמה א"צ גמר מלאכה [כפ"ו מ"ז]. וכ"כ באילנות ב' שכחה [פ"ז מ"א] א"צ גמר מלאכה:
<h2>פרק ו</h2>
<h3>סעיף א</h3>
<b>בית שמאי אומרים הבקר לעניים הבקר</b><br> אם הפקיר רק לעניים. הו"ל הפקר ופטור ממעשר. דילפינן ממתנת ערים כלקט וכו':
<h3>סעיף ב</h3>
<b>ובית הלל אומרים אינו הפקר עד שיופקר אף לעשירים כשמטה</b><br> דבשביעית הכל מופקר גם לעשירים:
<h3>סעיף ג</h3>
<b>בית שמאי אומרים אינו שכחה</b><br> אזלי לטעמייהו לקמן מ"ה. דג' שכחה. אבל ד' אינו שכחה. ואית להו הכא רואין כאילו נחלקה לד':
<h3>סעיף ד</h3>
<b>ובית הלל אומרים שכחה</b><br> דלית להו רואין:
<h3>סעיף ה</h3>
<b>העומר שהוא סמוך לגפה</b><br> גדר אבנים בלי טיט. וי"א דר"ל שהניחו במקום הגפת הדלת:
<h3>סעיף ו</h3>
<b>ולגדיש לבקר ולכלים</b><br> כלי מחרישה שבשדה:
<h3>סעיף ז</h3>
<b>ובית הלל אומרים שכחה</b><br> ובירושלמי אמרי' דבכה"ג שנזכר במשנה כ"ע לא פליגי דהוי שכחה ולא דמי להך דלקמן מ"ח בהניחו סמוך לקמה וכו' אלא פלוגתייהו בעומר שהחזיקו להוליכו לעיר. דאע"ג דמודו בה ב"ה במתני' דלקמן דאינה שכחה. ה"ט דבעינן שיהא נשכח מצ"ע ולא מצד ד"א. ומדהחזיק בו להוליכו לעיר. אמרינן דעל ידי זה שכח. דסבר שכבר פינה כל העמרים מהשדה. מה שאין כן הכא שהניחו בצד דבר מסויים. אע"ג שהחזיק להוליכו לעיר אעפ"כ היה לו לזכרו ע"י המקום המסויים. ומדשכחה כשכחה מצ"ע דמי [כנלפע"ד פי' הירושלמי ולרמל"מ פ"ה ממ"ע ה"ט דדוקא כשנטלו להוליכו לעיר כבר זכה בה בעה"ב. משא"כ כשהניחו אח"כ בצד דבר מסויים. גלי דעתיה שלא היתה נטילה ראשונה על מנת להוליכו לעיר] ויש אומרים דפליגי הכא בלא החזיק בו להוליכו לעיר:
<h3>סעיף ח</h3>
<b>ראשי שורות</b><br> ר"ל ראשי שורות. או עומר שכנגדו מוכיח. או עומר שהחזיק. אף דכולהו דמי לעומר שהניחו גבי גפה ושאר דבר מסויים. אפ"ה באלו ג' מודו ב"ש וב"ה שאינה שכחה. וראשי שורות ועומר שכנגדו מוכיח מפרש במ"ד:
<h3>סעיף ט</h3>
<b>העומר שכנגדו מוכיח</b><br> ר"ל בהיו כאן י' על י' שורות עמרים. דאפשר למנות השורות מצפון לדרום או ממזרח למערב. ועימר שורה חצונה א' מצפון לדרום ושכח עומר א' מהאמצעיים. ככוכב גדול הזה? הנרשם באמצע שיטה המערביי אז העומר שבצדו למזרח. ככוכב הגדול שבשיטה הסמוכה לה שנמשכה ג"כ מצפון לדרום. מוכיח עליו שאינה בבל תשוב מדאפשר לו לשוב אל העומר השכוח כשיעמר השורה ההיא ממזרח למערב. ולכן הו"ל כאילו לא התחיל עדיין בשיטה ההיא. ואין שכחה קודם שהתחיל לקצור. ואע"ג דאין עומר מציל את העומר כלקמן [מ"ח] שאני הכא. דשורה חדשה היא שלא התחיל בה עדיין:
<h3>סעיף י</h3>
<b>ואלו הן ראשי שורות</b><br> דכתיב כי תקצור קצירך ושכחת משמע דוקא בשכבר התחיל לקצור ואח"כ שכח. ולא בשהניח עומר שבראש שיטה ובדעתו לקחתו והתחיל בעומר שבצדו. ואח"כ שכח הראשונה. אינה שכחה. וכמו כן כתיב לא תשוב לקחתו. שמע מינה שכבר דלג עליה. לאפוקי עומר שבסוף שיטה:
<h3>סעיף יא</h3>
<b>שנים שהתחילו</b><br> לעמר או לקצור:
<h3>סעיף יב</h3>
<b>מאמצע השורה זה פניו לצפון וזה פניו לדרום ושכחו לפניהם</b><br> העומרים שבכל חצי השורה:
<h3>סעיף יג</h3>
<b>ולאחריהם</b><br> ר"ל העומר הממוצע בין שני גבות הקוצרים:
<h3>סעיף יד</h3>
<b>את שלפניהם שכחה</b><br> דאע"ג דאותו עמיר שנשכח למשל בסוף השורה בצפון. הו"ל לגבי אותו שפניו לצפון. כעומר שבסוף שורה שלא הגיע אליו עוד. עכ"פ לגבי אידך שהלך לדרום. הו"ל כאילו כבר הגיע אליה. מדסמך א"ע לקצור לדרום על סמך שחבירו יקצור כל חצי שורה שלצפון:
<h3>סעיף טו</h3>
<b>ואת שלאחריהם אינו שכחה</b><br> דהעמיר הממוצע ביניהן. כיון דשניהן לא הגיעו אליה עוד. ולא דלגו עליה. הו"ל היא כבראש שיטה. וכ"ש יחיד ששכח עמיר שבראש שיטה והיינו דקרי ליה ראשי שורות ולא ראש שורה. א"נ משום דיש כאן ב' שורות א' לזה שלצפון וא' לזה שלדרום. והשתא מפרש מהו עומר שכנגדו מוכיח. יחיד וכו':
<h3>סעיף טז</h3>
<b>יחיד שהתחיל מראש השורה</b><br> ר"ל התחיל לקצור או לעמר ולא שכח העמיר שבראש השיטה:
<h3>סעיף יז</h3>
<b>ושכח לפניו</b><br> ר"ל אחר כך שכח עמיר שבסוף השיטה:
<h3>סעיף יח</h3>
<b>ולאחריו</b><br> ר"ל שדלג על א' מהאמצעיים:
<h3>סעיף יט</h3>
<b>ושלאחריו שכחה</b><br> אם לא שעומר שכנגדו מוכיח:
<h3>סעיף כ</h3>
<b>זה הכלל כל שהוא בבל תשוב שכחה ושאינו בבל תשוב אינו שכחה</b><br> זה הכלל היינו לאתויי קרן זוית [כך כ' תוס' (ב"מ י"א א). ונ"ל דה"פ דאם היה כאן י' על י' עמרים כצורה הנ"ל. ועימר שורה א ג. ושכח מלעמר עמיר ב אז יש חילוק. דאם אחר ששכח מלעמר עמיר ב. התחיל לעמור שוב שורה ה ו. הו"ל עומר ב שבזוית. כשכח לאחריו. והו"ל שכחה. אבל אם אחר ששכח לעמר עמיר ב. חזר ועימר שורה ד ה. הו"ל עומר ב שבזוית כשכח לפניו. ואינו שכחה]:
<h3>סעיף כא</h3>
<b>שני צבורי זיתים וחרובין שכחה</b><br> אבל בשכח ב' גרגרי זיתים אינן שכחה. מדלא נגמ"ל עד שיהיו צבורים [כספ"ה]. אבל בשכח ב' אילנות זיתים. הו"ל שכחה [כפ"ז סמ"א]:
<h3>סעיף כב</h3>
<b>שני הוצני פשתן</b><br> ר"ל גבעולי פשתן כמו שנעקרו:
<h3>סעיף כג</h3>
<b>שכחה</b><br> ודוקא כשזרען לאכול הזרע אבל שאר פשתן שזרען לבגדים לא שייך בו שכחה. מיהו קמ"ל דהוצני פשתן הו"ל גמר מלאכה וא"צ אגוד [ע' ספ"ה]:
<h3>סעיף כד</h3>
<b>שני גרגרים</b><br> ענבים:
<h3>סעיף כה</h3>
<b>שני שבלים לקט ושלשה אינן לקט</b><br> אבל לענין שכחה אפילו ג' אינן שכחה מדלא נגמ"ל עד שיעשה עמרים:
<h3>סעיף כו</h3>
<b>אלו כדברי ב"ה ועל כולן בש"א שלשה לעניים וארבעה לבעה"ב</b><br> דכתיב לגר ליתום ולאלמנה יהיה. הו"ל ג'. וב"ה דס"ל ב' לעניים. דרשי לעני ולגר תעזוב. הו"ל ב':
<h3>סעיף כז</h3>
<b>העומר שיש בו סאתים</b><br> ר"ל שיכול לדוש מהעמיר ההוא סאתים גרעינים:
<h3>סעיף כח</h3>
<b>ושכחו אינו שכחה</b><br> מדאינו יכול להגביה. דאע"ג דאין סאתים כבדים כ"כ עכ"פ נפח קשה למשא ולפיכך א"א לומר בה לא תשוב לקחתה [אב"י עי' ב"מ דף פ' ע"א]:
<h3>סעיף כט</h3>
<b>אמר רבן גמליאל וכי מרוב העמרים יופי כח של בעל הבית או הורע כחו אמרו לו יופי כחו</b><br> דהרי ב' שכחה ג' אינו שכחה:
<h3>סעיף ל</h3>
<b>אמר להם ומה אם בזמן שהוא עומר אחד ובו סאתים ושכחו אינו שכחה שני עמרים ובהם סאתים אינו דין שלא יהא שכחה אמרו לו לא אם אמרת בעומר אחד שהוא כגדיש</b><br> וכתיב עומר ולא גדיש:
<h3>סעיף לא</h3>
<b>קמה שיש בה סאתים ושכחה אינה שכחה</b><br> דמקיש קמה לעומר:
<h3>סעיף לב</h3>
<b>אין בה סאתים אבל היא ראויה לעשות סאתים</b><br> אילו היו הגרעינים טובים:
<h3>סעיף לג</h3>
<b>אפילו היא של טופח</b><br> שנעשו הגרעיני' צנומות דקות. כטופח שהוא מין זרע דק:
<h3>סעיף לד</h3>
<b>רואין אותה כאילו היא ענוה</b><br> שבולת מלאה וטובה:
<h3>סעיף לה</h3>
<b>הקמה</b><br> שלא שכחו שסמוכה לעומר או לקמה השכוח:
<h3>סעיף לו</h3>
<b>מצלת את העומר ואת הקמה</b><br> דלא דמי קמה לגפה וגדיש [מ"ב]. מיהו קמה של מין אחר או ששייך לאדם אחר. שהיה בעל השכחה הפועל ללקוט הקמה ההיא. בין כך או כך אינה מצלת על קמה או עומר ששכח:
<h3>סעיף לז</h3>
<b>איזו היא קמה שהיא מצלת את העומר</b><br> וה"ה קמה:
<h3>סעיף לח</h3>
<b>סאה תבואה עקורה וסאה שאינה עקורה</b><br> ונוגעים זה בזה ושכח שניהן:
<h3>סעיף לט</h3>
<b>וכן באילן והשום והבצלים</b><br> דב' מינים אינן מצטרפים אפילו שניהן מחוברים. וי"א דה"נ בא' תלוש וא' מחובר מיירי וקמ"ל הדין בג' מינין. תבואה. פירות אילן. ירק:
<h3>סעיף מ</h3>
<b>אינן מצטרפין לסאתים אלא של עניים הם</b><br> וקמ"ל אף לרבנן דר"ג לעיל מ"ו דאפילו בשניהן עקורים עכ"פ מדהן בב' כריכות אמ"צ ושניהן לעניים. וכ"ש הכא שסאה א' מחוברת. אפ"ה סד"א לחלק. דהתם כל סאה אגודה לבדה. להכי אמ"צ להצטרף לחברתה. משא"כ הכא הרי סאתים שמונחים יחד ואינן אגודים מצטרפים ואינה שכחה. וה"נ הכא. קמ"ל:
<h3>סעיף מא</h3>
<b>רבי יוסי אומר אם באת רשות העני באמצע</b><br> שיש לקט או פרט ביניהן. אבל פאה לא. דמחובר מציל. ואע"ג דגם פאה חלקו של עני עכ"פ אין העניים רשאין ליטלה בלי דעת של בעה"ב. כפ"ד מ"ה כך נ"ל. ומכ"ש שכחה. ששכח עומר באמצע. קודם לב' הסאים ששכח אח"כ מהצדדים. אין השכחה מפסקת ביניהן. אדרבה מצרפתן. מדכולה מין שכחה:
<h3>סעיף מב</h3>
<b>תבואה שנתנה לשחת</b><br> מזומנת למאכל בהמה בעודה לחה:
<h3>סעיף מג</h3>
<b>או לאלומה</b><br> שזימנה לקשור בה עמרים אחרים:
<h3>סעיף מד</h3>
<b>וכן באגודי השום</b><br> שזימנן לאגוד שומין אחרים:
<h3>סעיף מה</h3>
<b>ואגודות השום והבצלים</b><br> אגודות קטנות שחוזרין ואוגדין אותן לאגודות גדולות. דמדלא הוו לגמר מלאכה אינו שכחה כספ"ה:
<h3>סעיף מו</h3>
<b>אין להן שכחה וכל הטמונים בארץ כגון הלוף והשום והבצלים רבי יהודה אומר אין להם שכחה</b><br> דילפינן משדך דבגלוי:
<h3>סעיף מז</h3>
<b>וחכמים אומרים יש להם שכחה</b><br> דקצירך נמי משמע בגלוי. והו"ל מעוט אחר מעוט לרבות:
<h3>סעיף מח</h3>
<b>הקוצר בלילה והמעמר</b><br> בלילה:
<h3>סעיף מט</h3>
<b>והסומא יש להם שכחה</b><br> דאע"ג דמסתבר דהחשיכה גרמה לו שלא ראה הדקין ושכחן. והו"ל כשכח מחמת ד"א פ"ה מ"ז. נ"ל דשאני התם דלא הו"ל למיסק אדעתיה לחפש תחת הקש. משא"כ הכא. מדידע שחשיכה הוא. בוודאי ימשש היטב. ומה שנשאר שכח מלחפש. וכשכחה מצ"ע דמי:
<h3>סעיף נ</h3>
<b>ואם היה מתכוין ליטול את הגס הגס אין לו שכחה</b><br> לדקין שלא התכוון להם. ולפענ"ד דאפילו בגסין אין שכחה. כדמשמע סתמא דמתני'. ורב"א פי' שלקט כל השדה והתכוון ליטול הגסין ולהניחן לבד ואפ"ה אין שכחה אף בדקין. דטרדת נטילת הגסין לצד אחר. גרם ששכח בדקין. והו"ל כשכחה מחמת ד"א:
<h3>סעיף נא</h3>
<b>אם אמר הרי אני קוצר על מנת מה שאני שוכח אני אטול יש לו שכחה</b><br> דמתנה ע"מ שכ' בתורה:
<h2>פרק ז</h2>
<h3>סעיף א</h3>
<b>כל זית שיש לו שם</b><br> רוהם [אב"י ולפי מ"ש ע"ר זצוק"ל בסי"ז. נכלל במלת שם גם גנאי ומלת שם ר"ל פרסום [עי' הלכתא גבירתא] וכי"א בסי' ו' דבין שהוא שם לשבח בין שהוא שם לגנאי אינו שכחה. ורק בשם לגנאי גנאי גמור בעינן כבישני דסיפא. משא"כ בשם לשבח אפילו אינו שבח גמור כזית הנטופה בשעתו]:
<h3>סעיף ב</h3>
<b>בשדה אפילו כזית הנטופה בשעתו</b><br> ר"ל אפילו אין לו שם רק מפני שנוטף שמן לפעמים ולא עכשיו. [אב"י ואע"פ דנטופה בשעתו נמי לא צריך. כבישני לי"א בסי' ו' דאינו שכחה. מ"מ כאן דהא דאינו שכחה אינו מצד גריעותא רק מצד חשיבותא. להכי בעי עכ"פ כזית הנטופה בשעתו]:
<h3>סעיף ג</h3>
<b>ושכחו אינו שכחה</b><br> דמפני שמשובח. אף ששכחו יחזור ויזכרו:
<h3>סעיף ד</h3>
<b>ובמעשיו</b><br> או או [אב"י וה"ק בד"א דביש לו שם. דהיינו פרסום אינו שכחה. באם הפרסום הוא או מצד שמו הנקרא לו. או מצד מעשיו או מצד מקומו]:
<h3>סעיף ה</h3>
<b>בשמו שהיה שפכוני</b><br> שופך שמן הרבה:
<h3>סעיף ו</h3>
<b>או בישני</b><br> י"א זית ביש ורע. וי"א שמבייש חבריו בזיתיו הגדולים:
<h3>סעיף ז</h3>
<b>שהוא עומד בצד הגת או בצד הפרצה</b><br> ולא הוה כעומר הסמוך לגפה [פ"ו מ"ג] דבלא החזיק בו להוליכו לעיר לכ"ע הוה שכחה דשאני הכא דמסייע נמי שיש לו שם על זה שעומד במקום מסויים. וכמלבנות ושורות לקמן סי' טו. ונ"ל עוד דנקט בשמו ובמקומו. בכל חד ב' אופנים בין שהוא מחמת שבחו בשמו שהוא שופכני ובין שהוא בשמו לגנאי שהוא ביש ורע. וכ"כ במקומו. לשבח שעומד בצד הגת שמצויים שם בנ"א לשמרו. ולגנאי שעומד בצד הפרצה. שהעוברי דרך מצוייים שם. ופרצה קורא לגנב. בכל גוונא [לא כצ"ל] הוה שכחה [אב"י דאפשר דאדרבה כיון דעומד בצד פרצה כל דעתו על מקום זה לשמור אותו מגנבים] והא דנקט גת שהוא מקום דריכת הענבים. ולא נקט בית הבד. שהוא מקום כבישת הזיתים ה"ט משום דרק גת היו רגילים לבנותו בשדה סמוך לכרמים וגינות. אבל בתי הבדים עשו בחצר תוך העיר כדמוכח בב"ב [פ"ד מ"ד ומ"ט]. ועי' מ"ש שם במהדורא תניינא סי' י"ט:
<h3>סעיף ח</h3>
<b>ושאר כל הזיתים</b><br> אף שהן בזמן ומקום שהן חשובים מאד. וכ"כ אם כל אילני הגן שופכני וכו':
<h3>סעיף ט</h3>
<b>שנים</b><br> ב' אילנות:
<h3>סעיף י</h3>
<b>שכחה</b><br> אבל זיתים תלושים דוקא ב' צבורים הו"ל שכחה [עיין פ"י סי' כ"א]:
<h3>סעיף יא</h3>
<b>רבי יוסי אומר אין שכחה לזיתים</b><br> אפילו אין להם שם רק מדחשובין מצד הזמן והמקום. ולעיל [פ"ו מ"ה] דלא כר' יוסי:
<h3>סעיף יב</h3>
<b>זית שנמצא עומד בין שלש שורות</b><br> שיש ג' שורות זיתים. ובכל שורה ג' אילנות:
<h3>סעיף יג</h3>
<b>של שני מלבנים</b><br> שיש ב' רווחים בין הג' שורות:
<h3>סעיף יד</h3>
<b>ושכחו</b><br> לאילן אמצעי שבשורה אמצעית:
<h3>סעיף טו</h3>
<b>אינו שכחה</b><br> י"א מדמכוסה מכל צד הו"ל כחפוהו בקש פ"ה מ"ז. וק"ל דע"כ התם טעמא משום דעניים חפוהו. דאל"כ לאשמעינן חפהו הרוח אע"כ דבחפהו הרוח. מדהו"ל למיסק אדעתיה שיתחפה מהרוח הו"ל כקוצר ומעמר בלילה דהוה שכחה כספ"ה. וא"כ ה"נ הו"ל למיסק אדעתיה שיתכסה והו"ל שכחה. ואפשר דאורחא דמלתא נקט התם. וכן משמע בירושלמי ספ"ה. אמנם נ"ל טפי פי' הר"ש. דטעמא דהכא משום דמסוים בכפל. ממלבנות ושורות. וכן משמע בירושלמי הכא. ולפ"ז שפיר סמך תנא הך משנה למשנה א'. ה"ט מדדמו אהדדי. דאע"ג דבמשנה א' סגי במסוים בדבר א'. והכא צריך מסויים בכפל. התם נמי מסויים בכפל. דיש לו בשנוי שלו גם שם של שנוי שלו [אב"י ולא קשה מבמעשיו ומבמקומו דלא מסויים רק בחדא. ואפילו הכי לא הוה שכחה. דיש לומר דהיכא דמסויים מצד עצמו כע"י מעשיו או ע"י מקומו לא צריך שיהיה מסויים בכפל. מה שאין כן באם הוא מסויים על ידי שמו שנקרא לו. לא הוה כמסויים ע"י עצמו. ועוד דגם שם הפרסום שיש לו מצד מעשיו או מקומו הוא ככפל]:
<h3>סעיף טז</h3>
<b>זית</b><br> אילן זית:
<h3>סעיף יז</h3>
<b>שיש בו סאתים ושכחו אינו שכחה</b><br> כלעיל [פ"ו מ"ו]:
<h3>סעיף יח</h3>
<b>במה דברים אמורים</b><br> אבבא דזית הנטופה קאי:
<h3>סעיף יט</h3>
<b>בזמן שלא התחיל בו אבל אם התחיל בו אפילו כזית הנטופה בשעתו</b><br> אפילו נוטף עתה:
<h3>סעיף כ</h3>
<b>ושכחו יש לו שכחה</b><br> אם אין בו סאתים:
<h3>סעיף כא</h3>
<b>כל זמן שיש לו תחתיו יש לו בראשו</b><br> בשכח בראשו ויש לבעה"ב תחת האילן זיתים שלא שכחן. מצילין לאותן שבראשו. ואף דעמיר אינו מציל קמה כפ"ו מ"ח. נ"ל דהכא מדמונחין הזיתים תחת האילן מוכח דעדיין רוצה להשיר הנשארים מהאילן ואפשר דדמי לעומר שכנגדו ודו"ק ועמ"ש בס"ד [פ"ו אות י]:
<h3>סעיף כב</h3>
<b>ר"מ אומר משתלך המחבא</b><br> הוא אדם שהולך עם מקלות לחבוט ולהרעיד האילנות להשיר עי"ז הזיתים הנחבאין מן העלין ואם שכח להשיר אילן א' אם יש לבעה"ב תחתיו אז גם אותו שבהאילן אינן שכחה. אבל קודם שהלך המחבא אף שאין זיתים תחת האילן אין אותן שבאילן שכחה. דלא אסח דעתיה מנייהו. דעל המחבא סמיך. ולת"ק הו"ל כשכח בעה"ב ולא פועל. דאי לא קאי בעה"ב התם הו"ל שכחה [כלעיל פ"ה מ"ז]:
<h3>סעיף כג</h3>
<b>איזהו פרט</b><br> שאמרה תורה ששייך לעניים:
<h3>סעיף כד</h3>
<b>עקץ</b><br> ר"ל וחתך גרגר מהאשכול:
<h3>סעיף כה</h3>
<b>נפל מידו לארץ ונפרט הרי הוא של בעל הבית</b><br> שלא נפרט דרך בצירה [וכפ"ד מ"י]:
<h3>סעיף כו</h3>
<b>המניח את הכלכלה</b><br> סל:
<h3>סעיף כז</h3>
<b>תחת הגפן בשעה שהוא בוצר</b><br> שיפול הפרט לתוכו:
<h3>סעיף כח</h3>
<b>אל תסג גבול עולים</b><br> כלעיל פ"ה מ"ו. דסד"א לא זכו עניים עד שיפול לארץ:
<h3>סעיף כט</h3>
<b>כל שאין לה לא כתף ולא נטף</b><br> השרביט אמצעי שבאשכול. תלויין בה אשכולות קטנות. ומדדחוקים זב"ז הן שוכבים כ"א בכתף חבירו. וכ"כ בסוף השרביט מחוברות הגרגרים בשרביט האמצעי ומדדחוקים שם נראים כנוטפות. ולולא מסתפינא נ"ל. דכשהגרגרים רבים ועומדים תכופים בהאשכול. אז האשכול מחודד בראשו. ונראה כאילו נוטף הגרגר שבראשו. וכשאינן רבים ותכופים בהשרביט. אז הגרגרים עומדים בעיגול. כל א' לבד. ואינן נראה כנוטף [אב"י ואמר בסיפא אם יש לו כתף או נטף. לאשמעינן דרישא כתף ונטף יחדיו מיירי]:
<h3>סעיף ל</h3>
<b>אם יש לה כתף או נטף של בעל הבית אם ספק</b><br> ספק אם עומדים צפופים כראוי:
<h3>סעיף לא</h3>
<b>לעניים</b><br> אי"ל דהו"ל כספק לקט לעיל [ספ"ד]. ליתא דהתם קמה בחזקת חיוב קיימא. לכשיתהוה ממנה לקט צריך ליתנו לעניים [כחולין קל"ד א']. אבל הכא מאן יימר שהיה שם עוללות. והממע"ה. אלא נ"ל דכיון שאין לו כתף ונטף כראוי. עכ"פ עוללות הוא נגד שאר האשכולות [וכן מוכח מדלא מייתי לה בסוגיא דחולין שם] [אב"י ול"מ נ"ל דהו"ל כאן ספק מחמת חסרון ידיעה דלא מחשב ספק כש"ך ביורה דעה סי' ק"י בכללי דיני ס"ס אות ל"ד]:
<h3>סעיף לב</h3>
<b>עוללת שבארכובה</b><br> הוא הענף שבה תלויין האשכולות. ואם בענף גופיה תלויות עוללות:
<h3>סעיף לג</h3>
<b>אם נקרצת</b><br> נחתכת:
<h3>סעיף לד</h3>
<b>עם האשכול הרי היא של בעל הבית</b><br> דהוה כשבולת שמגעת לקמה פ"ה מ"ב:
<h3>סעיף לה</h3>
<b>גרגר יחידי</b><br> שהגרגרים תלויין בשרביט האמצעי עצמו. ויש להן כעין כתף ונטף כך כ' הר"ש. וק"ל א"כ היינו אם ספק לעניים לעיל. ול"מ היה נ"ל דה"פ. שאין הגרגרים תלויין באשכול אלא שגדלים גרגרים יחידים בהזמורה. וס"ל לר"י דדוקא באשכול צריך כתף ונטף. אבל גרגר יחידי. הרי אין גרגר סמוך לו שיכתף א"ע עליו [אב"י ואולי יחידי ר"ל היחיד בגדלו וטובו כמו כמספד על היחיד זכריה י"ב י'. וירמיה ו' כ"ו. ובדחז"ל יחיד בדורו. כן י"ל לולא ד"ק של רבותינו ז"ל]:
<h3>סעיף לו</h3>
<b>המדל בגפנים</b><br> כשהגפנים תכופים. עוקר מבינתים. והנשארים משביחים על ידי זה:
<h3>סעיף לז</h3>
<b>כשם שהוא מדל בתוך שלו כן הוא מדל בשל עניים</b><br> בעוללת ופאה. דעניים דין שותף יש להן ולהכי רשאי הבעה"ב להתעסק בשל העניים כבכל נכסי שותפים:
<h3>סעיף לח</h3>
<b>רבי מאיר אומר בשלו הוא רשאי ואינו רשאי בשל עניים</b><br> דס"ל דין לוקח יש להם. ואין המוכר רשאי ליגע בנכסי לוקח שלו. דאולי לא ניח"ל בזה. כך כ' הר"ב. ותמוה מה שותפות יש לבעה"ב בהעוללות. ומה שותפות יש להעניים בהאשכולות. הרי חלק כל א' מבורר לעצמו. ובל"ז הרי הירושלמי דחה טעם זה. אלא נ"ל דפלוגתייהו דלר"י הו"ל כמשיב אבידה לעניים מדמרויחין עי"ז עוללות שבצד העוללות שמדל. ולר"מ אסור מדאיכא דניח"ל ברבוי הענבים אע"ג שלא יהיו מובחרים כל כך [ועי' ב"מ פ"ו מ"ג]:
<h3>סעיף לט</h3>
<b>כרם רבעי</b><br> לאו דוקא כרם. דה"ה כל עץ מאכל. פירות שנה ד' מנטיעתו. מעלה אותן או דמיהן לירושלים ואוכלן שם כמעשר שני. רק נקט כרם רבעי מדבעי למנקט נמי פלוגתייהו בפרט ועוללות:
<h3>סעיף מ</h3>
<b>בית שמאי אומרים אין לו חומש</b><br> כשפודן א"צ להוסיף חומש מלבר כבמע"ש:
<h3>סעיף מא</h3>
<b>ואין לו ביעור</b><br> א"צ לבערו מהבית כמע"ש ושאר מעשרות כשמבער המעשרות בערב פסח של שנת ד' וז' בשמיטה [כמע"ש פ"ה מ"ו]:
<h3>סעיף מב</h3>
<b>בית הלל אומרים יש לו</b><br> דיליף קדש קדש ממעשר. ואע"ג דהו"ל ב"ש לקולא ולא נקט לה בפ"ו דעדיות י"ל כד אתשיל בבהמ"ד לענין סיפא אתשיל וקולא לב"ה ולא שייך לומר דהו"ל עכ"פ חומרא לעניים דהרי אין שייך לעני מיוחד [ועיין חולין נ"ב] [אב"י ועי' ר"ש לעיל פ"ו מ"ב בשם הירושלמי. דכל היכא דאיכא קולא מצד וחומרא מצד לא תני ליה בהדי מקולי ב"ש]:
<h3>סעיף מג</h3>
<b>בית שמאי אומרים יש לו פרט ויש לו עוללות</b><br> ה"ה בפאה ושכחה דכחולין חשוב:
<h3>סעיף מד</h3>
<b>והעניים פודין לעצמם</b><br> להעלות הדמים לירושלים:
<h3>סעיף מה</h3>
<b>ובית הלל אומרים כולו לגת</b><br> דממון גבוה הוא כמע"ש וכולו לבעלים:
<h3>סעיף מו</h3>
<b>כי תבצור לא תעולל אם אין בציר מנין עוללות</b><br> ושיעור בציר ג' אשכולות שעושין רביעית. ור"ל צריך שיהיו שם ג' אשכולות שאינן עוללות:
<h3>סעיף מז</h3>
<b>וכרמך לא תעולל אפילו כולו עוללות</b><br> ולר"א קמ"ל הך קרא. דאפי' קודם הבציר לא יקטפם בעה"ב והיינו כדדריש רע"ק מכי תבצור שהעניים לא ילקטו קודם הבציר:
<h3>סעיף מח</h3>
<b>המקדיש כרמו עד שלא נודעו בו העוללות</b><br> שהענבים קטנים עדיין:
<h3>סעיף מט</h3>
<b>העוללות לעניים</b><br> דאין מקדיש דבר שאינו שלו. ואף לר"ע לעיל. של עניים הן. רק שלא יקחום קודם הבציר:
<h3>סעיף נ</h3>
<b>רבי יוסי אומר יתנו שכר גידוליו להקדש</b><br> מדמשביחין בקרקע הקדש. ולת"ק פטירי מדכבר נתחייבה הקרקע להעוללות. ואילה"ק לר' יוסי אמאי סגי בשיתן שכר גידולין להקדש. הרי מה שגדל אח"כ מהקדש כולו אסור [כפסחים נו ב]. י"ל התם באין שם תערובות היתר. משא"כ הכא הרי מה שגדל מקודם שהקדיש כולו היתר [ועי' תרומות פ"ט מ"ד. ודו"ק]:
<h3>סעיף נא</h3>
<b>איזה היא שכחה בעריס</b><br> בגפנים שמודלות ע"ג עצים כעל ערש רעננה:
<h3>סעיף נב</h3>
<b>כל שאינו יכול לפשוט את ידו</b><br> במקום שנזכר אף שעדיין עומד אצלו:
<h3>סעיף נג</h3>
<b>וליטלה וברגליות</b><br> גפנים שטוחים ע"ג ארץ:
<h3>סעיף נד</h3>
<b>משיעבור הימנה</b><br> דכל גפן חשוב אז כאומן ושורה בפ"ע. ואסור לשוב לאומן כשעבר ממנו אף שיכול לפשוט ידו לראשון. ונ"ל דה"ט. דבשלמא בעריס. הוא מצרפן שיהיה כולן כאילן א'. ואע"ג דגם באילן א' משעבר ממנו הו"ל שכחה. וכשכח עומר באומן א' [פ"ו מ"ד]. הכא שאני. דבעריס מחמת מדמונחים עליו גפנים רבים מעורבים. דרך המלקט לאחר שגמר לקיטתו לבחון ולחפש אח"כ שמא מונח עוד אשכול נסתר תחת העלים וכירושלמי הכא. לפיכך כל שעדיין יכול לפשוט ידו לשם. לא הו"ל שכחה. ואע"ג דלא קיי"ל כר"מ [פ"ו מ"ב] דאמר דסמך על חיפוש המחבא. י"ל דזה דוקא כשהמחבא אינו המלקט בעצמו. דכשבא המחבא כבר עבר משם המלקט. אבל כשהמלקט בעצמו דרכו לחפש אחר גמר לקיטתו. לא גרע משכח בעה"ב ולא פועל. דאם הבעה"ב עומד שם זכתה לו שדהו [כפ"ה ל]. וכ"ש הכא שהמלקט עצמו עומד אצל העריס. אבל ברגליות כל גפן מונח לבדו. ואין דרכו לחפש על כל נעלם אחר שעבר ממנו. והו"ל ככל עומר ששכחו. דאפילו באומן א' משעבר ממנו הו"ל שכחה:
<h2>פרק ח</h2>
<h3>סעיף א</h3>
<b>מאימתי כל אדם מותרין בלקט</b><br> ה"ה שכחה ופאה. רק נקט הראשון. דכשמתחיל לקצור נתחייב בלקט ואחר שהתחיל חייב בשכחה. ופאה נותן בסוף השדה:
<h3>סעיף ב</h3>
<b>משילכו הנמושות</b><br> ר"ל אחר שהלכו הנמושות. והן הזקנים שהולכים לאט ושחוח. ומלקטין כל שבולת יחידי. ונקראין נמושות שממשמשין במקלות והולכין. וי"א לקיטי בתר לקוטי. ונקראין נמושות. שמשו והסירו הכל. דאח"כ כבר נתיאשו העניים. ומסתבר כפי' קמא דאי כפי' ב' היינו משילכו עניים ויבואו. ולמה שני תנא בלישניה:
<h3>סעיף ג</h3>
<b>בפרט ועוללות משילכו העניים בכרם ויבאו</b><br> ר"ל אחר שכבר הלכו העניים שלקטו תחלה וחזרו לביתם. ושוב באו אחרים ולקטו גם הם אחריהם. אח"כ מה שהשאירו השניים הרי הוא הפקר לכל אדם אפילו לעשירים. ולא תנא הכא נמושות דמדחביבי ענבים אזקנים משכימין ובאין:
<h3>סעיף ד</h3>
<b>ובזיתים משתרד רביעה שנייה</b><br> המטר השני. ונקרא רביעה ע"ש שמוליד הארץ. א"נ ע"ש שמרביץ ומשכיב העפר. וזמנו עד כ"ג במרחשון. ולא תני נמושות. דאין הולכין אז דימי צנה הם:
<h3>סעיף ה</h3>
<b>אמר רבי יהודה והלא יש שאינם מוסקין</b><br> מוסק בזיתים. כקוצר בתבואה. וכבוצר בענבים. אורה בתאנים. גודר בתמרים. כולן לשון קוצר ממחובר:
<h3>סעיף ו</h3>
<b>את זיתיהם אלא לאחר רביעה שנייה אלא כדי שיהא העני יוצא ולא יהא מביא בארבעה איסרות</b><br> הם ב' פונדיון. ופונדיון הוא לב' סעודות. וכיון שאינו מוצא ב' סעודות לו. וב' סעודות לאשתו בשביל פרנסתו לבד שוב אינו יוצא:
<h3>סעיף ז</h3>
<b>נאמנים</b><br> עניים ע"ה:
<h3>סעיף ח</h3>
<b>על הלקט ועל השכחה ועל הפאה</b><br> לומר שהתבואה לקט וכו' שיפטור הקונה אותה מהן מלעשרן:
<h3>סעיף ט</h3>
<b>בשעתן</b><br> בעת קציר:
<h3>סעיף י</h3>
<b>ועל מעשר עני בכל שנתו</b><br> בכל שנת ג' וו' בשמיטה. דמדהוא מרובה אין הבעה"ב מחלקו בפ"א. ואילה"ק ויהיה נאמן בשנת ג' וו' לומר לקט שכחה ופאה הוא. במגו דבעי אמר מעשר עני הוא. ואי"ל מדהנך נתנין בשבלים משא"כ מעשר עני ניתן אחר שנתמרח. להכי אין נאמן מזה לזה. ליתא דהרי במ"ג משמע דגם בממורח נאמן בכולן. י"ל כיון דלקט שכחה ופאה רק דבר מועט הוא. רגיל לאכלו מיד. ולהכי אין נאמן עליהן רק בשעתן. ואע"ג דיש לו מגו. מגו במקום עדים היא. דאנן סהדי שאינו אומר אמת:
<h3>סעיף יא</h3>
<b>ובן לוי נאמן לעולם</b><br> ר"ל מדמעשר ראשון נוהג בכל שנים. להכי לעולם נאמן לוי ע"ה שהן של מעשר ושהפריש תמ"ע ממע"ר שניתן לו. דלא חשידי עליה כמו דלא חשידי ישראל ע"ה את"ג. ואף דאין ליתן מתנות לכהן ולוי ע"ה [כחולין דק"ל ע"ב]. באין חבר שרי. כתוס' שם ד"ה מניין. ותוס' שם [דק"ד ע"ב]:
<h3>סעיף יב</h3>
<b>ואינן נאמנין</b><br> ע"ה בכל הנ"ל:
<h3>סעיף יג</h3>
<b>אלא על דבר שבני אדם נוהגין כן</b><br> כדמפרש במשנה ג':
<h3>סעיף יד</h3>
<b>נאמנין על החטים ואין נאמנין על הקמח ולא על הפת</b><br> דאין דרך ליתן מתנת עניים הנ"ל בקמח ופת. ואע"ג דבאמר טחנתי ואפיתי נאמן. אפילו הכי אינו נאמן במגו. מדהו"ל מגו במקום עדים:
<h3>סעיף טו</h3>
<b>נאמנין על השעורה</b><br> לר"מ ר"ל שבולת. דלא נהגו ליתן אפילו מעשר עני באורז נדושת. ולר"ש ר"ל גרעין בקליפתו:
<h3>סעיף טז</h3>
<b>של אורז ואין נאמנין עליו</b><br> על אורז מנוקה:
<h3>סעיף יז</h3>
<b>נאמנין על הפול ואין נאמנין על הגריסין</b><br> פולין טחונים:
<h3>סעיף יח</h3>
<b>נאמנין על השמן לומר של מעשר עני הוא ואין נאמנין עליו לומר של זיתי נקוף</b><br> שתלש העני מהלקט שכחה ופאה:
<h3>סעיף יט</h3>
<b>הוא</b><br> דמדהן מועטים א"א לעשות מהן שמן ואינו נאמן במגו כלעיל:
<h3>סעיף כ</h3>
<b>נאמנים על הירק חי ואין נאמנים על המבושל אא"כ היה לו דבר מועט שכן דרך בעל הבית להיות מוציא מלפסו</b><br> מאלפסו כששכח לעשר מקודם דירק חייב במעשר מד"ס. ולא בפאה. דהריוח מועט לעני. ולא ירצה להמתין עליה. להפסיד עי"ז מתנות אחרות. ותלך הפאה עי"ז לאיבוד:
<h3>סעיף כא</h3>
<b>אין פוחתין לעניים בגורן</b><br> כשמחלק מעשר עני בגורן שאין מצוי שם מאכל יתן לכל עני כדי שביעה. כמפורש במשנה. משא"כ לקט שכחה פאה. הדין לבוז [כרפ"ד] וכ"כ בנותן בביתו יתן כמה שירצה [אב"י דדוקא בשדה מחוייב ליתן לעני כדי שבעו שאינו מוצא שם ליקח]:
<h3>סעיף כב</h3>
<b>קב וחצי כוסמין וקב גרוגרות</b><br> תאנים יבשים:
<h3>סעיף כג</h3>
<b>או מנה דבלה</b><br> תאנים יבשים לאחר שנדרכו בעיגול נקרא דבילה [וסי' תגד. תאנים. גרוגרות. דבילה] ונמכר במשקל. ומנה הוא משקל ק' דינר. ודינר ו' מעין. ומשקל המעה ט"ז גרעיני שעורה נמצא שדינר הוא משקל קווינט ומנה הוא כ"ה לאטה [ועי' מ"ש בס"ד שבועות פ"ו סי' ב']:
<h3>סעיף כד</h3>
<b>רבי עקיבא אומר פרס</b><br> חצי מנה:
<h3>סעיף כה</h3>
<b>חצי לוג יין</b><br> איפה הוא ג' סאין. סאה ו' קבין. קב ד' לוגין. לוג ו' בצים [סי' גׁוׁדׁוׁ]:
<h3>סעיף כו</h3>
<b>רבי עקיבא אומר רביעית</b><br> רביעית הלוג:
<h3>סעיף כז</h3>
<b>רבי עקיבא אומר שמינית</b><br> שמינית הלוג:
<h3>סעיף כח</h3>
<b>ושאר כל הפירות אמר אבא שאול כדי שימכרם ויקח בהם מזון שתי סעודות</b><br> ודוקא בגורן אבל במחלק בביתו נותן כמה שירצה. שהרי בעיר יש הרבה שנותנין לו. וכל הנך שיעורים דמתני' היינו מדצריך שיתן לו כדי שביעה. וכדדייק בירושלמי דכתיב ואכלו בשעריך ושבעו תן להם כדי שביעה. ונ"ל דהיינו כדי שביעה ליום א'. והיינו ב' סעודות. כדמוכח בעירובין [דכ"ט א'] דאמר אכל שעורי דמשנתנו וכן לעירוב. והרי בעירוב בעינן כדי שיעור ב' סעודות:
<h3>סעיף כט</h3>
<b>מדה זו</b><br> דאין פוחתין משיעורים הנ"ל:
<h3>סעיף ל</h3>
<b>אמורה בכהנים ובלוים</b><br> קמ"ל אף שיש להן תרומה ומעשר. אפ"ה אין פוחתין לו מעשר עני משיעור הנ"ל:
<h3>סעיף לא</h3>
<b>היה מציל</b><br> שרוצה לעכב קצת ממעשר עני שנותן. לקרוביו העניים שאינן כאן:
<h3>סעיף לב</h3>
<b>נוטל מחצה</b><br> ומצניעו לקרוביו:
<h3>סעיף לג</h3>
<b>היה לו דבר מועט</b><br> והעניים הרבה כאן שכשיחלקו לא יגיע לכל א' כשיעור הנ"ל:
<h3>סעיף לד</h3>
<b>אין פוחתין לעני העובר ממקום למקום מככר בפונדיון מארבע סאין בסלע</b><br> סלע הוא ד' דינרין. ודינר ו' מעין. ומעה ב' פונדיון. ופונדיון ב' איסרין. ואיסר ח' פרוטות [סי' דׁוׁבׁבׁחׁ]. וכשנמכר ד' סאין בסלע. נמצא מדסלע כ"ד מעין. וד' סאין כ"ד קבין. הו"ל קב למעה. וככר בפונדיון הו"ל לפ"ז חצי קב. רק מדהנחתום מוציא הוצאות ורוצה ג"כ להרוויח. אינו עושה הככר בפונדיון רק מרובע הקב. והוא כדי ו' ביצים. והוא שיעור ב' סעודות. ליום ולילה:
<h3>סעיף לה</h3>
<b>לן נותנין לו פרנסת לינה</b><br> מטה כרים וכסתות:
<h3>סעיף לו</h3>
<b>שבת נותנין לו מזון שלש סעודות</b><br> שחייב בשבת:
<h3>סעיף לז</h3>
<b>מי שיש לו מזון שתי סעודות לא יטול מן התמחוי</b><br> קערה שמחזירן הגבאין בכל יום אצל הבעלי בתים. שיתנו לתוכה תבשיל לעניי עולם:
<h3>סעיף לח</h3>
<b>מזון ארבע עשרה סעודות לא יטול מן הקופה</b><br> שחוזרת מע"ש לע"ש לאסוף ממון לעניי העיר המכובדים:
<h3>סעיף לט</h3>
<b>והקופה נגבית בשנים</b><br> דאין עושין שררה על הצבור פחות מב':
<h3>סעיף מ</h3>
<b>ומתחלקת בשלשה</b><br> מדהיא כדיני ממונות. לחלק לכל עני לפי רוב בניו והצטרכותיו. ולפיכך דינו כדיני ממונות בג':
<h3>סעיף מא</h3>
<b>מי שיש לו מאתים זוז</b><br> כל זוז מעה כרמב"ם כאן (במ"ז). ומשקלו ששית 1/6 קווינט כסף נקי [ועי' מ"ש בס"ד בפירושנו פ"ו דשבועות] נמצא ר' זוז הוא (ט"ז לאט וחצי) [ח' לאטה ושליש] כסף נקי והוא לכל היותר (י"א ר"ט) [ה' ר"ט וב' שלישים] בקירוב. ובזמן הש"ס הוה סגי בהכי לפרנס א"ע בהן ובכך סגי ליה לשנה לכסות ומזונות. ומ"כ דלהכי תקנו ר' זוז לבתולה. שלא תצטרך לצדקה שנה תמימה. ורמז למקבלי צדקה. דצדקה בגמטריא קצ"ט. מיהו ר' זוז דנקט לאו דוקא. דה"ה סחורה מטלטלין וקרקעות כל שאינן לתשמישו ושוין ר' זוז. וכדמסיק היו ממושכנין וכו':
<h3>סעיף מב</h3>
<b>לא יטול לקט שכחה ופאה ומעשר עני</b><br> נקט הני שהן הפקר. ואפשר שלא יטלם עני. ומכ"ש צדקה. שתובע חלקו ומתבזה טפי ומפסיד ג"כ לעניים דעלמא:
<h3>סעיף מג</h3>
<b>היו לו מאתים חסר דינר אפילו אלף נותנין לו כאחת</b><br> וכ"ש בנותן לו א' אלף זוז:
<h3>סעיף מד</h3>
<b>היו ממושכנים לבעל חובו או לכתובת אשתו</b><br> שעשה הכלים והתכשיטין והסחורה או הקרקעות אפותקי לאשתו. ואפילו עוד יושבת תחתיו:
<h3>סעיף מה</h3>
<b>אין מחייבין אותו למכור את ביתו ואת כלי תשמישו</b><br> היפים. וה"מ כשאינו נוטל רק לקט שכחה ופאה שהן הפקר. אבל בנוטל צדקה מגבאי. אפילו לקט וכו' אין מניחין לו ללקט. עד שימכור כלי תשמישיו היפים:
<h3>סעיף מו</h3>
<b>מי שיש לו חמשים זוז והוא נושא ונותן בהם הרי זה לא יטול</b><br> לקט שכחה ופאה וצדקה דטבין חמשין דעבדין מר' דלא עבדין:
<h3>סעיף מז</h3>
<b>וכל מי שאינו צריך ליטול ונוטל אינו נפטר מן העולם</b><br> ולא אמר מהזקנה כבסיפא. דמדהפסיד לעניים. ענשו שלא יאריך ימים. משא"כ בסיפא שונא מתנות יחיה:
<h3>סעיף מח</h3>
<b>ברוך הגבר אשר יבטח בה' והיה ה' מבטחו</b><br> ר"ל שיהיה ה' עמו עד שעניים יבטחו גם בישועתו להם:
<h3>סעיף מט</h3>
<b>וכן דיין שדן דין אמת לאמתו</b><br> ר"ל דלפעמים אף שהדין אמת. הוא היה שמח שהרוויח זה או שהפסיד זה מאהבה או שנאה ועי"ז הוא עלול להכשל בדין מפני אהבת או שנאת אדם להבא שירע או ייטב לו. אבל זה שבוטח בה' ואינו ירא משום הפסד שיתגלגל לו ע"י שידין דין אמת. יהיה ה' בעזרו:
<h3>סעיף נ</h3>
<b>וכל מי שאינו לא חגר</b><br> ברגל א' וראייתי מפ"ג דזבים מ"ג:
<h3>סעיף נא</h3>
<b>ולא סומא ולא פסח</b><br> בב' רגליו ועושה א"ע כך מדהוא עני כדי שירחמו עליו. ואפ"ה נענש מדממעיט בכבוד שמים כאילו ברא בעל מום יותר בעולם. והרי הרואה בריות יפות צריך ליתן שבח לשמו יתברך וזה כפוי טובה. ותמוה למה לא נקט חגר ופסח יחדו והפסיק ביניהן עם סומא. וי"ל דאסמך חגר לסומא לאשמעינן סומא דומיא דחגר. דהיינו אף שעושה א"ע סומא רק בעין א' אפ"ה נענש:
<h3>סעיף נב</h3>
<b>ועושה עצמו כאחד מהם אינו מת מן הזקנה</b><br> גם הכא נקט מן הזקנה דבזקנה מצויין כל אלה ע"י רפיון כחו וחולשת אבריו. ומדנפל תורא חדד לסכינא [כשבת ל"ב א']:
<h3>סעיף נג</h3>
<b>צדק צדק תרדוף</b><br> מייתי ב' ראיות מב' קראי. דהיינו על ב' דברים דקאמר מקמי הכי. דהיינו דיין. והעושה א"ע חגר וכו'. אלא דחשיב הראיות ממטה למעלה. דהראיה לדיין הוא מדכתיב צדק צדק תרדוף. מדכפל מלת צדק. היינו דין אמת לאמתו:
