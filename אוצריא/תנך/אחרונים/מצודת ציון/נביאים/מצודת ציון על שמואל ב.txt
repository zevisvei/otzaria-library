<h1>מצודת ציון על שמואל ב</h1>
רבי דוד אלטשולר
<h2>פרק א</h2>
<h3>פסוק ב</h3>
<b>ואדמה.</b> עפר:
<h3>פסוק ג</h3>
<b>אי מזה.</b> איה המקום שתאמר מזה אני בא:
<b>נמלטתי.</b> ענין השמטה והצלה:
<h3>פסוק ו</h3>
<b>נקרא נקריתי.</b> מלשון מקרה:
<b>נשען.</b> נסמך:
<b>ובעלי הפרשים.</b> הם הרגילים הרבה ברכיבה:
<b>הדביקוהו.</b> רצה לומר באו קרוב לו:
<h3>פסוק ט</h3>
<b>השבץ.</b> חולי הרתת, כן תרגם יונתן:
<h3>פסוק י</h3>
<b>הנזר.</b> העטרה:
<b>ואצעדה.</b> שם העדי שעל הזרוע, וכן (במדבר לא נ): אצעדה וצמיד:
<h3>פסוק טו</h3>
<b>פגע.</b> ענין מכת מות, כמו (שמואל א כב יח): ופגע בכהנים:
<h3>פסוק טז</h3>
<b>ענה.</b> העיד כמו (שמות כ יג): לא תענה:
<h3>פסוק יט</h3>
<b>הצבי.</b> ארץ ישראל קרויה ארץ צבי, כמו שכתוב (יחזקאל כ ו): צבי היא לכל הארצות, והוא ענין פאר וחמוד, כמו (ישעיהו כח ה) <b>לעטרת צבי.</b> והה״א של הצבי, היא ה״א הקריאה, כמו (ירמיהו ב לא): הדור אתם ראו: 
<b>במותיך.</b> ענינו מקומות גבוהים והרים, כמו (דברים לב יג): ירכיבהו על במתי ארץ: 
<h3>פסוק כ</h3>
<b>תעלזנה.</b> אף הוא ענין שמחה, כמו (תהלים צו ב): <b>יעלוז שדי.</b> וכפל הדבר במלות שונות כדרך המקונן:
<h3>פסוק כא</h3>
<b>הרי בגלבוע.</b> כמו הרים בגלבוע:
<b>נגעל.</b> ענין מאוס ותעוב, כמו (ויקרא כו ל): וגעלה נפשי: 
<b>מגן.</b> הוא כעין מלבוש עשוי מעור שלוק, ומשוח בשמן להחליק מעליו מכת חרב וחנית, ולובשים אותו במלחמה להגן:
<h3>פסוק כב</h3>
<b>נשוג.</b> כמו נסוג בסמ״ך, וענינו החזרה לאחור, כמו (ישעיהו נט יג): ונסוג מאחר אלהינו:
<h3>פסוק כג</h3>
<b>והנעימים.</b> ענין אהוב וחביב וערב, כמו (משלי ב י): ודעת לנפשך ינעם: 
<b>נפרדו.</b> מלשון פרוד ופרישה:
<h3>פסוק כד</h3>
<b>אל שאול בכינה.</b> מלשון בכי:
<b>שני.</b> תולעת שני, והוא צמר צבוע אדום: 
<b>עדנים.</b> כל דבר המפנק, בין מאכלים טובים, בין מלבושי פאר וכדומה, יקראו עדן, וכן (משלי כט יז): ויתן מעדנים לנפשך: 
<b>עדי.</b> ענין קשוט, כמו (ירמיהו ד ל): תעדי עדי זהב:
<h3>פסוק כו</h3>
<b>צר.</b> מלשון צרה ודאגה: 
<b>אחי.</b> חביב כאח: 
<b>נפלאתה.</b> ענינו דבר אשר תקשה השגתו ותמוה, כמו (שמות טו יא): עשה פלא:
<h2>פרק ב</h2>
<h3>פסוק א</h3>
<b>אנה.</b> לאיזה מקום, כמו (דברים א כח): אנה אנחנו עולים: 
<h3>פסוק ו</h3>
<b>ואמת.</b> ענינו כמו חסד, וכן (לקמן טו כ): והשב וגו׳ חסד ואמת:
<h3>פסוק יג</h3>
<b>ויפגשום.</b> פגעו אלה באלה: 
<b>ברכת.</b> הוא מקום הבנוי באבנים ובסיד, ושם מתכנסים המים, וכן (ישעיהו לו ב): הברכה העליונה:
<h3>פסוק טז</h3>
<b>ויחזיקו.</b> אחזו בכח: 
<b>חלקת הצורים.</b> רוצה לומר מישור שנלחמו בה בחדודי חרב, כי חלקת הוא ענין מישור, כמו (בראשית לג יט): חלקת השדה, והצורים הוא ענין חדוד, כמו (תהלים פט מד): אף תשיב צור חרבו: 
<h3>פסוק יח</h3>
<b>הצבים.</b> מלשון צב, בלשון רבים:
<h3>פסוק כא</h3>
<b>חלצתו.</b> כן יקרא המלבוש, וכן (שופטים יד יט): ויקח את חליצותם: 
<b>ולא אבה.</b> ולא רצה:
<h3>פסוק כג</h3>
<b>תחתיו.</b> במקומו:
<h3>פסוק כד</h3>
<b>באה.</b> שקעה, כמו (בראשית כח יא): כי בא השמש:
<h3>פסוק כה</h3>
<b>לאגודה אחת.</b> רוצה לומר לקבוצה אחת, כמו (עמוס ט ו): ואגודתו על ארץ יסדה: 
<b>גבעה.</b> הר:
<h3>פסוק כו</h3>
<b>הלנצח.</b> הלעולם: 
<b>ועד מתי.</b> עד איזה זמן:
<h3>פסוק כז</h3>
<b>לולא.</b> אם לא: 
<b>נעלה.</b> ענין סלוק, כמו (במדבר ט כא): ונעלה הענן:
<h3>פסוק כט</h3>
<b>בערבה.</b> במישור: 
<b>הבתרון.</b> שם מחוז:
<h3>פסוק ל</h3>
<b>ויפקדו.</b> נחסרו, כמו (שם לא מט): ולא נפקד ממנו איש:
<h3>פסוק לא</h3>
<b>מתו.</b> כמו ומתו, ומוסב על הכו וגו׳, לומר הכו מבנימין וגו׳ ומתו:
<h3>פסוק לב</h3>
<b>בית לחם.</b> בבית לחם: 
<b>ויאור.</b> מלשון אור:
<h2>פרק ג</h2>
<h3>פסוק א</h3>
<b>ודלים.</b> חלושים, כמו (בראשית מא יט): דלות ורעות:
<h3>פסוק ג</h3>
<b>ומשנהו.</b> מלשון שנים:
<h3>פסוק ז</h3>
<b>באתה.</b> מלשון ביאה ובעילה:
<h3>פסוק ח</h3>
<b>אחיו.</b> קרוביו: 
<b>מרעהו.</b> אוהביו: 
<b>המציתיך.</b> ענין הזמנה ומסירה, כמו (ויקרא ט יג): ואת העולה המציאו אליו: 
<b>ותפקוד.</b> ענין זכרון:
<h3>פסוק י</h3>
<b>ולהקים.</b> להעמיד:
<h3>פסוק יב</h3>
<b>תחתיו.</b> במקומו: 
<b>להסב.</b> לסבב:
<h3>פסוק יד</h3>
<b>ארשתי.</b> מלשון ארוסה, וכן (דברים כ ז): אשר ארש אשה:
<h3>פסוק יח</h3>
<b>הושיע.</b> כמו אושיע, ה״א במקום אל״ף, כמו (יחזקאל יא ז): ואתכם הוציא, ומשפטו: אוציא:
<h3>פסוק כ</h3>
<b>משתה.</b> כל סעודה קרויה על שם המשתה, כמו (אסתר ז ח): אל בית משתה היין:
<h3>פסוק כא</h3>
<b>תאוה.</b> ענין חפץ ורצון:
<h3>פסוק כו</h3>
<b>הסרה.</b> מין קוצים, כמו (קהלת ז ו): כקול הסירים:
<h3>פסוק כז</h3>
<b>בשלי.</b> ענין שגגה ושכחה, כמו (לקמן ו ז): על השל, וכן (רות ב טז): גם של תשלו:
<h3>פסוק כט</h3>
<b>יחולו.</b> יחנו וישכנו, כמו (ירמיהו ל כג): על ראש רשעים יחול: 
<b>זב.</b> חולי שנוטף מאמתו כעין זרע: 
<b>בפלך.</b> ענין משענת ומטה, ודומה לו (משלי לא יט): וכפיה תמכו פלך, והוא המטה שטוות בו הנשים:
<h3>פסוק ל</h3>
<b>לאבנר.</b> את אבנר, כמו (שמות כז ג): לכל כליו, ומשפטו: את כל כליו:
<h3>פסוק לב</h3>
<b>אל קבר.</b> כמו על קבר:
<h3>פסוק לג</h3>
<b>נבל.</b> אדם פחות המעלה:
<h3>פסוק לד</h3>
<b>אסורות.</b> קשורות: 
<b>לנחשתים.</b> שלשלאות נחושת, אוסרים בהם רגלי השבוים:
<h3>פסוק לה</h3>
<b>להברות.</b> להאכילו סעודה מועטת, כמו (לקמן יג ו): ואברה מידה: 
<b>מאומה.</b> שום דבר:
<h3>פסוק לט</h3>
<b>רך.</b> רצה לומר רך הלבב מלהתגרות עם מי: 
<b>קשים.</b> הוא חלוף הרך:
<h2>פרק ד</h2>
<h3>פסוק א</h3>
<b>וירפו.</b> מלשון רפיון, והוא ענין יאוש:
<h3>פסוק ב</h3>
<b>בן שאול.</b> כמו לבן שאול, ותחסר הלמ״ד:
<h3>פסוק ד</h3>
<b>נכה רגלים.</b> שבור רגלים, כמו (מלכים ב כג כט): פרעה נכה: 
<b>אמנתו.</b> המגדלת אותו, כמו (אסתר ב ז): ויהי אומן את הדסה: 
<b>ותנוס.</b> וברחה: 
<b>בחפזה.</b> ענין מהירות, כמו (שמואל א כג כו): ויהי דוד נחפז ללכת: 
<b>ויפסח.</b> נעשה חגר:
<h3>פסוק ה</h3>
<b>כחם היום.</b> כאשר נתחמם השמש, והוא בחצות היום: 
<b>הצהרים.</b> עת התחזק מאור היום, והוא מלשון (בראשית ו טז): צוהר תעשה לתיבה:
<h3>פסוק ו</h3>
<b>והנה.</b> כמו והמה:
<h3>פסוק יא</h3>
<b>ובערתי.</b> ענין הפנוי והסרה, כמו (דברים כו יג): בערתי הקדש:
<h3>פסוק יב</h3>
<b>ויקצצו.</b> כרתו, כמו (תהלים מו י): וקצץ חנית: 
<b>על הברכה.</b> אצל מקום כניסת המים, כמו (לעיל ב יג): ברכת גבעון:
<h2>פרק ה</h2>
<h3>פסוק א</h3>
<b>עצמך.</b> מלשון עצם:
<h3>פסוק ב</h3>
<b>לך.</b> עליך:
<h3>פסוק ו</h3>
<b>היבוסי.</b> שם אומה, ישבו במחוז בפני עצמו בירושלים: 
<b>הנה.</b> להמקום הזה:
<h3>פסוק ז</h3>
<b>מצודת.</b> ענינו מבצר חזק, כמו (ירמיהו מח מא): והמצודות נתפשה:
<h3>פסוק ח</h3>
<b>בצנור.</b> שם המגדל:
<h3>פסוק ט</h3>
<b>וביתה.</b> מבפנים:
<h3>פסוק יא</h3>
<b>וחרשי.</b> אומנים, כמו (שמות לה לה): חרש וחושב: 
<b>קיר.</b> כותל:
<h3>פסוק יב</h3>
<b>נשא.</b> ענין הרמה:
<h3>פסוק יח</h3>
<b>וינטשו.</b> והתפשטו, כמו (שופטים טו ט): וינטשו בלחי:
<h3>פסוק כ</h3>
<b>בבעל.</b> במישור, כמו (יהושע יג ה): מבעל גד: 
<b>פרץ.</b> מלשון פרצה ושבר:
<h3>פסוק כא</h3>
<b>וישאם.</b> ושרפם, כמו (נחום א ה): ותשא הארץ מפניו, ובמשנה (ראש השנה פרק ב משנה ב): משיאין משואות:
<h3>פסוק כג</h3>
<b>הסב.</b> מלשון סבוב: 
<b>בכאים.</b> אילנות שגדלים בהם תותים וכן (תהלים פד ז): בעמק הבכא:
<h3>פסוק כד</h3>
<b>צעדה.</b> מלשון צעד ופסיעה: 
<b>תחרץ.</b> תנענע ממקומך להלחם, כמו (שמות יא ז): לא יחרץ כלב לשונו, ופירושו: לא נעה לשונו לנבוח:
<h2>פרק ו</h2>
<h3>פסוק ב</h3>
<b>מבעלי.</b> היא קרית יערים, וכמו שכתוב (יהושע טו ט): בעלה היא קרית יערים:
<h3>פסוק ג</h3>
<b>אל עגלה.</b> על עגלה:
<h3>פסוק ה</h3>
<b>משחקים.</b> שמחים: 
<b>ובכנרות ובנבלים ובתפים.</b> שמות כלי שיר: 
<b>ובמנענעים.</b> הוא מכלי הנגון, יעורר האדם להניע גופו ולרקד: 
<b>ובצלצלים.</b> הם שני כלי נחושת, ומקישין זה בזה ומשמיעים קול גדול, ובמשנה (תמיד פרק ז משנה ג): הקיש בן ארזא בצלצל, וכן (תהלים קנ ה): בצלצלי שמע:
<h3>פסוק ו</h3>
<b>נכון.</b> שם מקום ובדברי הימים (יג ט) אמר: כידון, והיא היא, ובשתי השמות נקראה (ראה סוטה לה ב): 
<b>שמטו.</b> ענין הזזה מן המקום, כמו (מלכים ב ט לג): ויאמר שמטוה:
<h3>פסוק ז</h3>
<b>השל.</b> ענין שכחה ושגגה, וכן (לעיל ג כז): לדבר אתו בשלי:
<h3>פסוק ח</h3>
<b>פרץ.</b> ענין שבר:
<h3>פסוק י</h3>
<b>על עיר דוד.</b> אל עיר דוד: 
<b>הגתי.</b> היה מתגורר בגת, אבל היה לוי ומן השוערים, כמו שנאמר בדברי הימים (טו כד):
<h3>פסוק יא</h3>
<b>וישב.</b> ענין עכבה:
<h3>פסוק יג</h3>
<b>צעדו.</b> פסעו והלכו: 
<b>ומריא.</b> שור פטם, וכן (מלכים א א ט): צאן ובקר ומריא:
<h3>פסוק יד</h3>
<b>מכרכר.</b> ענין רקידה של שמחה, ודוגמתו (ישעיהו סו כ): בפרדים ובכרכרות: 
<b>בכל עוז.</b> בכל כח:
<h3>פסוק טז</h3>
<b>נשקפה.</b> ענין הבטה, כמו (בראשית כו ח): וישקף אבימלך: 
<b>בעד החלון.</b> דרך החלון וכן (מלכים ב א ב): בעד השבכה: 
<b>מפזז.</b> גם הוא ענין רקוד, ומשונה ממנה קצת, ויתכן שהוא ענין מהירות הרקוד, ודוגמתו (שבת פח א): עמא פזיזא:
<h3>פסוק יז</h3>
<b>ויציגו.</b> העמידו, כמו (בראשית ל לח): ויצג את המקלות: 
<b>אשר נטה.</b> אשר פרש:
<h3>פסוק יט</h3>
<b>המון.</b> עם רב: 
<b>חלת.</b> לחם השלם תקרא חלה: 
<b>ואשפר.</b> רוצה לומר מנה יפה בשר, והוא מלשון (בראשית מט כא): הנותן אמרי שפר: 
<b>ואשישה.</b> שם כלי ישימו בה היין, כמו (שיר השירים ב ה) סמכוני באשישות ורוצה לומר הכלי עם היין: 
<h3>פסוק כ</h3>
<b>אמהות.</b> שפחות: 
<b>הרקים.</b> אנשים הרקים מכל מעלה:
<h3>פסוק כא</h3>
<b>נגיד.</b> שליט ומושל: 
<b>ושחקתי.</b> ושמחתי:
<h3>פסוק כב</h3>
<b>ונקלותי.</b> מלשון קלות:
<h2>פרק ז</h2>
<h3>פסוק א</h3>
<b>הניח.</b> מלשון מנוחה:
<h3>פסוק ב</h3>
<b>היריעה.</b> וילון:
<h3>פסוק ח</h3>
<b>הנוה.</b> גדרות הצאן, כמו (ישעיהו סה י): והיה השרון לנוה צאן:
<h3>פסוק י</h3>
<b>ירגז.</b> ענין תנועה ממקום המונח, וכן (שמואל א כח טו): למה הרגזתני: 
<b>לענותו.</b> מלשון עינוי:
<h3>פסוק יד</h3>
<b>בהעותו.</b> מלשון עון: 
<b>והוכחתיו.</b> ענין מוסר ההכאה, כמו (חבקוק א יב): וצור להוכיח יסדתו: 
<b>בשבט.</b> בשרביט: 
<b>ובנגעי.</b> רצה לומר בהכאה, וכפל הדבר במלות שונות:
<h3>פסוק טז</h3>
<b>ונאמן.</b> ענין קיום, כמו (ישעיהו כב כג): יתד במקום נאמן:
<h3>פסוק יז</h3>
<b>החזיון.</b> ענין ראיה, כמו (שמות יח כא): ואתה תחזה, ורוצה לומר ראיית הנבואה:
<h3>פסוק יח</h3>
<b>הלום.</b> הנה, כמו (שם ג ה): אל תקרב הלום:
<h3>פסוק יט</h3>
<b>תורת.</b> ענין תואר ותכונה, וכן אמר כזה בדברי הימים (א יז יז) וראיתני כתור האדם המעלה, וקרוב לענין זה (שיר השירים א י): נאוו לחייך בתורים, ורוצה לומר הפנינים המסודרים בתואר ובתכונה יפה: 
<b>האדם.</b> רצה לומר האדם המיוחד והמעולה:
<h3>פסוק כ</h3>
<b>ידעת.</b> ענין אהבה ורחמים, כמו (עמוס ג ב): רק אתכם ידעתי:
<h3>פסוק כג</h3>
<b>הלכו אלהים.</b> לפי שבכל מקום נאמר אלהים בלשון רבים, אמר גם הלכו בלשון רבים, לזווג המלות, וכן (שמואל א ד ח): האלהים האדירים האלה, וכמוהו רבים: 
<b>ממצרים גוים ואלהיו.</b> המ״ם של ממצרים תשמש על גוים ועל ואלהיו, וכאלו אמר ממצרים מגוים ומאלהיו:
<h3>פסוק כז</h3>
<b>מצא.</b> ענין הזמנה, וכן (ויקרא ט יג): ואת העולה המציאו:
<h3>פסוק כט</h3>
<b>הואיל.</b> רצה וחפץ, כמו (שמות ב כא): ויואל משה:
<h2>פרק ח</h2>
<h3>פסוק א</h3>
<b>מתג.</b> הוא כעין רסן עשויה להנהיג בה הבהמה, כמו (משלי כו ג) מתג לחמור:
<b>האמה</b> אמת הזרוע, וכן (דברים ג יא): באמת איש: 
<h3>פסוק ב</h3>
<b>ומלא ההבל.</b> מדת חבל שלם:
<h3>פסוק ג</h3>
<b>להשיב.</b> מלשון השבה: 
<b>ידו.</b> מקומו:
<h3>פסוק ד</h3>
<b>פרשים.</b> הם רוכבי הסוסים הרגילים בזה: 
<b>ויעקר.</b> הסיר העיקר, והם הרגלים, שהם העיקר בבהמה, וכן (יהושע יא ו): סוסיהם תעקר: 
<b>רכב.</b> הם מארבעה סוסים:
<h3>פסוק ו</h3>
<b>נציבים.</b> פקידים וממונים:
<h3>פסוק ז</h3>
<b>שלטי.</b> כעין מגן: 
<b>אל עבדי.</b> על עבדי: 
<b>כבש.</b> ענין לכידה:
<h3>פסוק יז</h3>
<b>ושריה.</b> ובדברי הימים (א יח טז) קראו שושא, ולמטה (לעיל כ כה) קראו שוא, ובשלש השמות היה נקרא, והוא כלל גדול בנביאים בכל מקום שנאמר פעם כן ופעם כן:
<h3>פסוק יח</h3>
<b>כהנים.</b> רוצה לומר ראשים ושרים:
<h2>פרק ט</h2>
<h3>פסוק א</h3>
<b>הכי.</b> כי משמש במקום אם:
<h3>פסוק ג</h3>
<b>האפס.</b> האין, וכן (בראשית מז טו): אפס כסף: 
<b>נכה.</b> ענין שבירה, וכן (מלכים ב כג כט): פרעה נכה:
<h3>פסוק ד</h3>
<b>איפה.</b> איה פה: 
<b>בית מכיר.</b> בבית מכיר, ותחסר בי״ת השמוש, וכמוהו הרבה: 
<b>בלו דבר.</b> שם מקום, ׳לו דבר׳:
<h3>פסוק ט</h3>
<b>נער.</b> המשרת נקרא נער, על שם שדרך הנער לשרת את הזקן:
<h3>פסוק יג</h3>
<b>פסח.</b> חגר:
<h2>פרק י</h2>
<h3>פסוק ג</h3>
<b>ולרגלה.</b> מלשון מרגל ומחפש: 
<b>ולהפכה.</b> תרגם יונתן: ולבדקה, כי הבודק דבר מה, מהפכה מצד אל צד:
<h3>פסוק ד</h3>
<b>מדויהם.</b> מלבושיהם, כמו (שמואל א יז לח): וילבש שאול וגו׳ מדיו: 
<b>שתותיהם.</b> הם העגבות, שהיא בחצי המלבוש, ודוגמתו (ישעיהו כ ד): חשופי שת:
<h3>פסוק ה</h3>
<b>יצמח.</b> יגדל:
<h3>פסוק ו</h3>
<b>נבאשו.</b> נמאסו כדבר הנבאש: 
<b>ואיש טוב.</b> אנשי איש טוב, והוא שם אדון הארץ, וכן (שופטים יא ג): וישב בארץ טוב:
<h3>פסוק ז</h3>
<b>הגבורים.</b> כמו והגבורים:
<h3>פסוק טז</h3>
<b>חילם.</b> שם מקום:
<h3>פסוק יז</h3>
<b>חלאמה.</b> לחילם:
<h3>פסוק יט</h3>
<b>וישלימו.</b> עשו שלום:
<h2>פרק יא</h2>
<h3>פסוק א</h3>
<b>לתשובת.</b> מלשון השבה: 
<b>ויצורו.</b> מלשון מצור:
<h3>פסוק ד</h3>
<b>מתקדשת.</b> רוצה לומר מטהרת:
<h3>פסוק ח</h3>
<b>משאת.</b> מנת ארוחה וסעודה, וכן (בראשית מג לד): וישא משאות מאת פניו:
<h3>פסוק יב</h3>
<b>בזה.</b> במקום הזה:
<h3>פסוק טו</h3>
<b>הבו.</b> הזמינו ותנו, כמו (רות ג טו): הבי המטפחת:
<h3>פסוק טז</h3>
<b>אל העיר.</b> את העיר:
<h3>פסוק כ</h3>
<b>יורו.</b> ישליכו, כמו (שמות טו ד): ירה בים:
<h3>פסוק כא</h3>
<b>ירובשת.</b> הוא ירובעל, וכאשר ׳בעל׳ גם ׳בושת׳ המה כנויי עבודה זרה: 
<b>פלח.</b> כן נקרא אבן הרחים, כמו (איוב מא טז): כפלח תחתית: 
<b>רכב.</b> הוא האבן העליונה מהרחים, כמו (דברים כד ו): לא יחבול רחים ורכב: 
<b>בתבץ.</b> שם מקום:
<h3>פסוק כב</h3>
<b>המלאך.</b> השליח:
<h3>פסוק כד</h3>
<b>ויורו המורים.</b> ענין השלכה:
<h3>פסוק כה</h3>
<b>כזה.</b> כמו זה המספר: 
<b>והרסה.</b> ענין נתיצה ושבירה:
<h3>פסוק כז</h3>
<b>ויאספה.</b> הכניסה, כמו (שופטים יט טו): ואין איש מאסף אותם:  
<h2>פרק יב</h2>
<h3>פסוק א</h3>
<b>ראש.</b> עני ודל, כמו (משלי י ד): ראש עשה כף רמיה:
<h3>פסוק ג</h3>
<b>אין כל.</b> לא כלום: 
<b>ויחיה.</b> ענין הספקת הצורך, כמו (בראשית מה ה): למחיה שלחני:
<h3>פסוק ד</h3>
<b>הלך.</b> ההולך בדרך: 
<b>לאורח.</b> הוא ההלך שאמר, והוא האיש הבא אליו אשר יאמר, וליופי המליצה אמר במלות שונות:
<h3>פסוק ו</h3>
<b>עקב.</b> בעבור, כמו (דברים ז יב): עקב תשמעון:
<h3>פסוק ח</h3>
<b>כהנה.</b> כמו שיש לך:
<h3>פסוק יא</h3>
<b>מקים.</b> מעמיד:
<h3>פסוק יג</h3>
<b>העביר.</b> הסיר ומחל:
<h3>פסוק יד</h3>
<b>אפס.</b> הוא כענין רק, כמו (במדבר כג יג): אפס קצהו: 
<b>נאץ נאצת.</b> ענין כעס ובזיון, כמו (נחמיה ט יח): ויעשו נאצות גדולות:
<h3>פסוק טו</h3>
<b>ויגוף.</b> היא מכת החולי: 
<b>ויאנש.</b> ענין כבדות החולי, כמו (מיכה א ט): אנושה מכותיה:
<h3>פסוק יז</h3>
<b>ברה.</b> היא אכילה מועטת, כמו (לעיל ג לה): להברות את דוד:
<h3>פסוק יט</h3>
<b>מתלחשים.</b> מדברים בלחש ובחשאי: 
<b>ויבן.</b> מלשון הבנה:
<h3>פסוק כ</h3>
<b>ויסך.</b> משח בשמן: 
<b>ויחלף.</b> ענין תמורה:
<h3>פסוק כג</h3>
<b>האוכל.</b> מלשון יכולת:
<h3>פסוק כה</h3>
<b>ידידיה.</b> רוצה לומר אהוב לה׳, כי ידיד הוא ענין אהבה:
<h3>פסוק כח</h3>
<b>וחנה.</b> מלשון חניה:
<h3>פסוק לא</h3>
<b>במגרה.</b> כלי מלא פגימות עשויה לכרות העצים, ועל כי דרכה לכרות בגרירה, קרויה מגרה, וכן (מלכים א ז ט): מגוררות במגרה: 
<b>ובחריצי הברזל.</b> כלי ברזל מלאה חריצים עשויה לדוש בה, כמו שכתוב (ישעיהו כח כז): כי לא בחרוץ יודש קצח: 
<b>ובמגזרות.</b> הם הגרזנים שמבקעים בהם העצים, והוא מתהפך, כמו כבש כשב: 
<b>במלבן.</b> מלשון לבנים:
<h2>פרק יג</h2>
<h3>פסוק ב</h3>
<b>ויצר.</b> מלשון צרה ודאוה: 
<b>להתחלות.</b> מלשון חולי: 
<b>ויפלא.</b> ענין מכוסה ומניעה, וכן (דברים יז ח): כי יפלא ממך דבר: 
<b>מאומה.</b> שום דבר:
<h3>פסוק ג</h3>
<b>רע.</b> חבר ואוהב:
<h3>פסוק ד</h3>
<b>דל.</b> כחוש ורזה, כמו (בראשית מא יט): דלות ורעות:
<h3>פסוק ה</h3>
<b>והתחל.</b> מלשון חולי: 
<b>לראותך.</b> לבקר אותך, כמו (שמואל א יט טו): לראות את דוד: 
<b>ותברני הבריה.</b> ענין אכילה מועטת, כמו (לעיל יב יז): ולא ברה אתם:
<h3>פסוק ו</h3>
<b>ותלבב לביבות.</b> תרגם יונתן <b>ותחלוט חליטתא</b>. בדברי רבותינו ז״ל (פסחים ו): חלוט של בעלי בתים והמה נקראים על שם המעשה ששולקין אותם ברותחין: 
<b>ואברה.</b> ואוכל מעט: 
<h3>פסוק ח</h3>
<b>הבצק.</b> העיסה, ואמר כן על שם סופו, כי אחר הלישה נקרא בצק, וכן (ישעיהו מד יט): אפיתי על גחליו לחם: 
<b>ותלבב.</b> וחלטה:
<h3>פסוק ט</h3>
<b>המשרת.</b> תרגום של מחבת, היא מסריתא: 
<b>ותצוק.</b> מלשון יציקה: 
<b>מעלי.</b> מאצלי:
<h3>פסוק יב</h3>
<b>תענני.</b> מלשון עינוי: 
<b>הנבלה.</b> דבר גנאי וכעור:
<h3>פסוק יג</h3>
<b>אנה.</b> להיכן: 
<b>הנבלים.</b> הפחותים ושפלים:
<h3>פסוק טז</h3>
<b>אודות.</b> עסק:
<h3>פסוק יז</h3>
<b>ונעול.</b> סגור במנעול:
<h3>פסוק יח</h3>
<b>פסים.</b> מרוקמת ברוחב פס יד, וכן (בראשית לז ג): ועשה לו כתונת פסים:
<h3>פסוק כ</h3>
<b>האמינון.</b> דרך המדברים להוסיף אותיות להקטין הדבר, וכן (דברים לב י): יצרנהו כאישון עינו, הנקרא כן על שם האיש הקטן הנראה בעין: 
<b>החרישי.</b> ענין שתיקה: 
<b>תשיתי.</b> תשימי: 
<b>ושוממה.</b> הוי״ו יתירה, וכן (תהלים עו ז): ורכב וסוס:
<h3>פסוק כג</h3>
<b>לשנתים ימים.</b> לשתי שנים: 
<b>גוזזים.</b> את הצאן: 
<b>עם אפרים.</b> סמוך לנחלת אפרים, כמו (בראשית כה יא): עם באר לחי ראי:
<h3>פסוק כה</h3>
<b>ויפרץ.</b> ענין הפתוי ברבוי דברים, והוא הפוך מן (שם יט ג): ויפצר בם:
<h3>פסוק כט</h3>
<b>פרדו.</b> הוא הבא מן הסוס והחמור:
<h3>פסוק לד</h3>
<b>הצופה.</b> הוא העומד במקום גבוה להביט למרחוק:
<h3>פסוק לט</h3>
<b>ותכל דוד.</b> תחסר מלת נפש, ולזה אמר בלשון נקבה, שעל הנפש ידבר, כאלו אמר ותכל נפש דוד:
<h2>פרק יד</h2>
<h3>פסוק ב</h3>
<b>תסוכי.</b> תמשחי:
<h3>פסוק ה</h3>
<b>אבל.</b> באמת, כמו (שם מב כא): אבל אשמים אנחנו:
<h3>פסוק ו</h3>
<b>וינצו.</b> ענין מריבה, כמו (שמות ב יג): שני אנשים עברים נצים:
<h3>פסוק ט</h3>
<b>וכסאו.</b> רוצה לומר המלכות:
<h3>פסוק יא</h3>
<b>מהרבת.</b> ענין גדולה וחשיבות, כמו (אסתר א ח): על כל רב ביתו: 
<b>גואל הדם.</b> קרוב הנרצח הרוצה לנקום נקמת דמו, נקרא גואל הדם, שהוא כאלו נחשב לדם לגאולה: 
<b>משערת בנך.</b> אמר דרך הפלגה, כדרך שאומרים הבריות:
<h3>פסוק יג</h3>
<b>כאשם.</b> ענין שגגה:
<h3>פסוק יד</h3>
<b>הנגרים.</b> ענין הזלה ונטיפה, כמו (מיכה א ד): כמים מוגרים במורד:
<h3>פסוק יח</h3>
<b>תכחדי.</b> ענין העלמה, כמו (תהלים סט ו): ואשמותי ממך לא נכחדו:
<h3>פסוק יט</h3>
<b>אש.</b> הוא כמו יש, וכן (מיכה ו י): עוד האש בית רשע: 
<b>להמין ולהשמיל.</b> מלשון ימין ושמאל:
<h3>פסוק כ</h3>
<b>פני הדבר.</b> תחילת הדבר:
<h3>פסוק כו</h3>
<b>ימים.</b> שנה: 
<b>באבן המלך.</b> במשקל המלך, כמו (דברים כה יג): לא יהיה לך בכיסך אבן ואבן על שם שדרכה להיות מאבן:
<h3>פסוק ל</h3>
<b>חלקת.</b> אחוזת שדה, כמו (בראשית לג יט): ויקן את חלקת השדה: 
<b>אל ידי.</b> אל מקומי: 
<b>והציתוה.</b> מלשון הצתה והבערה:
<h2>פרק טו</h2>
<h3>פסוק א</h3>
<b>ויעש.</b> ענין אסיפה וקנין, כמו (שם יב ה): הנפש אשר עשו בחרן: 
<b>מרכבה.</b> עגלה לרכוב בו:
<h3>פסוק ב</h3>
<b>ריב.</b> משפט: 
<b>אי מזה.</b> איזה העיר שתאמר מזה אני:
<h3>פסוק ג</h3>
<b>ונכוחים.</b> צודקים שראוי להתוכח בהם, כמו (משלי כד כו): משיב דברים נכוחים:
<h3>פסוק ד</h3>
<b>ועלי.</b> כמו ואלי:
<h3>פסוק יא</h3>
<b>קרואים.</b> מזומנים, וכן (שמואל א ט יג): ואחרי כן יאכלו הקרואים:
<h3>פסוק יב</h3>
<b>הקשר.</b> המרד, על שם שבעלי המרד יתקשרו באגודה אחת, וכן (שם כב ח): כי קשרתם כולכם: 
<b>אמיץ.</b> חזק:
<h3>פסוק יד</h3>
<b>פליטה.</b> הצלה, כמו (לקמן כב ב): ומפלטי לי: 
<b>והדיח.</b> מלשון דחיה:
<h3>פסוק יז</h3>
<b>ברגליו.</b> עם מהלכו ואחריו, כמו (שופטים ח ה): לעם אשר ברגלי:
<h3>פסוק יח</h3>
<b>הכרתי והפלתי.</b> תרגם יונתן: קשתיא וקלעיא: 
<b>הגתים.</b> האנשים שהתגוררו בגת בעוד שהיה דוד שם: 
<b>ברגלו.</b> עם מהלכו: 
<b>על פני.</b> לפני: 
<h3>פסוק יט</h3>
<b>גולה.</b> ענין טלטול ונוע, ואם הוא בלא שבי, וכן (דברי הימים א ח ו): ויגלום אל מנחת:
<h3>פסוק כ</h3>
<b>אחיך.</b> רעיך הבאים אתך: 
<b>ואמת.</b> הוא כענין חסד:
<h3>פסוק כד</h3>
<b>ויציקו.</b> ענין העמדה, כמו (שמואל א ב ח): כי לה׳ מצוקי ארץ, ורוצה לומר היסודות והעמודים שהארץ עומדת עליהם, והוא כמו ויציגו, כי אותיות גיכ״ק מתחלף:
<h3>פסוק כה</h3>
<b>נוהו.</b> מדורו:
<h3>פסוק כח</h3>
<b>מתמהמה.</b> מתעכב, כמו (תהלים קיט ס): חשתי ולא התמהמהתי: 
<b>בערבות.</b> מלשון ערבה ומישור:
<h3>פסוק ל</h3>
<b>חפוי.</b> מכוסה: 
<b>יחף.</b> בלי מנעלים:
<h3>פסוק לא</h3>
<b>בקושרים.</b> בין אגודת המורדים: 
<b>סכל.</b> ענץ טפשות:
<h3>פסוק לב</h3>
<b>הארכי.</b> שם מקום:
<h3>פסוק לד</h3>
<b>ואני ואני.</b> הווי״ן נוספות בשניהם:
<h3>פסוק לז</h3>
<b>רעה.</b> חבר, ועל כי ישב עמו בתמידות, קראו רעה:
<h2>פרק טז</h2>
<h3>פסוק א</h3>
<b>וצמד.</b> זוג, על שם שהולכים צמודים וחבורים יחד, והוא מלשון (במדבר יט טו): צמיד פתיל: 
<b>חבושים.</b> חגורים באוכף לרכוב בהם, כמו (בראשית כב ג): ויחבוש את חמורו: 
<b>מאה צמוקים.</b> מאה אשכלות ענבים יבשים: 
<b>ומאה קיץ.</b> מאה לטרין תאנים יבשים: 
<b>ונבל.</b> ונאד:
<h3>פסוק ה</h3>
<b>ומקלל.</b> ענין דברי קלון וחרפה, וכן (שמואל א ג יג): כי מקללים להם בניו:
<h3>פסוק יב</h3>
<b>אולי.</b> הלואי, כמו (ישעיהו לז ד): אולי ישמע:
<h3>פסוק יג</h3>
<b>בצלע.</b> בעבר ובצד, כמו (שמות כז כו): צלע המשכן: 
<b>לעומתו.</b> נגדו: 
<b>ועפר.</b> זרק עפר, ולתוספת ביאור אמר בעפר, וכן (תהלים פ י): ותשרש שדשיה:
<h3>פסוק יד</h3>
<b>וינפש.</b> ענין מנוחה ומרגוע המשיב את הנפש, כמו (שמות לא יז): שבת וינפש:
<h3>פסוק כ</h3>
<b>הבו.</b> הזמינו, כמו (בראשית יא ז): הבה נרדה:
<h3>פסוק כא</h3>
<b>נבאשת.</b> ענין תיעוב ומאוס, כדבר הנבאש:
<h2>פרק יז</h2>
<h3>פסוק ב</h3>
<b>ורפה ידים.</b> ענין מורך לב ויאוש:
<h3>פסוק ד</h3>
<b>ויישר.</b> מלשון יושר, רוצה לומר הוטב בעיניו:
<h3>פסוק ו</h3>
<b>אם אין.</b> אם לאו:
<h3>פסוק ח</h3>
<b>שכול.</b> מי שבניו אבודים קרוי שכול, כמו (שם מג יד): כאשר שכלתי שכלתי:
<h3>פסוק ט</h3>
<b>הפחתים.</b> בורות וחפירות, כמו (לקמן יח יז): אל הפחת הגדול: 
<b>מגפה.</b> רצה לומר מכת חרב:
<h3>פסוק יא</h3>
<b>ופניך.</b> אתה בעצמך: 
<b>בקרב.</b> במלחמה, כמו (תהלים קמד א): המלמד ידי לקרב:
<h3>פסוק יב</h3>
<b>ונחנו.</b> מלשון חניה:
<h3>פסוק יג</h3>
<b>יאסף.</b> יכנס: 
<b>והשיאו.</b> והגביהו: 
<b>וסחבנו.</b> ענין גרירה והמשכה, כמו (ירמיהו כב יח): סחוב והשלך: 
<b>הנחל.</b> העמק: 
<b>צרור.</b> חתיכת עפר גסה, כמו (עמוס ט ט): ולא יפול צרור ארץ:
<h3>פסוק יד</h3>
<b>להפר.</b> לבטל:
<h3>פסוק טז</h3>
<b>יבולע.</b> ענין השחתה, כמו (לקמן כ יט): למה תבלע נחלת ה׳:
<h3>פסוק יט</h3>
<b>המסך.</b> וילון, כמו (שמות כו לו): ועשית מסך: 
<b>ותשטח.</b> ופרשה, כמו (יחזקאל כו יד): משטח חרמים: 
<b>הרפות.</b> חטים כתושים ונקלפים, כמו (משלי כז כב): בתוך הרפות בעלי, והוא מלשון רפיון, כי נרפו ונקלפו מקליפותיהם:
<h3>פסוק כ</h3>
<b>מיכל המים.</b> ענינו פלג המים, ואין לו חבר:
<h3>פסוק כב</h3>
<b>נעדר.</b> נחסר, כמו (ישעיהו מ כו): איש לא נעדר:
<h3>פסוק כג</h3>
<b>ויחבוש.</b> חגר האוכף:
<h3>פסוק כח</h3>
<b>משכב.</b> מצעות לשכב עליהם: 
<b>וספות.</b> מזרקים, כמו (שמות יב כב): בדם אשר בסף: 
<b>וכלי יוצר.</b> כלים מיוצר חרס: 
<b>וקלי.</b> קמח משבלים צלוים: 
<b>ופול ועדשים.</b> הם מיני קטניות: 
<b>וקלי.</b> הוא קמח מקטניות צלוים:
<h3>פסוק כט</h3>
<b>ושפות בקר.</b> גבינות העשויות מחלב הבקר, ועל כי נעשית על ידי עשוי וכתישה, נקראו שפות, והוא מלשון (איוב לב כא): ושופו עצמותיו:
<h2>פרק יח</h2>
<h3>פסוק א</h3>
<b>ויפקוד.</b> מנה אותם:
<h3>פסוק ג</h3>
<b>נס ננוס.</b> נברח:
<h3>פסוק ד</h3>
<b>אל יד.</b> אל מקום:
<h3>פסוק ה</h3>
<b>לאט.</b> ענין נחת, כמו (בראשית לג יד): אתנהלה לאטי:
<h3>פסוק ח</h3>
<b>וירב.</b> מלשון רבוי:
<h3>פסוק ט</h3>
<b>ויקרא.</b> מלשון מקרה: 
<b>שובך.</b> כמו סובך בסמ״ך, והוא ענין ענף, כמו (שם כב יג): בסבך בקרניו ויקרא כן על שם שנאחזים ומסובכים זה בזה: 
<b>האלה.</b> שם אילן מה:
<h3>פסוק יא</h3>
<b>עשרה כסף.</b> תרגם יונתן: עסר סלעין דכסף:
<h3>פסוק יב</h3>
<b>ולו אנכי.</b> ואם אנכי, וכן (שופטים ח יט): לו החייתם אותם:
<h3>פסוק יג</h3>
<b>או עשיתי.</b> אם עשיתי: 
<b>יכחד.</b> ענין העלמה: 
<b>מנגד.</b> מרחוק:
<h3>פסוק יד</h3>
<b>כן.</b> ענין טוב ונכון, כמו (שם יב ו): ולא יכין לדבר כן: 
<b>אוחילה.</b> אבקש, כמו (מלכים ב ה ג): אחלי אדוני: 
<b>שבטים.</b> שרביטים: 
<b>ויתקעם.</b> ותחבם: 
<b>בלב האלה.</b> באמצעית האלה, ועל כי הלב הוא באמצע הגוף, הושאל המלה ההיא לכל מצוע, וכן (דברים ד יא): עד לב השמים:
<h3>פסוק טו</h3>
<b>כלי יואב.</b> כלי זיינו:
<h3>פסוק טז</h3>
<b>חשך.</b> מנע, כמו (בראשית כב טז): ולא חשכת:
<h3>פסוק יז</h3>
<b>הפחת.</b> בור וחפירה: 
<b>גל.</b> תל גדול:
<h3>פסוק יח</h3>
<b>מצבת.</b> מלשון מצבה, רוצה לומר בנין גבוה: 
<b>יד אבשלום.</b> מקום אבשלום:
<h3>פסוק יט</h3>
<b>ארוצה.</b> ענין מהירות ההליכה:
<h3>פסוק כב</h3>
<b>ויהי מה.</b> רצה לומר יהיה מה שיהיה, ודוגמתו (איוב יג יג): ויעבור עלי מה, ופירושו יעבור מה שיעבור:
<h3>פסוק כג</h3>
<b>הככר.</b> המישור, והוא ככר הירדן:
<h3>פסוק כח</h3>
<b>סגר.</b> מסר, כמו (עמוס א ו): להסגיר לאדום:
<h3>פסוק כט</h3>
<b>ההמון.</b> העם הרב:
<h3>פסוק ל</h3>
<b>סוב.</b> מלשון סבוב והפנה: 
<b>כה.</b> הנה:
<h2>פרק יט</h2>
<h3>פסוק א</h3>
<b>וירגז.</b> ויחרד: 
<b>עלית.</b> מלשון עלה: 
<b>וכה.</b> וכן:
<h3>פסוק ה</h3>
<b>לאט.</b> עטף וכסה, כמו (מלכים א יט יג): וילט פניו באדרתו:
<h3>פסוק ז</h3>
<b>לו אבשלום.</b> אם אבשלום, כמו (שופטים ח יט): לוא החייתם:
<h3>פסוק ח</h3>
<b>ילין.</b> מלשון לינה: 
<h3>פסוק י</h3>
<b>נדון.</b> מלשון דין וויכוח:
<h3>פסוק יא</h3>
<b>מחרישים.</b> שותקים:
<h3>פסוק יד</h3>
<b>תמרו.</b> כמו תאמרו באל״ף:
<h3>פסוק יח</h3>
<b>וצלחו.</b> ועברו, ודוגמתו (שם יד ו): ותצלח עליו רוח ה׳:
<h3>פסוק יט</h3>
<b>העברה.</b> רוצה לומר ספינה שעוברים בה רוחב המים: 
<b>לעביר.</b> כמו להעביר:
<h3>פסוק כ</h3>
<b>העוה.</b> מלשון עון:
<h3>פסוק כב</h3>
<b>התחת.</b> האם במקום: 
<b>קלל.</b> מלשון קלות ובזיון:
<h3>פסוק כג</h3>
<b>לשטן.</b> למקטרג:
<h3>פסוק כה</h3>
<b>בן שאול.</b> אף בן הבן יקרא בן: 
<b>עשה.</b> תקן, וכן (בראשית יח ז): וימהר לעשות אותו: 
<b>שפמו.</b> שער שעל השפה, וכן (ויקרא יג מה): ועל שפם יעטה:
<h3>פסוק כז</h3>
<b>רמני.</b> מלשון רמאות: 
<b>אחבשה.</b> ענין תקון האוכף: 
<b>לי.</b> לצרכי: 
<b>פסח.</b> חגר:
<h3>פסוק כח</h3>
<b>וירגל.</b> ענין רכילות ולשון הרע, כמו (תהלים טו ג): לא רגל על לשונו:
<h3>פסוק כט</h3>
<b>אנשי מות.</b> רצה לומר חייבי מיתה: 
<b>ותשת.</b> ותשם:
<h3>פסוק ל</h3>
<b>השדה.</b> הוא כולל כל הנחלה:
<h3>פסוק לא</h3>
<b>אחרי.</b> הוא כענין הואיל, כמו (יחזקאל כ לט): ואחר אם אינכם שומעים:
<h3>פסוק לב</h3>
<b>את המלך.</b> עם המלך: 
<b>לשלחו.</b> ענין לויה:
<h3>פסוק לג</h3>
<b>כלכל.</b> ענין ספוק המזון, כמו (בראשית מה יא): וכלכלתי אותך:
<h3>פסוק לה</h3>
<b>כמה.</b> מהו המספר:
<h3>פסוק לו</h3>
<b>שרים ושרות.</b> משוררים ומשוררות:
<h3>פסוק לז</h3>
<b>יגמלני.</b> ענין השבת הטובה:
<h3>פסוק מג</h3>
<b>על איש ישראל.</b> אל איש ישראל: 
<b>נשאת נשא.</b> ענין תשורה ומתן, כמו (אסתר ב י): ויתן משאת כיד המלך:
<h3>פסוק מד</h3>
<b>ידות.</b> חלקים: 
<b>הקלתני.</b> מלשון קלות ובזיון: 
<b>ויקש.</b> מלשון קשה:
<h2>פרק כ</h2>
<h3>פסוק א</h3>
<b>נקרא.</b> מלשון מקרה: 
<b>בליעל.</b> בלי עול שמים, רוצה לומר רשע: 
<b>נחלה.</b> הוא חלק, וכפל הדבר במלות שונות:
<h3>פסוק ב</h3>
<b>ויעל.</b> ענין סלוק, כמו (במדבר ט כא): ונעלה הענן:
<h3>פסוק ג</h3>
<b>ויכלכלם.</b> הספיק מזונם: 
<b>צרורות.</b> קשורות, כמו (בראשית מב לה): צרורות כספיהם:
<h3>פסוק ד</h3>
<b>הזעק.</b> אסוף בקול זעקה:
<h3>פסוק ה</h3>
<b>ויחר.</b> מלשון איחור ועכוב: 
<b>המועד.</b> הזמן: 
<b>יעדו.</b> ענין קביעות, כמו (מיכה ו ט): שמעו מטה ומי יעדה:
<h3>פסוק ו</h3>
<b>והציל.</b> מלשון הצלה או הוא מענין הפרשה, כמו (בראשית לא טז): אשר הציל אלהים:
<h3>פסוק ז</h3>
<b>והכרתי והפלתי.</b> תרגם יונתן: קשתיא וקלעיא:
<h3>פסוק ח</h3>
<b>עם האבן.</b> סמוך להאבן: 
<b>מדו לבושו.</b> היא היא, וכפל המלה בשמות נרדפים, כמו (דניאל יב ב): אדמת עפר: 
<b>מצומדת.</b> מחוברת, כמו (במדבר יט ט): צמיד פתיל: 
<b>בתערה.</b> היא תיק החרב:
<h3>פסוק ט</h3>
<b>ותוחז.</b> מלשון אחוזה:
<h3>פסוק יב</h3>
<b>המסלה.</b> דרך הכבושה:
<h3>פסוק יג</h3>
<b>הוגה.</b> הוסר, כמו (ישעיהו כז ח): הגה ברוחו הקשה:
<h3>פסוק טו</h3>
<b>ויצורו.</b> מלשון מצור:
<h3>פסוק יח</h3>
<b>התמו.</b> מלשון תם והשלמה:
<h3>פסוק יט</h3>
<b>תבלע.</b> תשחית, כמו (שם כה ז): ובלע בהר הזה:
<h3>פסוק כ</h3>
<b>חלילה.</b> חולין וגנאי, וכפל המלה לרוב הזרות אצלו:
<h3>פסוק כב</h3>
<b>ויפצו.</b> ענין פזור:
<h2>פרק כא</h2>
<h3>פסוק ב</h3>
<b>בקנאתו.</b> ענין כעס, כמו (דברים לב כא): הם קנאני בלא אל:
<h3>פסוק ג</h3>
<b>אכפר.</b> ענין בטול הרוגז, כמו (בראשית לב כא): אכפרה פניו: 
<h3>פסוק ה</h3>
<b>דמה.</b> חשב, כמו (שופטים כ ה): אותי דמו להרוג: 
<b>נשמדנו.</b> מלשון השמדה וכליון:
<h3>פסוק ו</h3>
<b>והוקענום.</b> ענין תליה, כמו (במדבר כה ד): והוקע אותם לה׳:
<h3>פסוק ז</h3>
<b>בינותם.</b> כמו ביניהם:
<h3>פסוק ט</h3>
<b>ויוקיעום.</b> ותלאום: 
<b>שבעתים.</b> מלשון שבע:
<h3>פסוק י</h3>
<b>השק.</b> יריעה עבה: 
<b>הצור.</b> הסלע: 
<b>נתך.</b> נשפך, כמו (שמות ט לג): ומטר לא נתך ארצה: 
<b>לנוח.</b> רוצה לומר להתעכב:
<h3>פסוק יב</h3>
<b>בעלי.</b> אדוני:
<h3>פסוק יג</h3>
<b>המוקעים.</b> התלואים:
<h3>פסוק יד</h3>
<b>בצלע.</b> שם מקום: 
<b>ויעתר.</b> ענין רצוי, כמו (בראשית כה כא): ויעתר לו ה׳:
<h3>פסוק טז</h3>
<b>וישבי בנוב.</b> כן היה שמו: 
<b>הרפה.</b> הענקה, כמו (שם יד ה): ויכו את רפאים: 
<b>קינו.</b> שם כלי זיין, ואין לו חבר:
<h3>פסוק יח</h3>
<b>בגוב.</b> הוא גזר האמור בדברי הימים (א כ ד): 
<b>סף.</b> ובדברי הימים (שם) נאמר ספי, והוא הוא:
<h3>פסוק יט</h3>
<b>יערי אורגים.</b> כן שם אביו, ובדברי הימים (שם פסוק ה) נאמר בן יעיר, והוא הוא: 
<b>בית הלחמי.</b> רוצה לומר הכה את בית הלחמי, והוא לחמי האמור בדברי הימים (שם): 
<b>את גלית.</b> עם גלית, ורוצה לומר אף שהיה מלחמה עם גלית, לא יוכל לעזור לו, ובדברי הימים (שם) נאמר שהיה אחי גלית: 
<b>כמנור אורגים.</b> תרגם יונתן: כאכסן דגרדאין, וכמו כן תרגם (שופטים טז יד): על יתד הארג, והוא העץ העגול שלפני האורג, יכרוך עליו חוטי השתי, ובמשנה יקראו כובד (שבת קיג א):
<h3>פסוק כ</h3>
<b>מדון.</b> מלשון מדה, ורוצה לומר בעל מדה גדולה, וכן (במדבר יג לב): אנשי מדות:
<h3>פסוק כא</h3>
<b>ויחרף.</b> ענין בזיון:
<h2>פרק כב</h2>
<h3>פסוק א</h3>
<b>מכף.</b> מיד:
<h3>פסוק ב</h3>
<b>ומצודתי.</b> מבצר חזק: 
<b>ומפלטי.</b> מצילי, ואמר ׳לי׳, לתוספת ביאור:
<h3>פסוק ג</h3>
<b>צורי.</b> מלשון צור וסלע, וכפל דבריו במלות שונות כדרך השיר: 
<b>ומנוסי.</b> מלשון ניסה ובריחה: 
<b>מחמס.</b> הוא כענין גזל:
<h3>פסוק ה</h3>
<b>אפפוני.</b> סבבוני, כמו (תהלים מ יג): כי אפפו עלי: 
<b>משברי.</b> מלשון שבר: 
<b>נחלי.</b> מלשון חולי, כמו (נחום ג יט): נחלה מכתך: 
<b>יבעתוני.</b> מלשון בעתה וחרדה:
<h3>פסוק ו</h3>
<b>חבלי.</b> מכאובי, כמו (הושע יג יג): חבלי יולדה: 
<b>קדמוני.</b> באו לפני, כמו (מיכה ו ו): במה אקדם ה׳: 
<h3>פסוק ח</h3>
<b>ויתגעש.</b> ענין התנודה והתנועה החזקה, כמו (ירמיהו מו ז): כנהרות יתגעשו מימיו: 
<b>ירגזו.</b> יחרדו:
<h3>פסוק י</h3>
<b>וערפל.</b> כעין עב הענן:
<h3>פסוק יא</h3>
<b>כרוב.</b> מלאך ורבותינו ז״ל אמרו (חגיגה יג ב): כרביא, והוא התרגום של נער, כי דמות אדם להנה: 
<b>ויעף.</b> ענין פריחה:
<h3>פסוק יב</h3>
<b>וישת.</b> ענין שימה, כמו (תהלים עג ט): שתו בשמים פיהם: 
<b>חשרת.</b> ענין קשור, כמו (מלכים א ז לג): וחשוקיהם וחשוריהם:
<h3>פסוק יג</h3>
<b>מנגה.</b> ענין הארה וזריחה:
<h3>פסוק טו</h3>
<b>ויהם.</b> מלשון מהומה:
<h3>פסוק טז</h3>
<b>אפיקי.</b> כן יקרא המים הנגרים בחוזק ורודפים, וכן (איוב ו טו): כאפיק נחלים: 
<b>מנשמת.</b> מלשון נשימה ונשיבת הפה:
<h3>פסוק יז</h3>
<b>ימשני.</b> ענין הוצאה, כמו (שמות ב י): מן המים משיתהו:
<h3>פסוק יח</h3>
<b>אמצו.</b> ענין חוזק:
<h3>פסוק יט</h3>
<b>אידי.</b> ענין מקרה רע, כמו (איוב לא ג): הלא איד לעול: 
<b>משען.</b> ענין סעד:
<h3>פסוק כ</h3>
<b>יחלצני.</b> ענין הוצאה ושליפה, כמו (תהלים פא ח): בצרה קראת ואחלצך:
<h3>פסוק כא</h3>
<b>יגמלני.</b> מלשון גמול ותשלום שכר: 
<b>כבור.</b> מלשון ברור ונקי:
<h3>פסוק כו</h3>
<b>גבור.</b> ענינו כמו גבר, וכן נאמר בתהלים (יח כו), והוא תרגום של איש:
<h3>פסוק כז</h3>
<b>נבר תתבר.</b> מלשון ברור ונקי: 
<b>עקש תתפל.</b> ענין שניהם עקמימות, כמו (דברים לב ה): דור עקש ופתלתול, והוא בדרך ההופך:
<h3>פסוק כט</h3>
<b>יגיה.</b> מלשון נוגה ואורה: 
<b>חשכי.</b> מלשון חושך:
<h3>פסוק ל</h3>
<b>גדוד.</b> צבאות עם: 
<b>אדלג.</b> ענין קפיצה: 
<b>שור.</b> ענין חומה, כמו (בראשית מט כב): בנות צעדה עלי שור:
<h3>פסוק לא</h3>
<b>צרופה.</b> מלשון צרוף וזקוק:
<h3>פסוק לב</h3>
<b>מבלעדי.</b> ענינו כמו זולת: 
<b>צור.</b> ענין חוזק:
<h3>פסוק לג</h3>
<b>מעוזי.</b> מחזקי: 
<b>חיל.</b> כח: 
<b>ויתר.</b> ענין דלוג וקפיצה, כמו (חבקוק ג ו): ראה ויתר גוים:
<h3>פסוק לד</h3>
<b>משוה.</b> משים, כי ׳וישם׳ (בראשית ד טו), תרגם אונקלוס ושוי: 
<b>במתי.</b> ענין גבהות:
<h3>פסוק לה</h3>
<b>ונחת.</b> מלשון חתת ושבירה:
<h3>פסוק לו</h3>
<b>וענתך.</b> מלשון ענוה: 
<b>תרבני.</b> מלשון רבוי:
<h3>פסוק לז</h3>
<b>צעדי.</b> פסיעותי, כמו (לעיל ו יג): ויהי כי צעדו: 
<b>מעדו.</b> ענין החלקה והשמטה מן המקום, כמו (תהלים לז לא): לא תמעד אשוריו: 
<b>קרסולי.</b> תרגום של ׳כרעים׳ (ויקרא יא כא), הוא קרסולין: 
<h3>פסוק לח</h3>
<b>כלותם.</b> מלשון כליון:
<h3>פסוק לט</h3>
<b>ואמחצם.</b> ענין הכאה ופציעה, כמו (תהלים קי ו): מחץ ראש:
<h3>פסוק מ</h3>
<b>ותזרני.</b> מלשון אזור וחגורה: 
<b>תכריע.</b> ענין הנפילה על הכרעים: 
<b>קמי.</b> האויבים הקמים עלי:
<h3>פסוק מא</h3>
<b>תתה.</b> נתת: 
<b>עורף.</b> הוא אחורי הפנים: 
<b>ואצמיתם.</b> ענין כריתה, כמו (שם קא ה): אותו אצמית:
<h3>פסוק מב</h3>
<b>ישעו.</b> ענין הפנה, כמו (ישעיהו וז ח): ולא ישעה אל המזבחות: 
<b>ענם.</b> מלשון עניה ותשובה:
<h3>פסוק מג</h3>
<b>ואשחקם.</b> ענין כתישה, כמו (שמות ל לו): ושחקת ממנה הדק: 
<b>אדקם.</b> מלשון דק: 
<b>ארקעם.</b> ענין רדוד ושטיחה, כמו (שם לט ג): וירקעו את פחי הזהב:
<h3>פסוק מד</h3>
<b>ותפלטני.</b> ענין הצלה:
<h3>פסוק מה</h3>
<b>יתכחשו.</b> מלשון כחש ושקר:
<h3>פסוק מו</h3>
<b>יבולו.</b> ענין כמישה, כמו (ירמיהו ח יג): והעלה נבל: 
<b>ויחגרו.</b> מלשון חגר ופסח:
<h3>פסוק מז</h3>
<b>צורי.</b> חזקי:
<h3>פסוק מח</h3>
<b>ומוריד.</b> מלשון ירידה:
<h3>פסוק מט</h3>
<b>ומקמי.</b> האויבים הקמים עלי:
<h3>פסוק נא</h3>
<b>מגדול.</b> מלשון גדול:
<h2>פרק כג</h2>
<h3>פסוק א</h3>
<b>נאם.</b> מענין אמירה ודבור: 
<b>הגבר.</b> האיש: 
<b>על.</b> למעלה, וכן (איוב לו לג): מקנה אף על עולה: 
<b>ונעים.</b> ענין עריבות ומתיקות:
<h3>פסוק ב</h3>
<b>ומלתו.</b> ענין דבור, כמו (תהלים קלט ד): כי אין מלה בלשוני:
<h3>פסוק ד</h3>
<b>עבות.</b> עננים: 
<b>מנוגה.</b> ענין הארה וזריחה: 
<b>דשא.</b> חציר:
<h3>פסוק ה</h3>
<b>ערוכה.</b> ענין סדור: 
<b>חפץ.</b> רצון:
<h3>פסוק ו</h3>
<b>מנד.</b> מלשון נדידה: 
<b>כלהם.</b> מלשון כל:
<h3>פסוק ז</h3>
<b>בשבת.</b> ענין בטול, כמו (ישעיהו יד ד): שבת נוגש:
<h3>פסוק ח</h3>
<b>השלשי.</b> ענין גבורים ונכבדים, כמו (שמות יד ז): ושלשים על כלו, ונפלה מ״ם הרבים, וכן (מלכים ב יא ד): לכרי ולרצים ומשפטו: לכרים:
<h3>פסוק ט</h3>
<b>בחרפם.</b> מלשון חרפה ובזיון: 
<b>ויעלו.</b> נסתלקו, כמו (איוב ה כו): כעלות גדיש:
<h3>פסוק י</h3>
<b>יגעה.</b> מלשון יגיעה ועייפות: 
<b>לפשט.</b> ענין הסרת המלבוש:
<h3>פסוק יא</h3>
<b>לחיה.</b> רוצה לומר לעדה, וכן (תהלים סח יא): חיתך ישבו בה: 
<b>חלקת.</b> אחוזת שדה:
<h3>פסוק טו</h3>
<b>ויתאוה.</b> מלשון תאוה וחשק:
<h3>פסוק טז</h3>
<b>ויסך.</b> מלשון נסך:
<h3>פסוק יז</h3>
<b>ה׳.</b> כמו מה׳:
<h3>פסוק יח</h3>
<b>עורר.</b> מלשון התעוררות ותנועה:
<h3>פסוק יט</h3>
<b>הכי.</b> המלה ההיא עם הה״א התימה, מורה על אמתת הדבר:
<h3>פסוק כ</h3>
<b>איש חי.</b> איש מזורז, וכאשר יאמרו הבריות:
<h3>פסוק כא</h3>
<b>בשבט.</b> בשרביט:
<h3>פסוק כד</h3>
<b>בית לחם.</b> מבית לחם:
<h2>פרק כד</h2>
<h3>פסוק א</h3>
<b>לחרות.</b> מלשון חרון אף: 
<b>ויסת.</b> מלשון הסתה:
<h3>פסוק ב</h3>
<b>שוט.</b> ענין ההליכה אנה ואנה, וכן (איוב א ז): משוט בארץ: 
<b>ופקדו.</b> ענין מנין ומספר:
<h3>פסוק ד</h3>
<b>לפני המלך.</b> כמו מלפני המלך:
<h3>פסוק ה</h3>
<b>הנחל.</b> העמק:
<h3>פסוק ח</h3>
<b>וישוטו.</b> הלכו אנה ואנה:
<h3>פסוק י</h3>
<b>אחרי כן.</b> אחרי אשר, וכן (בראשית יט ח): כי על כן באו, ורוצה לומר על אשר באו: 
<b>נסכלתי.</b> מלשון סכלות ושטות:
<h3>פסוק יב</h3>
<b>נוטל עליך.</b> משא עליך, וכן (משלי כז ג): ונטל החול:
<h3>פסוק יג</h3>
<b>התבוא.</b> בה״א השאלה: 
<b>נסך.</b> תהיה נס ובורח:
<h3>פסוק יד</h3>
<b>צר.</b> מלשון צרה ודחק:
<h3>פסוק טו</h3>
<b>מועד.</b> זמן:
<h3>פסוק טז</h3>
<b>וינחם.</b> ענין הפוך מחשבה: 
<b>רב.</b> ענינו כמו די, וכן (דברים ג כו): רב לך: 
<b>הרף.</b> מלשון רפיון:
<h3>פסוק יז</h3>
<b>העויתי.</b> מלשון עון:
<h3>פסוק כ</h3>
<b>וישקף.</b> ענין הבטה וראיה: 
<b>עליו.</b> סמוך לו: 
<b>אפיו.</b> על פניו:
<h3>פסוק כא</h3>
<b>ותעצר.</b> ענין מניעה, וכן (שם יא יז): ועצר את השמים:
<h3>פסוק כב</h3>
<b>והמרגים.</b> הוא לוח עץ ובתחתיתו תחובים אבנים דקים, ובו דשים התבואה, וכן (ישעיהו מא טו): למורג חרוץ:
<h3>פסוק כד</h3>
<b>מאותך.</b> מאתך, וכן (יחזקאל ג כב): ושם אדבר אותך: 
<b>במחיר.</b> ענין דמי הדבר וערכו, כמו (ישעיהו נה א): ובלא מהיר יין וחלב:
<h3>פסוק כה</h3>
<b>ויעתר.</b> נתרצה, כמו (בראשית כה כא): ויעתר לו ה׳:
