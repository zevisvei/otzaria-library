<h1>מצודת ציון על מלכים א</h1>
רבי דוד אלטשולר
<h2>פרק א</h2>
<h3>פסוק א</h3>
<b>יחם.</b> מלשון חמימות:
<h3>פסוק ב</h3>
<b>סכנת.</b> מחממת, כמו (קהלת י ט) בוקע עצים יסכן בה:
<h3>פסוק ד</h3>
<b>ידעה.</b> הוא כינוי למשכב:
<h3>פסוק ט</h3>
<b>ומריא.</b> שור פטם:
<b>אבן הזוחלת.</b> נקרא כן על שם שהיו המים זוחלין ונגרים סמוך לה:
<h3>פסוק יד</h3>
<b>ומלאתי.</b> ענין השלמה:
<h3>פסוק טז</h3>
<b>ותקד.</b> כפפה הקדקוד:
<h3>פסוק כא</h3>
<b>חטאים.</b> הוא מענין חסרון, וכן (שופטים כ טז) קולע אל השערה ולא יחטיא:
<h3>פסוק כב</h3>
<b>עודנה.</b> מלשון עדיין:
<h3>פסוק ל</h3>
<b>תחתי.</b> במקומי:
<h3>פסוק לג</h3>
<b>הפרדה.</b> הוא הבא מן הסוס והחמור:
<b>גיחון.</b> שם נחל, והוא השלוח, כן תרגם יונתן:
<h3>פסוק לו</h3>
<b>אמן.</b> הוא ענין בקשה על קיום הדבר:
<h3>פסוק לח</h3>
<b>והכרתי והפלתי.</b> תרגם יונתן: וקשתיא וקלעיא:
<b>על גיחון.</b> אל גיחון:
<h3>פסוק לט</h3>
<b>קרן.</b> כלי עשוי דמות קרן:
<h3>פסוק מא</h3>
<b>הקרואים.</b> המזומנים להסעודה, כמו (שמואל א ט יג) אחרי כן יאכלו הקרואים: 
<b>הקריה.</b> העיר:
<h3>פסוק מב</h3>
<b>איש חיל.</b> אדם מעולה ומזורז:
<h3>פסוק מה</h3>
<b>ותהם.</b> מלשון המיה:
<h3>פסוק נא</h3>
<b>כיום.</b> כעת, כי יום הוא כמו עת, והכ״ף באה לאמתת הדבר, כמו (בראשית כה לא) מכרה כיום:
<h3>פסוק נב</h3>
<b>משערתו.</b> משער ראשו:
<h2>פרק ב</h2>
<h3>פסוק ז</h3>
<b>קרבו אלי.</b> קרבו אותי:
<h3>פסוק ח</h3>
<b>קללני.</b> מלשון קלות ובזיון:
<b>נמרצת.</b> חזקה, כמו (מיכה ב י) וחבל נמרץ:
<h3>פסוק טו</h3>
<b>שאלה.</b> ענין בקשה:
<h3>פסוק כד</h3>
<b>הכינני.</b> הכין אותי:
<h3>פסוק כה</h3>
<b>ויפגע.</b> ענין מכת מות, כמו (שמואל ב א טו) גש פגע בו:
<h3>פסוק כו</h3>
<b>התענית.</b> מלשון עינוי וצער:
<h3>פסוק כז</h3>
<b>למלא.</b> ענין השלמה:
<h3>פסוק ל</h3>
<b>ענני.</b> מלשון עניה ותשובה:
<h3>פסוק לו</h3>
<b>אנה ואנה.</b> לכאן ולכאן:
<h3>פסוק מ</h3>
<b>ויחבוש.</b> ענין תקון האוכף, כמו (שם יז כג) ויחבוש את החמור:
<h3>פסוק מה</h3>
<b>נכון.</b> מתוקן:
<h2>פרק ג</h2>
<h3>פסוק ט</h3>
<b>שומע.</b> רצה לומר: מבין:
<b>הכבד.</b> הרבה, כמו (שמות יב לח) מקנה כבד מאוד:
<h3>פסוק יא</h3>
<b>יען.</b> בעבור:
<h3>פסוק טו</h3>
<b>ויקץ.</b> ענין הערה משינה:
<h3>פסוק יז</h3>
<b>בי.</b> הוא ענין בקשה:
<h3>פסוק כא</h3>
<b>ואתבונן.</b> ענין הסתכלות בעיון רב, וכן (ישעיהו יד טז) עליך יתבוננו:
<h3>פסוק כה</h3>
<b>גזרו.</b> חתכו:
<h3>פסוק כו</h3>
<b>נכמרו.</b> נתחממו, כמו (איכה ה י) עורנו כתנור נכמרו, והוא ענין חמלה וכן (בראשית מג ל) נכמרו רחמיו:
<h2>פרק ד</h2>
<h3>פסוק ה</h3>
<b>הנצבים.</b> הממונים, כמו (שמואל א יג ג) נציב פלשתים:
<h3>פסוק ז</h3>
<b>וכלכלו.</b> ענין הספקת הצורך, כמו (שמואל ב יט לג) והוא כלכל את המלך:
<h3>פסוק יא</h3>
<b>דאר.</b> מחוז דאר, וכן (יהושע וז יא) שלשת הנפת:
<h3>פסוק יב</h3>
<b>מעבר.</b> מצד:
<h3>פסוק יג</h3>
<b>חבל.</b> המחוז תקרא חבל, כי בחבל תחלק נחלה, וכן (שם יט ט) מחבל בני יהודה: 
<b>ארגוב.</b> שם האדם, אשר משל בה מאז, וכן (דברים ג ד) כל חבל ארגוב:
<h2>פרק ה</h2>
<h3>פסוק ג</h3>
<b>בריאים.</b> שמנים, כמו (שופטים ג׳:י״ז וז) ועגלון איש בריא: 
<b>רעי.</b> רועים במרעה:
<b>מאיל צבי ויחמור.</b> הם שמות מיני חיות טהורות:
<b>וברברים אבוסים.</b> עופות הבאים מארץ ברבריא, והיו מפוטמות על האבוס, והוא המקום המיוחד להאכילם, ודוגמתו (ישעיהו א ג) וחמור אבוס בעליו:
<h3>פסוק ד</h3>
<b>רדה.</b> מושל, כמו (תהלים קי ב) רדה בקרב אויביך: 
<b>מכל עבריו.</b> מכל צדדיו:
<h3>פסוק ו</h3>
<b>ארות.</b> אבוס בעליו (ישעיהו א ג), תרגומו: אורויא דמרוהי: 
<b>פרשים.</b> הם הרגילים מאד ברכיבה:
<h3>פסוק ז</h3>
<b>יעדרו.</b> יחסרו, כמו (שם מ כו) איש לא נעדר:
<h3>פסוק ח</h3>
<b>ולרכש.</b> שם מין בהמה ממהרת לרוץ, וכן (אסתר ח יד) רוכבי הרכש:
<h3>פסוק י</h3>
<b>ותרב.</b> מלשון רבוי:
<h3>פסוק יג</h3>
<b>האזוב.</b> שם עשב מה:
<b>בקיר.</b> בכותל:
<b>הרמש.</b> הם השרצים הנמוכים קצרי הרגל הרוחשים בארץ, כמו (בראשית א כו) הרמש הרומש על הארץ:
<h3>פסוק יח</h3>
<b>הניח.</b> מלשון מנוחה:
<b>אין שטן.</b> אין מקטרג:
<b>פגע.</b> ענין פגישה, וכן (שם כח יא) ויפגע במקום:
<h3>פסוק כ</h3>
<b>הלבנון.</b> שם יער:
<h3>פסוק כג</h3>
<b>דברות.</b> ענינו קורות קשורות יחד להנהיג אותם דרך המים, כי וינהג את הצאן (שמות ג א), תרגומו: ודבר, וכן (ישעיהו ה יז) ורעו כבשים כדברים:
<h3>פסוק כה</h3>
<b>כתית.</b> עשוי מזיתים כתושים, שהוא יותר טוב מהעשוי מזיתים טחונים: 
<b>כה יתן.</b> כן היה נותן:
<h3>פסוק כט</h3>
<b>סבל.</b> ענין משא, כמו (שם י כז) יסור סבלו מעל שכמך: 
<b>חוצב.</b> כן נקרא כריתות האבנים ממקום גדולם, כמו (שם ה ב) וגם יקב חצב בו:
<h3>פסוק ל</h3>
<b>משרי הנצבים.</b> כמו משרים הנצבים:
<b>הרדים.</b> המושלים ונוגשים:
<h3>פסוק לא</h3>
<b>יקרות.</b> כבדות ומקשיות:
<b>גזית.</b> מלשון גזיזה, ורוצה לומר: מסותתות ביושר:
<h3>פסוק לב</h3>
<b>ויפסלו.</b> ענין השואת והחלקת פני האבנים, כמו (שמות לד א) פסל לך: 
<b>בוני.</b> אומני בנין:
<b>והגבלים.</b> אנשי גבל, שהיו אומנים בקיאים, כמו שכתוב (יחזקאל כז ט) זקני גבל וגו׳ מחזיקי בדקך:
<h2>פרק ו</h2>
<h3>פסוק א</h3>
<b>זיו.</b> ענין זוהר ונוגה, כי מנוגה נגדו (שמואל ב כב יג), תרגומו: מזיו יקריה, וחודש אייר נקרא זיו, על שם זוהר הפרחים והנצנים הנראים אז בארץ:
<h3>פסוק ג</h3>
<b>והאולם.</b> הוא כמו בית שער:
<h3>פסוק ד</h3>
<b>חלוני.</b> כמו חלונות:
<b>שקופים.</b> ענין הבטה, כמו (בראשית כו ח) וישקף אבימלך: 
<b>אטומים.</b> סתומים, כמו (ישעיהו לג טו) אוטם אזנו:
<h3>פסוק ה</h3>
<b>קיר.</b> כותל:
<b>יציע.</b> שם חדר מה, ונקרא יציע וצלע, יציע היה נקרא, על שם שהוא מקום צנוע, וצלע היה נקרא, על שם שהוא בצלע בצד, הבית: 
<b>ולדביר.</b> בית קדש הקדשים קרויה דביר, על שם שהדבור יוצא משם, ואף המחיצה המפסקת בינה לההיכל קרויה דביר, כמו בית קדש הקדשים עצמה:
<h3>פסוק ו</h3>
<b>והתיכונה.</b> האמצעית:
<b>מגרעות.</b> מלשון גרעון:
<h3>פסוק ז</h3>
<b>מסע.</b> מלשון הסעה ועקירה:
<b>ומקבות.</b> הוא הפטיש החד בראשו האחד, ובו פוסלין את האבנים:
<h3>פסוק ח</h3>
<b>ובלולים.</b> הם עמודים חלולים, ובהחלל עשוי מעלות סביב סביב, והעולה בו מקיפו סביב, והוא מלשון (פסחים לד א) לול קטן היה בין הכבש למזבח:
<h3>פסוק ט</h3>
<b>ויכלהו.</b> השלימו:
<b>ויספון.</b> ענין כסוי התקרה, וכן (חגי א ד) לשבת בבתיכם ספונים: 
<b>גבים.</b> כענין גומות ובורות, כמו (מלכים ב ג טז) עשה הנחל הזה גבים גבים: 
<b>ושדרות.</b> כמו וסדרות, בסמ״ך:
<h3>פסוק י</h3>
<b>על כל הבית.</b> סמוך ונשען לכל הבית:
<b>את הבית.</b> עם הבית:
<h3>פסוק טו</h3>
<b>מביתה.</b> מבפנים:
<b>בצלעות.</b> ענינו נסרים ולוחות:
<b>קירות הספון.</b> תקרה המכסה:
<h3>פסוק טז</h3>
<b>מירכתי.</b> בסוף:
<b>לדביר.</b> היא המחיצה המפסקת בין ההיכל לבית קדש הקדשים:
<h3>פסוק יח</h3>
<b>מקלעת.</b> ענין ציורים, וכן תרגום יונתן: וגלף, וכן (שמות כח יא) תפתח את שתי האבנים, תרגומו: תגלוף: 
<b>פקעים.</b> ציור פרי מה, וכן (מלכים ב ד לט) פקועות שדה: 
<b>ופטורי.</b> ענין פתיחה, כמו (שמות יג יב) פטר רחם: 
<b>צצים.</b> פרחים, ורוצה לומר: ציורי פתיחת הפרחים:
<h3>פסוק יט</h3>
<b>לתתן.</b> כמו לתת, והנו״ן נוספת:
<h3>פסוק כ</h3>
<b>סגור.</b> רוצה לומר: הנסגר בכור הצורף לטהרו מסיג:
<h3>פסוק כא</h3>
<b>ויעבר.</b> הוא התרגום של בריחים:
<b>ברתוקות.</b> בשלשלאות, כמו (ישעיהו מ יט) ורתוקות כסף:
<h3>פסוק כב</h3>
<b>תום.</b> נשלם:
<h3>פסוק כג</h3>
<b>כרובים.</b> צורת תינוק להם, כי תנוק הוא ׳רביא׳ בלשון ארמי (סוכה ה ב) עצי שמן תרגם יונתן: דאעי זיתא:
<h3>פסוק כה</h3>
<b>וקצב.</b> ענין חתוך וכריתה, כמו (מלכים ב ו ו) ויקצב עץ, ורוצה לומר: שוים כאלו נחתכו כאחת:
<h3>פסוק כט</h3>
<b>פתוחי.</b> ענין חקיקה, כמו (שמות כח יא) פתוחי חותם: 
<b>ותמרות.</b> ציורי אילני תמר:
<h3>פסוק לא</h3>
<b>ואת פתח.</b> כמו ולפתח, וכן (ויקרא טז טו) ועשה את דמו, ומשפטו: לדמו: 
<b>האיל.</b> עמודי המזוזות נקראים אילים, כמו (יחזקאל מ ט) ואיליו שתים אמות, ואמר מזוזות, לתוספת ביאור בשמות נרדפים, כמו (דניאל יב ב) אדמת עפר:
<h3>פסוק לב</h3>
<b>וירד.</b> ענין רקוע ושטיחה, כמו (תהלים קמד ב) הרודד עמי תחתי:
<h3>פסוק לד</h3>
<b>צלעים.</b> ענין צד ועבר, כמו (שמות כו כ) ולצלע המשכן: 
<b>גלילים.</b> מלשון גלגל ואופן, כמו (אסתר א ו) על גלילי כסף: 
<b>קלעים.</b> ציורים, או הוא כמו צלעים בחלוף הקו״ף בצד״י, וכן ההיפוך (תהלים סח יז) למה תרצדון, ורוצה לומר: תרקדון:
<h3>פסוק לה</h3>
<b>המחקה.</b> מלשון חקיקה:
<h3>פסוק לו</h3>
<b>טורי.</b> שורות, כמו (שמות כח יז) ארבעה טורים: 
<b>גזית.</b> מסותתות ביושר:
<h3>פסוק לז</h3>
<b>בירח.</b> בחודש:
<h3>פסוק לח</h3>
<b>בול.</b> הוא חשוון, שבו נובלין וכומשץ עלי האילנות: 
<b>כלה.</b> נשלם:
<h2>פרק ז</h2>
<h3>פסוק ב</h3>
<b>הלבנון.</b> שם היער:
<h3>פסוק ג</h3>
<b>הצלעות.</b> הנסרים:
<h3>פסוק ד</h3>
<b>ושקפים.</b> חלונות אשר ישקיפו ויביטו דרך שם:
<b>ומחזה.</b> אף הוא ענין חלון, אשר יחזו ויראו דרך בה:
<h3>פסוק ה</h3>
<b>שקף.</b> חלון:
<h3>פסוק ט</h3>
<b>יקרות.</b> כבדות ומקשיות או מכובדוח וחשובות:
<b>מגוררות במגרה.</b> מגרה היא כלי ברזל מלאה פגימות, ועל כי יחתכו בו העצים דרך גרירה, נקרא מגרה, וכן (שמואל ב יב לא) וישם במגרה:
<h3>פסוק יד</h3>
<b>חורש.</b> אומן:
<h3>פסוק טו</h3>
<b>ויצר.</b> מלשון צורה:
<b>וחוט.</b> חבל וקו:
<h3>פסוק יז</h3>
<b>שבכים.</b> כעין ענפים, כמו (שם יח ט) שובך האלה: 
<b>שבכה.</b> כעין מעשה רשת:
<b>גדלים.</b> קלועים ושזורים, כמו (דברים כב יב) גדילים תעשה לך: 
<b>שרשרות.</b> שלשלאות:
<b>על ראש הרמונים.</b> סמוך לראש הרמונים:
<h3>פסוק יט</h3>
<b>שושן.</b> שם צמח, ועל שהוא תמיד בת ששת עלין, קרויה שושן: 
<b>באולם.</b> עיקר שם אולם הונח על כיפת התקרה, כן אמרו רבותינו ז״ל (עירובין קב א, רש״י ד״ה כיפי דארבא) (כ) הבטן אמר דרך שאלה על חלל העמוד, וכן (יונה ב ג) מבטן שאול, ורוצה לומר: חלל עומק השאול:
<h3>פסוק כב</h3>
<b>ותתום.</b> ענין השלמה:
<h3>פסוק כד</h3>
<b>ופקעים.</b> דמות פקועות שדה, והוא שם פרי מה, ובדברי הימים (ב ד ג) נאמר: ובקרים, כי עשו בהם צורות ראשי בקרים:
<h3>פסוק כו</h3>
<b>בת.</b> שם מדת הלח, ובה שלש סאין: 
<b>יכיל.</b> יחזיק, כמו (לקמן ח סד) קטן מהכיל:
<h3>פסוק כז</h3>
<b>המכונות.</b> רוצה לומר: בסיס ומקום מושב:
<h3>פסוק כח</h3>
<b>השלבים.</b> כעין יתדות, וכן (שמות כו יז) שתי ידות לקרש האחד משלבות:
<h3>פסוק כט</h3>
<b>כן.</b> בסיס:
<b>ליות.</b> ענין חיבור, כמו (בראשית כט לד) ילוה אישי: 
<b>מורד.</b> מלשון רדידה ושטיחה:
<h3>פסוק ל</h3>
<b>וסרני.</b> לוחות, והוא הפוך מן נסרי, וכמו כבש כשב: 
<b>פעמותיו.</b> זויותיו, כמו (שמות כה יב) על ארבע פעמותיו: 
<b>כתפת.</b> יקראו כן על כי יסבלו הכיור, ככתף הסובל משא: 
<b>לכיור.</b> עשוי כעין דוד גדול:
<h3>פסוק לב</h3>
<b>וידות.</b> הם הנתחבים בנקבי האופנים, ובהם יתגלגלו:
<h3>פסוק לג</h3>
<b>וגביהם.</b> הם אמצעית האופנים, אשר בהם הנקבים, וקרוי גב, כי כששוכב האופן בארץ, המקום הזה הוא הגבוה מכל האופן: 
<b>וחשוקיהם.</b> הם העגולים הגדולים סביבות האופנים, החוגרים זרועות האופן, כמו (שם כז יא) וחשוקיהם כסף, שהוא ענין חגורה: 
<b>וחשוריהם.</b> הם זרועות האופן, הקושרים העיגול הגדול לאמצעית האופן שבו הנקב, כמו (שמואל ב כב יב) חשרת מים, שהוא ענין קשירה:
<h3>פסוק לד</h3>
<b>פנות.</b> זויות:
<h3>פסוק לו</h3>
<b>ויפתח.</b> וחקק:
<b>כמער.</b> ענין חבור ודבוק, כמו (תהלים לז לה) ומתערה כאזרח רענן:
<h3>פסוק לז</h3>
<b>לכלהנה.</b> כמו לכלהן (לכולן) (מ) הכירות הסירות, כמו (שמואל א ב יד) והכה בכיור: 
<b>היעים.</b> המכבדות, לגרף בהם הדשן, וכן (ישעיהו כח יז) ויעה ברד: 
<b>המזרקות.</b> הספלים המקבלים בו הדם לזריקה:
<h3>פסוק מא</h3>
<b>וגלת.</b> כן יקרא חלק התחתון מהכתר, כי מעשהו כספל, כמו (זכריה ד ב) וגלה על ראשה:
<h3>פסוק מב</h3>
<b>על פני.</b> רוצה לומר: בגובה, על שם שהפנים הוא בגובה האדם:
<h3>פסוק מה</h3>
<b>הסירות.</b> הם הכיורות שזכר, וכן (שם יד כ) והיו הסירות בבית ה׳: 
<b>ממורט.</b> צחה ובהירה, כמו (יחזקאל כא יד) הוחדה וגם מורטה:
<h3>פסוק מו</h3>
<b>בככר.</b> במישור:
<h3>פסוק מט</h3>
<b>והפרח.</b> קבוצת פרחי המנורה:
<b>והנרות.</b> עשוים כעין בזיכין, ובהם משימין השמן והפתילות: 
<b>והמלקחים.</b> הצבתים ילקחו בהם הפתילות למושכם ולהניחם על מקום הראוי:
<h3>פסוק נ</h3>
<b>והספות.</b> כלים כעין כדים, כי תרגם יונתן: קולין, וכן (בראשית כד טו) וכדה על שכמה, תרגם אונקלוס: וקולתה: 
<b>והמזמרות.</b> כלי זמר:
<b>והכפות.</b> הבזיכין שבהם הלבונה:
<b>והמחתות.</b> כלים לחתות בהם האש על הקטורת:
<b>והפותות.</b> הם העשויות להציב בהן צירי הדלתות, לסבב אילך ואילך, ובמשנה (כלים פרק יא משנה ב) והפותה שתחת הציר:
<h2>פרק ח</h2>
<h3>פסוק ב</h3>
<b>האתנים.</b> ענין חוזק, כמו (במדבר כד כא) איתן מושבך:
<h3>פסוק ה</h3>
<b>הנועדים.</b> ענין וועד ואסיפה, וכן (שם טז יא) הנועדים על ה׳: 
<b>עליו.</b> כמו אליו:
<b>ויסכו.</b> מלשון סכך:
<b>בדיו.</b> מוטות, לשאת בהם הארון:
<h3>פסוק יב</h3>
<b>בערפל.</b> עב הענן:
<h3>פסוק יג</h3>
<b>זבול.</b> מדור, כמו (ישעיהו סג טו) מזבול קדשך:
<h3>פסוק יט</h3>
<b>מחלציך.</b> הם המתנים, והוא כינוי לאבר המשגל על היותו סמוך להם:
<h3>פסוק כו</h3>
<b>יאמן.</b> מלשון אמונה:
<h3>פסוק כז</h3>
<b>האמנם.</b> בה״א התימה, רצה לומר: האמת: 
<b>יכלכלוך.</b> ענין החזקה, כמו (לעיל ז כו) אלפים בת יכיל: 
<b>אף כי.</b> הוא כענין כל שכן וקל וחומר, וכן (יחזקאל טו ה) אף כי אש אכלתהו:
<h3>פסוק לא</h3>
<b>ונשא.</b> ענין חוב, כמו (ישעיהו כד ב) כאשר נושא בו: 
<b>אלה.</b> ענין קללת השבועה, כמו (במדבר ה כא) בשבועת האלה:
<h3>פסוק לה</h3>
<b>בהעצר.</b> בהמנע:
<b>תענם.</b> מלשון עניה ותשובה:
<h3>פסוק לו</h3>
<b>תורם.</b> תלמדם, כמו (ישעיהו כח ט) יורה דעה:
<h3>פסוק לז</h3>
<b>שדפון.</b> ענין לקות הזרע עד לא נגמר הבשול:
<b>ירקון.</b> היא הכספת פני התבואה, ונהפך לירקון: 
<b>חסיל.</b> מין ארבה:
<b>יצר.</b> מלשון מצור:
<b>מחלה.</b> מלשון חולי:
<h3>פסוק לח</h3>
<b>נגע לבבו.</b> רצה לומר: עון וחטא:
<h3>פסוק מב</h3>
<b>הנטויה.</b> מלשון הטיה:
<h3>פסוק מו</h3>
<b>ואנפת.</b> ענין כעס, כמו (שם יב א) אודך כי אנפת בי: 
<b>ושבום.</b> מלשון שביה:
<h3>פסוק מז</h3>
<b>ושבו.</b> מלשון תשובה:
<h3>פסוק מח</h3>
<b>אשר שבו.</b> מלשון שביה:
<h3>פסוק נא</h3>
<b>כור.</b> שם כלי, יתיכו בה זהב וכסף, כמו (משלי יז ג) וכור לזהב:
<h3>פסוק נז</h3>
<b>יטשנו.</b> ענין עזיבה, וכפל הדבר במלות שונות:
<h3>פסוק נט</h3>
<b>משפט.</b> ענין צורך, וכן (שמות כא ט) כמשפט הבנות יעשה לה:
<h3>פסוק סג</h3>
<b>ויחנכו.</b> התחלת הדבר ושיעמוד בה משם ואילך, קרויה החנכה בלשון מקרא:
<h3>פסוק סד</h3>
<b>מהכיל.</b> מהחזיק, כמו (לעיל ז כו) אלפים בת יכיל:
<h2>פרק ט</h2>
<h3>פסוק א</h3>
<b>חשק.</b> ענין תאוה:
<h3>פסוק ז</h3>
<b>ולשנינה.</b> ענין דבור, כמו (דברים ו ז) ושננתם לבניך ורצה לומר: יספרו מהם:
<h3>פסוק ח</h3>
<b>ישום.</b> ענין תמהון, כמו (איוב וז ח) ישומו ישרים: 
<b>ושרק.</b> קול הבא בקבוץ השפתים, קרויה שריקה, והדרך לעשותה בעת יראו חורבן דבר חשוב, וכן (מיכה ו טז) ויושביה לשרקה:
<h3>פסוק יא</h3>
<b>נשא.</b> סבל המשא ההיא:
<h3>פסוק יג</h3>
<b>אחי.</b> אוהבי ורעי:
<b>כבול.</b> מלשון (תהלים קמט ח) בכבלי ברזל:
<b>דבר המס.</b> צורך המס:
<h3>פסוק יט</h3>
<b>המסכנות.</b> האוצרות, כמו (שמות א יא) ויבן ערי מסכנת: 
<b>ערי הרכב.</b> להניח בהן מרכבות:
<h3>פסוק כא</h3>
<b>להחרימם.</b> להכריתם:
<h3>פסוק כב</h3>
<b>ושלישיו.</b> גבוריו ונכבדיו, כמו (שם טו ד) ומבחר שלישיו:
<h3>פסוק כג</h3>
<b>הרודים.</b> המושלים ונוגשים:
<h3>פסוק כה</h3>
<b>אתו.</b> עם המזבח, רוצה לומר: עליו:
<h3>פסוק כו</h3>
<b>ואני.</b> ספינה:
<h2>פרק י</h2>
<h3>פסוק ב</h3>
<b>בחיל.</b> עושר וקנינים, כמו (ירמיהו יז ג) חילך וכל אוצרותיך: 
<b>כבד.</b> ענין רבוי:
<b>יקרה.</b> חשובה:
<h3>פסוק יא</h3>
<b>אלמוגים.</b> הוא מין עץ יקר וחשוב:
<h3>פסוק יב</h3>
<b>מסעד.</b> משען:
<h3>פסוק טו</h3>
<b>התרים.</b> הם הסוחרים הקטנים המחפשים ומרגלים אחר סחורה לקנות במקום הזול, והוא מלשון (במדבר יג טו) לתור את הארץ: 
<b>ומסחר הרוכלים.</b> רוצה לומר: ומן סוחרי הרוכלים, והם מוכרי הבושם, כמו (שיר השירים ג ו) מכל אבקת רוכל: 
<b>מלכי הערב.</b> הם הערביים:
<b>ופחות.</b> שלטונים, כמו (חגי א יד) פחת יהודה:
<h3>פסוק טז</h3>
<b>צנה.</b> מלבוש ממתכת, יקיף כל הגוף להציל ממכת חרב, כמו (תהלים ה יג) כצנה רצון תעטרנו: 
<b>שחוט.</b> נמשך, כמו (ירמיהו ט ז) חץ שחוט לשונם, ורוצה לומר: זהב טוב נמשך כשעוה:
<h3>פסוק יז</h3>
<b>מגנים.</b> הוא שם כלי, עשוי לאחוז ביד בעת המלחמה להגן בו, וגם יש מגן עשוי מעור שלוק, האמור בתחילת שמואל ב (א כא) (יח) שן שן הפיל: 
<b>מופז.</b> טוב ומזוקק ומבהיק, וכן (שיר השירים ה יא) כתם פז:
<h3>פסוק יט</h3>
<b>מעלות.</b> מדרגות:
<h3>פסוק כא</h3>
<b>סגור.</b> הנסגר בכור, לצרפו להסיר הסיג: 
<b>למאומה.</b> לכלום:
<h3>פסוק כב</h3>
<b>שנהבים.</b> הוא שן הפיל:
<b>וקפים.</b> הוא הקוף הנזכר בדברי רבותינו ז״ל (יומא כט ב), ודומים הם בצורותיהם לבני אדם: 
<b>ותוכיים.</b> הם העופות היפות מאוד בנוצותיהם בחלוף המראות, והוא הטווס:
<h3>פסוק כה</h3>
<b>ושלמות.</b> ומלבושים:
<b>ונשק.</b> כלי זיין, כמו (ישעיהו כב ח) נשק בית היער:
<h3>פסוק כו</h3>
<b>וינחם.</b> מלשון הנחה:
<h3>פסוק כז</h3>
<b>כשקמים.</b> שם אילן גרוע ושפל, כמו (שם ט ט) שקמים גדעו: 
<b>בשפלה.</b> בעמק:
<h3>פסוק כח</h3>
<b>במחיר.</b> ענין ערך הדבר ושוויו כמו (שמואל ב כד כד) אקנה מאותך במחיר:
<h2>פרק יא</h2>
<h3>פסוק ב</h3>
<b>אכן.</b> באמת:
<h3>פסוק ה</h3>
<b>מלכום.</b> הוא מולך:
<b>שקץ.</b> כנהו בלשון גנאי, והוא ענין תעוב:
<h3>פסוק ט</h3>
<b>ויתאנף.</b> מלשון אף וכעס:
<h3>פסוק יא</h3>
<b>יען.</b> בעבור:
<h3>פסוק יד</h3>
<b>שטן.</b> מקטרג, להסית אנשיו ללחום בו:
<h3>פסוק יט</h3>
<b>הגבירה.</b> המלכה:
<h3>פסוק כ</h3>
<b>ותגמלהו.</b> ענין הפרדת היונק משדי אמו, כמו (בראשית כא ח) ביום הגמל:
<h3>פסוק כד</h3>
<b>גדוד.</b> חיל אנשים:
<h3>פסוק כה</h3>
<b>ויקץ.</b> מאס, כמו (שם כז מו) קצתי בחיי:
<h3>פסוק כח</h3>
<b>ויפקד.</b> ענין מנוי וגזברות, כמו (שם לט ה) מאז הפקיד אותו: 
<b>סבל.</b> משא המס:
<h3>פסוק ל</h3>
<b>ויתפוש.</b> ואחז:
<h3>פסוק לד</h3>
<b>אשיתנו.</b> אשימנו, כמו (תהלים יב ו) אשית בישע:
<h3>פסוק לו</h3>
<b>ניר.</b> כמו נר:
<h3>פסוק לח</h3>
<b>נאמן.</b> מתקיים, כמו (שמואל ב ז טז) ונאמן ביתך:
<h3>פסוק לט</h3>
<b>ואענה.</b> מלשון עינוי ויסורין:
<h2>פרק יב</h2>
<h3>פסוק ד</h3>
<b>עולנו.</b> אמר במשל, מעול ההושם בצואר הבהמה:
<h3>פסוק ו</h3>
<b>את פני.</b> לפני:
<h3>פסוק ז</h3>
<b>ועניתם.</b> מלשון עניה ותשובה:
<h3>פסוק יא</h3>
<b>העמיס.</b> ענין הטענת משא, כמו (בראשית מד יג) ויעמוס איש על חמורו: 
<b>יסר.</b> מלשון יסורין והכאה:
<b>בשוטים.</b> הוא כעין שבט, כמו (משלי כו ג) שוט לסוס: 
<b>בעקרבים.</b> מין קוצים, כמו (יחזקאל ב ו) ואל עקרבים אתה יושב:
<h3>פסוק טו</h3>
<b>סבה.</b> ענין הקפת הדבר והגורם לה:
<h3>פסוק יח</h3>
<b>וירגמו.</b> השלכת האבנים נקראת רגימה:
<b>התאמץ.</b> מלשון אומץ, רוצה לומר: התחזק:
<h3>פסוק יט</h3>
<b>ויפשעו.</b> מרדו, כמו (מלכים ב ח כב) ויפשע אדום:
<h3>פסוק לג</h3>
<b>בדא.</b> ענין המצאת הכזב, כמו (נחמיה ו ח) מלבך אתה בודאם:
<h2>פרק יג</h2>
<h3>פסוק ג</h3>
<b>מופת.</b> אות:
<h3>פסוק ו</h3>
<b>חל.</b> ענין בקשה, כמו (שמות לב יא) ויחל משה:
<h3>פסוק ז</h3>
<b>וסעדה.</b> אכול סעודה:
<b>מתת.</b> מתנה, כמו (קהלת ה יח) מתת אלהים היא:
<h3>פסוק יג</h3>
<b>חבשו.</b> ענין תקון האוכף:
<h3>פסוק יד</h3>
<b>האלה.</b> שם אילן מה:
<b>האתה.</b> בה״א השאלה:
<h3>פסוק כא</h3>
<b>מרית.</b> מלשון מרי ומרד:
<h3>פסוק כב</h3>
<b>נבלתך.</b> אף גוף מת צדיק נקרא נבלה, וכן (ישעיהו כו יט) נבלתי יקומון:
<h3>פסוק כט</h3>
<b>אל החמור.</b> על החמור:
<h3>פסוק ל</h3>
<b>הוי.</b> הוא ענין לשון יללה:
<h3>פסוק לא</h3>
<b>עצמותיו.</b> זכר העצמות במקום הגוף, כי הם מוסדי הגוף:
<h3>פסוק לג</h3>
<b>ימלא את ידו.</b> הוא ענין חנוך, כמו (שמות כט ט) ומלאת יד אהרן:
<h3>פסוק לד</h3>
<b>לחטאת.</b> ענין חסרון, כמו (לעיל א כא) והייתי אני ובני שלמה חטאים: 
<b>ולהכחיד.</b> להכרית, כמו (שמות ט טו) ותכחד מן הארץ: 
<b>ולהשמיד.</b> ענין כליון:
<h2>פרק יד</h2>
<h3>פסוק ב</h3>
<b>והשתנית.</b> מלשון שנוי:
<h3>פסוק ג</h3>
<b>בידך.</b> עמך וברשותך:
<b>ונקודים.</b> פת יבש מתובל בתבלין, על כי המה מנוקדים ומנומרים ממראה התבלין: 
<b>ובקבוק.</b> כלי שפיו צר, וכן (ירמיהו יט א) וקנית בקבוק:
<h3>פסוק ז</h3>
<b>הרמותיך.</b> מלשון תרומה, ורצה לומר: הפרשתיך:
<h3>פסוק ט</h3>
<b>ומסכות.</b> עבודות זרות העשויים בהתכת המתכת, וכן (שמות לד וז) אלהי מסכה: 
<b>גוך.</b> גופך, כמו (משלי כו ג) ושבט לגו כסילים:
<h3>פסוק י</h3>
<b>ובערתי.</b> ענין הפנוי מהמקום, כמו (דברים כו יג) בערתי הקדש: 
<b>הגלל.</b> הצואה, כמו (יחזקאל ד טו) גללי האדם: 
<b>תמו.</b> מלשון תם והשלמה:
<h3>פסוק יד</h3>
<b>עתה.</b> כמו מעתה:
<h3>פסוק טו</h3>
<b>ונתש.</b> ענין עקירה, כמו (ירמיהו א י) לנתוש ולנתוץ: 
<b>וזרם.</b> יפזרם, כמו (שם טו ז) ואזרם במזרה: 
<b>אשריהם.</b> הוא אילן הנעבד:
<h3>פסוק טז</h3>
<b>בגלל.</b> בעבור, כמו (בראשית לט ה) בגלל יוסף:
<h3>פסוק יז</h3>
<b>בסף.</b> האסקופה נקראה גם היא סף, כמו המזוזות, וכן (שופטים יט כז) וידיה על הסף:
<h3>פסוק יט</h3>
<b>הנם.</b> הנה הם:
<h3>פסוק כב</h3>
<b>ויקנאו.</b> הרגיזו, כמו (דברים לב טז) יקניאהו בזרים:
<h3>פסוק כג</h3>
<b>במות.</b> בנין גבוה לעבודה זרה, מקום יעמדו בו המזבחות: 
<b>ומצבות.</b> מזבחות מאבן אחת:
<b>רענן.</b> ענין לחות ורטיבות, כמו (תהלים צב יא) בשמן רענן, כי על ידי זה הוא מרבה בענפים:
<h3>פסוק כד</h3>
<b>קדש.</b> ניאוף, כמו (בראשית לח כא) איה הקדשה: 
<b>הוריש.</b> גירש, כמו (שופטים יא כג) הוריש את האמורי: 
<b>והפקיד.</b> מלשון פקדון והנחה:
<b>על יד.</b> כמו ביד:
<h3>פסוק כח</h3>
<b>מדי.</b> מתי, רוצה לומר: בכל זמן, כמו (שמואל א א ז) מדי עלותה: 
<b>תא.</b> ענין חדר מה, כמו (יחזקאל מ יג) מגג התא:
<h2>פרק טו</h2>
<h3>פסוק ד</h3>
<b>ניר.</b> כמו נר, ורוצה לומר: מלכות:
<h3>פסוק יב</h3>
<b>ויעבר.</b> הסיר:
<b>הקדשים.</b> הניאוף:
<b>הגלולים.</b> העבודת גלולים המאוסים כגלל וצואה:
<h3>פסוק יז</h3>
<b>הרמה.</b> בנין רם:
<h3>פסוק יט</h3>
<b>הפרה.</b> ענין בטול:
<h3>פסוק כג</h3>
<b>את רגליו.</b> מרגליו, כמו (בראשית מד ד) יצאו את העיר, ומשפטו: מהעיר:
<h3>פסוק כז</h3>
<b>ויקשור.</b> ענין מרד הנעשה על ידי בני אדם קשורים באגודה אחת:
<b>צרים.</b> מלשון מצור, רוצה לומר: חנו לצור ולסבב:
<h2>פרק טז</h2>
<h3>פסוק ב</h3>
<b>הרימותיך.</b> מלשון תרומה והפרשה:
<h3>פסוק ג</h3>
<b>מבעיר.</b> ענין הפנוי מהמקום:
<h3>פסוק יח</h3>
<b>ארמון.</b> היכל:
<h3>פסוק כד</h3>
<b>שמר.</b> שם איש:
<h3>פסוק לד</h3>
<b>צעירו.</b> קטן בניו:
<h2>פרק יז</h2>
<h3>פסוק א</h3>
<b>התשבי.</b> מעיר ששמה תושב:
<b>מתושבי.</b> מלשון ישב, ורוצה לומר: שישב בגלעד זמן רב: 
<b>לפי.</b> לשעור, כמו (בראשית מז יב) לחם לפי הטף:
<h3>פסוק ג</h3>
<b>ופנית.</b> תפנה ותסבב עצמך:
<h3>פסוק ד</h3>
<b>העורבים.</b> הם העופות השחורות:
<b>לכלכלך.</b> ענין סיפוק המזון:
<h3>פסוק י</h3>
<b>מקששת.</b> לקיטת דברים הדקים קרוי קושש, וכן (שמות ה יב) לקושש קש:
<h3>פסוק יא</h3>
<b>פת.</b> חתיכה, כמו (ויקרא ב ו) פתות אותה:
<h3>פסוק יב</h3>
<b>מעוג.</b> עוגה, וכן (תהלים לה טז) בחנפי לעגי מעוג: 
<b>כף.</b> פס היד:
<b>בכד.</b> שם כלי:
<b>בצפחת.</b> צלוחית, וכן (שמואל א כו יא) צפחת המים:
<h3>פסוק יד</h3>
<b>תכלה.</b> מלשון כליון:
<h3>פסוק טו</h3>
<b>ימים.</b> אמרו רבותינו ז״ל: שנה:
<h3>פסוק יז</h3>
<b>בעלת הבית.</b> אדונת הבית:
<h3>פסוק כ</h3>
<b>מתגורר.</b> מלשון גרות ומדור, וכן (בראשית לב ד) עם לבן גרתי:
<h3>פסוק כא</h3>
<b>ויתמודד.</b> מלשון מדידה:
<b>קרבו.</b> תוך גופו:
<h2>פרק יח</h2>
<h3>פסוק ד</h3>
<b>ויחביאם.</b> הטמינם במחבואה:
<h3>פסוק ה</h3>
<b>חציר.</b> דשא:
<b>ונחיה.</b> ונזון, וכן (שם מה ה) למחיה שלחני:
<h3>פסוק י</h3>
<b>אין.</b> איננו פה:
<h3>פסוק יז</h3>
<b>עוכר.</b> משחית ומחבל, וכן (שם לד ל) עכרתם אותי:
<h3>פסוק כא</h3>
<b>פוסחים.</b> מדלגים, ויקרא כן החגר, כי בעת הלוכו נראה כדולג: 
<b>הסעיפים.</b> המחשבות, כמו (תהלים קיט קיג) סעפים שנאתי והוא לשון מושאל מסעיף אילן, כי המחשבות המה ללב כסעיף לאילן:
<h3>פסוק כג</h3>
<b>וינתחוהו.</b> יחתכוהו לאברים, כמו (ויקרא א ו) ונתח אותה:
<h3>פסוק כו</h3>
<b>ויפסחו.</b> ודלגו:
<h3>פסוק כז</h3>
<b>ויהתל.</b> ולעג, כמו (בראשית לא ז) ואביכן התל בי: 
<b>שיח.</b> ענין דבור, כמו (תהלים סט יג) ישיחו בי: 
<b>שיג.</b> רצה לומר: השגת דבר חכמה:
<h3>פסוק כח</h3>
<b>ויתגודדו.</b> ענין שריטת הבשר, כמו (דברים יד א) לא תתגודדו: 
<b>כמשפטם.</b> כמנהגם:
<b>בחרבות.</b> מלשון חרב:
<h3>פסוק כט</h3>
<b>ויתנבאו.</b> עשו עצמם כמתנבאים:
<b>קשב.</b> האזנה, כמו (ישעיהו כא ז) והקשיב קשב:
<h3>פסוק ל</h3>
<b>ההרוס.</b> ענין שבירה ונתיצה:
<h3>פסוק לב</h3>
<b>תעלה.</b> חפירה, וכן (שם ז ג) תעלת הבריכה:
<h3>פסוק לג</h3>
<b>ויערוך.</b> ענין סדור:
<h3>פסוק לח</h3>
<b>לחכה.</b> ענין לקיקה, כמו (שם מט כג) ועפר רגליך ילחכו, ורוצה לומר: שרפה הכל, כהלוקק בלשון:
<h3>פסוק מ</h3>
<b>תפשו.</b> אחזו לבל יברחו:
<h3>פסוק מב</h3>
<b>ויגהר.</b> ענין השתטחות, כמו (מלכים ב ד לד) ויגהר עליו:
<h3>פסוק מג</h3>
<b>אין מאומה.</b> אין כלום:
<h3>פסוק מד</h3>
<b>אסור.</b> קשור הסוסים להמרכבה:
<b>יעצרכה.</b> יעכב אותך, כמו (שופטים יג טז) אם תעצרני לא אוכל:
<h3>פסוק מה</h3>
<b>התקדרו.</b> נחשכו, כמו (יואל ב י) שמש וירח קדרו:
<h3>פסוק מו</h3>
<b>וישנס.</b> ענין חגורה, ואין לו דומה: 
<b>עד באכה.</b> עד אשר תבוא, וכאילו ידבר למול היודע המקום:
<h2>פרק יט</h2>
<h3>פסוק ב</h3>
<b>כעת.</b> הכ״ף באה לאמתת הדבר:
<h3>פסוק ד</h3>
<b>רתם.</b> שם אילן, שגחליו תמיד חמים מאוד, וכן (תהלים קכ ד) גחלי רתמים:
<h3>פסוק ו</h3>
<b>מראשותיו.</b> סמוך לראשו:
<b>עוגת.</b> חררה:
<b>רצפים.</b> אפויה על גבי גחלים, כמו (ישעיה ו ו) ובידו רצפה:
<h3>פסוק ט</h3>
<b>פה.</b> הנה:
<h3>פסוק י</h3>
<b>קנא קנאתי.</b> נקם נקמתי, וכן (במדבר כה יא) בקנאו את קנאתי:
<h3>פסוק יא</h3>
<b>מפרק.</b> משבר, כמו (זכריה יא טז) ופרסיהן יפרק:
<h3>פסוק יב</h3>
<b>דממה.</b> ענין שתיקה, כמו (תהלים קז כט) יקם סערה לדממה:
<h3>פסוק יג</h3>
<b>וילט.</b> ענין כריכה, כמו (שמואל א כא י) לוטה בשמלה: 
<b>באדרתו.</b> מלבוש חשוב מיוחד לנביאים, וכן (זכריה יג ד) ולא ילבשו אדרת שער:
<h3>פסוק יט</h3>
<b>צמדים.</b> כן יקרא זוג הבקר, כי הולכים מחוברים יחד, והוא מלשון (במדבר יט טו) צמיד פתיל:
<h3>פסוק כ</h3>
<b>אשקה.</b> מלשון נשיקה:
<h3>פסוק כא</h3>
<b>מאחריו.</b> מאחרי אליהו:
<b>בשלם.</b> בשל להם, רוצה לומר: להעם, וכן (יהושע טו יט) ארץ הנגב נתתני, ומשפטו: נתת לי:
<h2>פרק כ</h2>
<h3>פסוק ו</h3>
<b>וחפשו.</b> ענין דרישה וביקור:
<h3>פסוק ח</h3>
<b>ולא תאבה.</b> ולא תרצה:
<h3>פסוק י</h3>
<b>ישפוק.</b> כמו יספוק בסמ״ך, והוא מלשון ספוק ודי: 
<b>לשעלים.</b> הוא ענין אגרוף, וכן (ישעיהו מ יב) מי מדד בשעלו מים: 
<b>אשר ברגלי.</b> ההולכים עמי ואחרי, וכן (שופטים ד י) ויעל ברגליו:
<h3>פסוק יא</h3>
<b>יתהלל.</b> יתפאר:
<b>כמפתח.</b> ענין התרה:
<h3>פסוק יג</h3>
<b>ההמון.</b> ענין רבוי:
<h3>פסוק כד</h3>
<b>פחות.</b> שלטונים, וכן (חגי א א) פחת יהודה:
<h3>פסוק כו</h3>
<b>ויפקוד.</b> ענין מנין:
<h3>פסוק כז</h3>
<b>וכלכלו.</b> מלשון כל:
<b>חשפי.</b> הוא ענין עדר, ואין לו דומה:
<h3>פסוק כט</h3>
<b>נוכח.</b> מול:
<b>המלחמה.</b> עם המלחמה:
<h3>פסוק לג</h3>
<b>ינחשו.</b> מלשון נחוש וסימן טוב, וכן (בראשית ל כז) נחשתי ויברכני ה׳, ורוצה לומר: ביאתך לי לסימן טוב, ויברכני ה׳: 
<b>ויחלטו.</b> התרגום של לצמיתות (ויקרא כה כג), הוא לחלוטין, וענינו דבר המתקיים מבלי השתנות:
<h3>פסוק לה</h3>
<b>וימאן.</b> לא רצה:
<h3>פסוק לז</h3>
<b>ופצוע.</b> מכה המוציאה דם:
<h3>פסוק לח</h3>
<b>ויתחפש.</b> ענין השתנות המלבוש, וכן (לקמן כב ל) התחפש ובוא: 
<b>באפר.</b> בצעיף, והוא הפך מן פארי המגבעות (שמות לט כח), שהוא מענין היופי והשבח שיש להאדם כשהצעיף בראשו:
<h3>פסוק מ</h3>
<b>חרצת.</b> גזרת וחתכת, כמו (ישעיהו י כב) כליון חרוץ:
<h3>פסוק מב</h3>
<b>חרמי.</b> ענין רשת, כמו (מיכה ז ב) יצודו חרם:
<h3>פסוק מג</h3>
<b>סר.</b> רוצה לומר: סרה מעמו הרצון והדבור, וכמו שכתוב (לקמן כא ה) מה זה רוחך סרה: 
<b>וזעף.</b> ענין כעס, כמו (מיכה ז ט) זעף ה׳ אשא:
<h2>פרק כא</h2>
<h3>פסוק ב</h3>
<b>מחיר.</b> דמיו, ערך שויו:
<h3>פסוק ו</h3>
<b>אדבר.</b> כמו דברתי, עתיד במקום עבר:
<h3>פסוק ח</h3>
<b>ספרים.</b> אגרות, על שם שבהן יסופר דברים: 
<b>החורים.</b> השרים, וכן (נחמיה ה ז) ואריבה את החורים:
<h3>פסוק טו</h3>
<b>רש.</b> מלשון ירושה:
<b>מאן.</b> לא רצה:
<h3>פסוק יט</h3>
<b>לקקו.</b> ענץ לחיכה, כמו (שופטים ז ה) אשר ילק בלשונו:
<h3>פסוק כג</h3>
<b>בחל.</b> היא חומה נמוכה, כמו (שמואל ב כ טו) ותעמוד בחל:
<h3>פסוק כה</h3>
<b>הסתה.</b> ענין פתוי:
<h3>פסוק כו</h3>
<b>הוריש.</b> גירש:
<h3>פסוק כז</h3>
<b>אט.</b> בנחת, וכן (שם יח ה) לאט לי לנער:
<h2>פרק כב</h2>
<h3>פסוק ג</h3>
<b>מחשים.</b> שותקים, כמו (קהלת ג ז) עת לחשות:
<h3>פסוק ט</h3>
<b>סריס.</b> שר, וכן (אסתר א י) שבעת הסריסים:
<h3>פסוק יא</h3>
<b>תנגח.</b> מלשון נגיחה והכאה:
<h3>פסוק יז</h3>
<b>נפוצים.</b> מפוזרים:
<b>אל ההרים.</b> על ההרים:
<h3>פסוק יט</h3>
<b>עליו.</b> סמוך לו:
<h3>פסוק כב</h3>
<b>תוכל.</b> מלשון יכולת:
<h3>פסוק כד</h3>
<b>הלחי.</b> הוא המקום שאצל העין:
<h3>פסוק כה</h3>
<b>הנך.</b> הנה אתה:
<b>להחבה.</b> מלשון מחבואה ומסתור:
<h3>פסוק כז</h3>
<b>לחץ.</b> ענין דוחק, רוצה לומר: בצמצום:
<h3>פסוק ל</h3>
<b>התחפש.</b> ענין השתנות המלבוש:
<h3>פסוק לו</h3>
<b>הרנה.</b> קול הכרוז, כן תרגם יונתן:
<h3>פסוק לח</h3>
<b>ברכת.</b> מקום הבנוי באבנים ובסיד, ושם מתכנסים המים, כמו (שמואל ב ב יג) על ברכת גבעון: 
<b>וילוקו.</b> ענין לחיכה, כמו (שופטים ז ה) כל אשר ילק בלשונו (לט) השן. שן של פיל:
<h3>פסוק מה</h3>
<b>וישלם.</b> עשה שלום:
<h3>פסוק מז</h3>
<b>הקדש.</b> הניאוף, וכן (דברים כג יח) לא יהיה קדש: 
<b>בער.</b> פנה מן העולם:
<h3>פסוק נ</h3>
<b>ולא אבה.</b> לא רצה:
