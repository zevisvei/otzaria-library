<h1>מצודת ציון על יחזקאל</h1>
רבי דוד אלטשולר
<h2>פרק א</h2>
<h3>פסוק א</h3>
<b>כבר.</b> כן שם הנהר:
<h3>פסוק ד</h3>
<b>מתלקחת.</b> מתלהב ובוער כמו ואש מתלקחת בתוך הברד (שמות ט׳:כ״ד) והוא מלשון לקיחה כי הלהב נלקח ונאחז בדבר הנשרף: 
<b>ונוגה.</b> ענין הארה וזריחה כמו מנוגה נגדו (תהלים יח): 
<b>כעין.</b> כגוון כמו ועינו כעין הבדולח (במדבר י״א:ז׳): 
<b>ההשמל.</b> הוא הזך אשר באש המנוקה מן העשן, אף היא מלה מורכבת חש מל וחש הוא ענין שתיקה כמו עת לחשות (קהלת ג׳:ז׳) ומל הוא מלשון מלה ודבור:
<h3>פסוק ה</h3>
<b>חיות.</b> ר״ל ממין החי וכת״י בריין: 
<b>דמות.</b> צורות: 
<b>להנה.</b> להן:
<h3>פסוק ז</h3>
<b>ישרה.</b> שוה מבלי עקום פרקים: 
<b>וכף.</b> הוא תחתיות הרגל: 
<b>ונוצצים.</b> מל׳ ניצוץ אש: 
<b>וקלל.</b> מזוקק ומזהיר וכן ומרגלותיו כעין נחושת קלל (דניאל י׳:ו׳):
<h3>פסוק ח</h3>
<b>רבעיהם.</b> ת״י סטריהון והוא מלשון רבע כי כל צד הוא רבע כי ארבע צדדים יש:
<h3>פסוק ט</h3>
<b>חוברות.</b> ר״ל נוגעות: 
<b>אשה אל אחותה.</b> כן יאמר בדברים השווים וכן ופניהם איש אל אחיו (שמות כ״ה:כ׳): 
<b>יסבו.</b> מלשון סבוב והפנה: 
<b>עבר.</b> צד:
<h3>פסוק יא</h3>
<b>וכנפיהם.</b> באה הוי״ו במקום עם וכן ויוסף היה במצרים (שם א) ור״ל עם יוסף שהיה במצרים: 
<b>פרודות.</b> ענין פרישה כמו מפוזר ומפורד (אסתר ג): 
<b>גויתיהנה.</b> גופיהן כמו גוית שאול (ש״א ל״א):
<h3>פסוק יב</h3>
<b>הרוח.</b> ענין רצון כמו הנני נותן בו רוח (ישעיהו ל״ז:ז׳):
<h3>פסוק יג</h3>
<b>בוערות.</b> דולקות: 
<b>הלפידים.</b> כן יקרא העץ שהשלהבת קשורה בו וכן כלפיד יבער (שם סב):
<h3>פסוק יד</h3>
<b>הבזק.</b> כמו הברק כי זסשר״ץ מתחלף:
<h3>פסוק טו</h3>
<b>אופן.</b> גלגל כעין של עגלה:
<h3>פסוק טז</h3>
<b>תרשיש.</b> שם אבן יקר:
<h3>פסוק יח</h3>
<b>וגביהן.</b> מל׳ גבוהות וכן וגבותם: 
<b>עינים.</b> גוונים הרבה והוא מלשון כעין תרשיש:
<h3>פסוק כ</h3>
<b>לעומתם.</b> ר״ל שוה להם וכן לעומת קלעי החצר (שמות ל״ח:י״ח): 
<b>החיה.</b> ר״ל כל חיה או שאמר שם הכלל:
<h3>פסוק כב</h3>
<b>רקיע.</b> עגין שטיחה ופרישה כמו לרוקע הארץ (תהלים קלז): 
<b>הקרח.</b> הוא הגליד הנקפה והנקרש ע״פ המים בימי הקור וכן משליך קרחו (שם קמז):
<h3>פסוק כג</h3>
<b>ישרות.</b> מלשון ישר ושוה:
<h3>פסוק כד</h3>
<b>המולה.</b> ענין המיה ושאון וכן לקול המולה (ירמיה יא): 
<b>תרפינה.</b> מלשון רפיון והשקטה:
<h2>פרק ב</h2>
<h3>פסוק א</h3>
<b>אותך.</b> כמו אתך והתי״ו בדג״ש ור״ל עמך:
<h3>פסוק ג</h3>
<b>עצם היום.</b> גוף היום וכן בעצם היום הזה (בראשית ז׳:י״ג):
<h3>פסוק ד</h3>
<b>קשי פנים.</b> הוא הפוך מן בושת הפנים כי זהו פניו רכות וממהר להלבין בשביל בושה קטנה ולא כן קשה הפנים:
<h3>פסוק ה</h3>
<b>מרי.</b> ענין מרד כמו ממרים הייתם (דברים ט):
<h3>פסוק ו</h3>
<b>סרבים.</b> מל׳ סרוב ומיאון: 
<b>וסלונים.</b> מין קוצים כמו סלון ממאיר (לקמן כח): 
<b>עקרבים.</b> הם מין קוצים כמו ואני בעקרבים (דה״ב י): 
<b>תחת.</b> ענין שבר ופחד כמו אל תחת (ירמיה א):
<h3>פסוק ח</h3>
<b>פצה.</b> פתח כמו פציתי פי (שופטים יא):
<h3>פסוק ט</h3>
<b>שלוחה.</b> ענין הושטה כמו ידה ליתד תשלחנה (שם ה): 
<b>מגלת.</b> מל׳ גליון ואגרת ויקרא כן ע״ש שגוללין אותו: 
<b>ספר.</b> ענין כתיבה ע״ש שיש בו ספורי דברים:
<h3>פסוק י</h3>
<b>קינים.</b> מל׳ קינה: 
<b>והגה.</b> ענין המיה כעין יללה וכן אהגה כיונה (ישעיה לח): 
<b>והי.</b> הוא ענין מספד ונהי:
<h2>פרק ג</h2>
<h3>פסוק ה</h3>
<b>עמקי.</b> ר״ל קשה: 
<b>שפה.</b> כן יקרא לשון עם כמו ושפה אחת לכולם (בראשית י״א:ו׳):
<h3>פסוק ו</h3>
<b>תשמע.</b> ענין הבנה: 
<b>אם לא.</b> הוא ענין שבועה כאדם האומר אם לא כן הוא יהיה כזאת וכזאת וגזם ולא אמר וכן אם לא בתים (ישעיה ה):
<h3>פסוק ז</h3>
<b>לא יאבו.</b> לא ירצו כמו לא אבה יבמי (דברים כ״ה:ז׳):
<h3>פסוק ח</h3>
<b>לעומת.</b> נוכח:
<h3>פסוק ט</h3>
<b>כשמיר.</b> הוא ברזל החזק וכן כצפורן שמיר (ירמיה יו): 
<b>מצור.</b> מסלע:
<h3>פסוק יג</h3>
<b>משיקות.</b> מל׳ נשיקה כי בהגעתן זו לזו כאלו נושקות זו לזו:
<h3>פסוק יד</h3>
<b>בחמת.</b> מל׳ חמה וכעס:
<h3>פסוק טו</h3>
<b>משמים.</b> ענין תמהון ושתיקה כמו אשתומם כשעה חדא (דניאל ד):
<h3>פסוק טז</h3>
<b>מקצה.</b> מסוף:
<h3>פסוק יז</h3>
<b>צופה.</b> הוא העומד על מגדל העיר ומביט מי ומי הבאים אל העיר: 
<b>והזהרת.</b> מל׳ אזהרה:
<h3>פסוק יח</h3>
<b>אבקש.</b> ר״ל אדרוש לשלם גמול עליה:
<h3>פסוק כה</h3>
<b>עבותים.</b> חבלים עבות בת ג׳ יתרים: 
<b>ואסרוך.</b> ענין קשור:
<h3>פסוק כו</h3>
<b>חכך.</b> החיך מה שמעל הלשון:
<h2>פרק ד</h2>
<h3>פסוק א</h3>
<b>לבנה.</b> עשוי מן הטיט ומייבשים בחמה או שורפים אותו באש וכן נלבנה לבנים (בראשית יא): 
<b>וחקות.</b> מלשון חקיקה:
<h3>פסוק ב</h3>
<b>מצור.</b> האויבים המקיפים העיר ללכדה יקרא מצור כי מצירים להם: 
<b>דיק.</b> הוא מגדל הנבנה ללכוד העיר וכן ויבנו עליה דיק (ירמיהו נ״ב:ד׳): 
<b>סוללה.</b> הוא תל העפר ששופכים מול העיר לעלות עליו ללחום על העיר וכן וישפוך סוללה (דניאל) יא): 
<b>מחנות.</b> צבאות עם: 
<b>כרים.</b> הם אילי ברזל עשויים לנגח בהם בחומה להפילה כמוזכר ביוסיפון: 
<h3>פסוק ג</h3>
<b>מחבת.</b> שם כלי מה: 
<b>קיר.</b> כותל: 
<b>והכינותה.</b> מל׳ הכנה: 
<b>אות.</b> סימן: 
<b>לבית ישראל.</b> על בני יהודה יאמר:
<h3>פסוק ד</h3>
<b>תשא.</b> ענין כפרה וסליחה כמו כל תשא עון (הושע י״ד:ג׳):
<h3>פסוק ה</h3>
<b>שני.</b> מל׳ שנה: 
<b>ונשאת.</b> תכפר:
<h3>פסוק ו</h3>
<b>וכלית.</b> ענין השלמה:
<h3>פסוק ז</h3>
<b>תכין.</b> מל׳ הכנה: 
<b>חשופה.</b> גלויה כמו חשפי שובל (ישעיה מו):
<h3>פסוק ט</h3>
<b>חטין וגו׳.</b> שמות מיני תבואה וקטניות: (, א) במשורה כן נקרא מדת הלח כמו במשקל ובמשורה (ויקרא יט): 
<b>ההין.</b> שם מדה:
<h3>פסוק יב</h3>
<b>ועוגת.</b> היא חררה האפויה ע״ג גחלים וכן עוגה בלי הפוכה (הושע ז): 
<b>בגללי.</b> כן יקרא הצואה כמו כגללו לנצח יאבד (איוב כ) ולתוספת ביאור אמר צאת האדם: 
<b>תעגנה.</b> מל׳ עוגה ר״ל תאפינה לעשותה עוגה:
<h3>פסוק יג</h3>
<b>טמא.</b> ר״ל נתעב ומאוס: 
<b>אדיחם.</b> מל׳ דחיה:
<h3>פסוק יד</h3>
<b>אהה.</b> ענין לשון צעקת יללה: 
<b>מטומאה.</b> תעובה ומאוס: 
<b>פגול.</b> מתועב כמו ומרק פגולים (ישעיה סו):
<h3>פסוק טו</h3>
<b>צפיעי.</b> הוא הגלל כי כל דבר היוצא מהגוף קרוי צפיעי כמ״ש הצאצאים והצפיעות (שם כב): 
<b>תחת.</b> במקום:
<h3>פסוק טז</h3>
<b>מטה לחם.</b> על שנשענים על הלחם לאכול לשבעה אמר מטה בל׳ שאלה וכן כל מטה לחם שבר (תהילים ק״ה:ט״ז): 
<b>ובשממון.</b> בתמהון לבב והוא ענין בהלה ופחד:
<h3>פסוק יז</h3>
<b>ונשמו.</b> ענין תמהון: 
<b>ונמקו.</b> ענין המסה והמגה:
<h2>פרק ה</h2>
<h3>פסוק א</h3>
<b>תער.</b> הוא סכין העשוי לגלח בו וכן והעבירו תער (במדבר ה): 
<b>הגלבים.</b> הם הספרים ודוגמתו בתרגום ירושלמי כי כל זקן גרועה (ישעיהו ט״ו:ב׳) תרגמו ירושלמי גליבא: 
<b>והעברת.</b> מל׳ העברה ועל הגלוח יאמר:
<h3>פסוק ב</h3>
<b>באור.</b> להב אש: 
<b>תבעיר.</b> מל׳ הבערה ושריפה: 
<b>כמלאות.</b> ענין השלמה כמו ובמלאת ימי טהרה (ויקרא י״ב:ו׳): 
<b>תזרה.</b> ענין פזור כמו וזריתי פרש (מלאכי ב): 
<b>אריק.</b> מל׳ ריק ור״ל ארוקן אותה מתערה וכן שמן תורק (ש״ה א):
<h3>פסוק ג</h3>
<b>וצרת.</b> ענין קשירה כמו מי צרר מים בשמלה (משלי ל׳:ד׳): 
<b>בכנפיך.</b> שולי הבגד כמו על כנפי בגדיהם (במדבר ט):
<h3>פסוק ו</h3>
<b>ותמר.</b> מל׳ תמורה וחלוף:
<h3>פסוק ז</h3>
<b>יען.</b> בעבור: 
<b>המנכם.</b> מל׳ המון עם רב:
<h3>פסוק י</h3>
<b>וזריתי.</b> אפזר: 
<b>רוח.</b> פאה ועבר:
<h3>פסוק יא</h3>
<b>אם לא.</b> הוא ענין לשון שבועה כאדם האומר אם לא כן הוא יהיה כזאת וכזאת וגזם ולא אמר וכן אם לא בתים רבים (ישעיהו ה׳:ט׳): 
<b>שקוציך.</b> מל׳ שקץ ותעוב ועל העכו״ם יאמר: 
<b>אגרע.</b> מל׳ גרעון וחסרון: 
<b>תחוס.</b> מל׳ חס וחמלה:
<h3>פסוק יב</h3>
<b>אזרה.</b> אפזר: 
<b>אריק.</b> מל׳ ריק:
<h3>פסוק יג</h3>
<b>וכלה.</b> ענין השלמה: 
<b>והניחותי.</b> מל׳ הנחה: 
<b>והנחמתי.</b> מל׳ תנחומין: 
<b>בקנאתי.</b> ענין כעס כמו הס קנאוני בלא אל (דברים ל״ב:כ״א):
<h3>פסוק יד</h3>
<b>לחרבה.</b> מל׳ חורבן:
<h3>פסוק טו</h3>
<b>וגדופה.</b> ענין בזיון כמו את מי חרפת וגדפת (ישעיה לז): 
<b>מוסר.</b> ענין תוכחה: 
<b>ומשמה.</b> ענין תמהון: 
<b>ובתוכחות.</b> ענין גמול עונש כמו והוכח במכאוב (איוב לג):
<h3>פסוק טז</h3>
<b>חצי.</b> ר״ל מכאובי ואמר בל׳ שאלה על השדפון והירקון והארבה: 
<b>מטה לחם.</b> משען לחם ועל כי נשענים על הלחם לאכול לשבעה אמר מטה בלשון שאלה:
<h3>פסוק יז</h3>
<b>ושכלוך.</b> ענין מיתה והריגה כמו ושכלה אתכם (ויקרא כו):
<h2>פרק ו</h2>
<h3>פסוק ג</h3>
<b>לאפיקים.</b> הוא מקום שנגרים שם המים בחוזק וכן כאפיקים בנגב (תהלים קכו): 
<b>ולגאיות.</b> מל׳ גיא ועמק: 
<b>במותיכם.</b> מל׳ במה והיא מזבח אבנים:
<h3>פסוק ד</h3>
<b>ונשמו.</b> מל׳ שממון: 
<b>חמניכם.</b> מל׳ חמה: 
<b>גלוליכם.</b> דמות עובדי גלולים המאוס כגלל של רעי:
<h3>פסוק ה</h3>
<b>פגרי.</b> כן נקרא גוף ההרוג: 
<b>וזריתי.</b> אפזר:
<h3>פסוק ו</h3>
<b>תחרבנה.</b> מל׳ חורבן: 
<b>תישמנה.</b> מל׳ שממון: 
<b>למען.</b> ענינו כמו באופן ודוגמתו למען ינוח שורך וחמורך (שמות כ״ג:י״ב) ופירושו באופן שינוח: 
<b>יחרבו.</b> מל׳ חורבן: 
<b>ויאשמו.</b> מל׳ שממון: 
<b>ונשבתו.</b> ענין בטול כמו שבת נוגש (ישעיה יד): 
<b>ונגדעו.</b> ענין כריתה כמו שקמים גדעו (שם ט): 
<b>ונמחו.</b> ענין המסה והשחתה כמו וימח את כל היקום (בראשי׳ ז):
<h3>פסוק ח</h3>
<b>והותרתי.</b> מל׳ נותר: 
<b>פליטי.</b> ענין המלטה כמו ויבא הפליט (שם יד): 
<b>בהזרותיכם.</b> ענין פזור:
<h3>פסוק ט</h3>
<b>נשבו.</b> מל׳ שבי: 
<b>נשברתי.</b> ענינו שברון רוח ועצבון: 
<b>את לבם.</b> מלבם וכן ואת עיניהם כמו כצאתי את העיר (שמות ט׳:כ״ט) ופירושו מהעיר: 
<b>הזונה.</b> הוא ענין הסרה ולכן נקראת מנאפת בשם זונה על כי סרתה מדרכי הצניעות: 
<b>ונקוטו.</b> ענין כריתה כמו ונקטתם בפניכם (לקמן כ): 
<b>אל הרעות.</b> על הרעות ר״ל בעבור הרעות:
<h3>פסוק י</h3>
<b>אל חנם.</b> בחנם כמו ואל הארון (שמות כה):
<h3>פסוק יא</h3>
<b>ורקע.</b> ענין שטיחה ורדוד כמו כסף מרוקע (ירמיה י): 
<b>אח.</b> כמו האח ויאמר על השמחה ועל הצער:
<h3>פסוק יב</h3>
<b>והנצור.</b> מלשון מצור:
<h3>פסוק יג</h3>
<b>רמה.</b> גבוהה: 
<b>רענן.</b> ענין לחות ורטיבות כמו בשמן רענן (תהילים צ״ב:י״א-י״ב): 
<b>אלה.</b> שם אילן סרק: 
<b>עבותה.</b> קלועה כעין גדיל כמו וענף עץ עבות (ויקרא כ״ג:מ׳): 
<b>ניחוח.</b> מל׳ נחת רוח:
<h3>פסוק יד</h3>
<b>ומשמה.</b> ענין תמהון: 
<b>דבלתה.</b> כמו רבלתה ברי״ש וכן דעואל רעואל (במדבר א ב) והוא המקום שישב בה נ״נ בעת שהביאו לו את צדקיהו כמ״ש ויעלו אותו אל מלך בבל רבלתה בארץ חמת (ירמיהו נ״ב:ט׳) ויתכן שהיא חמת רבה והיא בצפון א״י ונזכר בסוף הספר בגבולי א״י לעתיד:
<h2>פרק ז</h2>
<h3>פסוק ב</h3>
<b>כנפות.</b> קצות:
<h3>פסוק ד</h3>
<b>תחוס.</b> מל׳ חס וחמלה:
<h3>פסוק ו</h3>
<b>הקיץ.</b> מל׳ הקצה והערה מן השינה:
<h3>פסוק ז</h3>
<b>הצפירה.</b> ענין שחר ובוקר כמו ישוב ויצפור (שופטים ז): 
<b>מהומה.</b> ענין רעש ובלבול: 
<b>הד.</b> הוא מל׳ הוד והדר:
<h3>פסוק י</h3>
<b>צץ.</b> מל׳ ציץ והוא גלוי הפרח כמו ויצץ ציץ (במדבר יז):
<h3>פסוק יא</h3>
<b>מהמונם.</b> המון עם רב: 
<b>מהמהם.</b> הוא מל׳ הומיה: 
<b>נה.</b> מל׳ נהי ויללה וכן וינהו וכו׳ אחרי ה׳ (ש״א וז):
<h3>פסוק יג</h3>
<b>חייתם.</b> נפשם כמו וחיתו באור תראה (איוב ל״ג:כ״ח): 
<b>חזון.</b> נבואה:
<h3>פסוק יד</h3>
<b>בתקוע.</b> כן יקרא השופר על כי יתקעו בו: 
<b>חרוני.</b> חרון אפי:
<h3>פסוק טו</h3>
<b>מבית.</b> מבפנים: 
<b>יאכלנו.</b> ישחיתנו:
<h3>פסוק טז</h3>
<b>ופלטו.</b> ענין המלטה: 
<b>אל ההרים.</b> בהרים: 
<b>הגאיות.</b> מל׳ גיא ועמק:
<h3>פסוק יז</h3>
<b>תרפינה.</b> מלשון רפיון:
<h3>פסוק יח</h3>
<b>פלצות.</b> רעדה וחרדה כמו ועמודים יתפלצון (איוב ט): 
<b>קרחה.</b> ענין מריטת השער וכן באה קרחה (ירמיה מז):
<h3>פסוק יט</h3>
<b>לנדה.</b> לרחוק ולתעוב כנדה והוא מל׳ נדידה והרחקה: 
<b>עברת.</b> מל׳ עברה וזעם:
<h3>פסוק כ</h3>
<b>וצבי.</b> ענין הדר ויופי וכן לצבי ולכבוד (ישעיה ד): 
<b>עדיו.</b> מל׳ עדי וקשוט וכן ועדית עדי (לקמן כג): 
<b>לגאון.</b> ענין רוממות:
<h3>פסוק כא</h3>
<b>הזרים.</b> העכו״ם: 
<b>וחללוהו.</b> מל׳ חולין ובזיון:
<h3>פסוק כב</h3>
<b>והסבותי.</b> מל׳ סביב והפנה: 
<b>צפוני.</b> מל׳ הסתר וכן תצפון אתך (משלי ב): 
<b>פריצים.</b> רשעים הפורצים גדר האמת והנכוחה:
<h3>פסוק כג</h3>
<b>הרתוק.</b> שלשלאות כמו ורתוקות כסף צורף (ישעיהו מ׳:י״ט):
<h3>פסוק כד</h3>
<b>והשבתי.</b> אבטל כמו שבת נוגש (שם לח): 
<b>ונחלו.</b> מל׳ חלול:
<h3>פסוק כה</h3>
<b>קפדה.</b> ענין כריתה כמו קפדתי כאורג חיי (שם לח): 
<b>ואין.</b> ואיננו:
<h3>פסוק כו</h3>
<b>הוה.</b> ענין שבר כמו עד יעבור הוות (תהילים נ״ז:ב׳): 
<b>תבהלנה.</b> מל׳ בהלה ופחד:
<h2>פרק ח</h2>
<h3>פסוק א</h3>
<b>ותפול.</b> ענין חניה:
<h3>פסוק ב</h3>
<b>זהר.</b> הארה וזריחה: 
<b>כעין.</b> כגוון:
<h3>פסוק ג</h3>
<b>תבנית.</b> דמות כמו תבנית המשכן (שמות כה): 
<b>בציצית ראשי.</b> ר״ל שער ראשי כי כל דבר היוצא מן הגוף קרוי ציץ וכן תנו ציץ למואב (ירמיה מח): 
<b>סמל.</b> ענין צורה וכן תמונת כל סמל (דברים ד): 
<b>הקנאה המקנה.</b> ענין כעס והקנטה כמו הם קנאוני בלא אל (שם לב):
<h3>פסוק ז</h3>
<b>חור.</b> פתן (ישעיה יא): 
<b>בקיר.</b> בכותל:
<h3>פסוק ח</h3>
<b>חתר.</b> ענין חפירה כמו חתר בחושך בתים (איוב כ״ד:ט״ז): 
<b>נא.</b> עתה:
<h3>פסוק י</h3>
<b>תבנית.</b> דמות: 
<b>רמש.</b> כן יקראו בריות קטנות קצרי רגל שאין הלוכם ניכר וכן כל רמש אשר הוא חי (בראשית ט׳:ג׳): 
<b>שקץ.</b> הוא כמו שרץ: 
<b>מחוקה.</b> מל׳ חקיקה:
<h3>פסוק יא</h3>
<b>מקטרתו.</b> המחבת שמקטירין בו: 
<b>ועתר.</b> ענין רבוי כמו עתרת שלום (ירמיה לג): 
<b>ענן.</b> עשן:
<h3>פסוק יב</h3>
<b>משכיתו.</b> מל׳ סכך ור״ל רצוף ברצפת אבנים וכן והחומה נשגבה במשכיתו (משלי י״ח:י״א) כי הדרך לעשות רצפת אבנים בחדר נסתר כי שמה יצפון האוצר:
<h3>פסוק יד</h3>
<b>מבכות.</b> מל׳ בכיה: 
<b>התמוז.</b> כן שמו ע״ש ההיסק שעושים בו כמו למזא לאתונא (דניאל ג):
<h3>פסוק יז</h3>
<b>הנקל.</b> באה הה״א במקום אשר וכן ההלכוא אתו (יהושע י): 
<b>מעשות.</b> במ״ם השלילה ור״ל מבלי עשות וכן מהמטיר עליו מטר (ישעיה ה): 
<b>הזמורה.</b> מל׳ זמר: 
<b>אפם.</b> חוטמם:
<h2>פרק ט</h2>
<h3>פסוק א</h3>
<b>פקודות.</b> מל׳ פקיד וממונה:
<h3>פסוק ב</h3>
<b>מפנה.</b> מל׳ פניה: 
<b>מפצו.</b> משבר ומפצץ וכן מפץ אתה לי (ירמיהו נ״א:כ׳): 
<b>בדים.</b> פשתים כמו מדו בד (ויקרא ו): 
<b>וקסת.</b> הוא מכלי הכתיבה:
<h3>פסוק ג</h3>
<b>נעלה.</b> ענין סלוק כמו ונעלה הענן (במדבר ט): 
<b>הכרוב.</b> הם הכרובים שעל הכפורת וקראם בשם כולל כרוב וכן כי רוח החיה (לעיל א): 
<b>מפתן.</b> אסקופה כמו הדולג על המפתן (צפניה א׳):
<h3>פסוק ד</h3>
<b>והתוית תו.</b> ענין רושם וסימן כמו ויתו על דלתות השער (ש״א כא): 
<b>מצחות.</b> מל׳ מצח: 
<b>והנאנקים.</b> גם הוא ענין אנחה כמו אנקת אסיר (תהלים קב):
<h3>פסוק ו</h3>
<b>תחלו, ויחלו.</b> מלשון התחלה:
<h3>פסוק ח</h3>
<b>ונאשאר.</b> כמו ונשאר: 
<b>אהה.</b> ענין ל׳ צעקת יללה:
<h3>פסוק ט</h3>
<b>מטה.</b> מל׳ הטיה:
<h2>פרק י</h2>
<h3>פסוק א</h3>
<b>אל הרקיע.</b> על הרקיע: 
<b>הכרובים.</b> תרגום של תנוק הוא רביא:
<h3>פסוק ב</h3>
<b>בינות.</b> מלשון בין: 
<b>לגלגל.</b> למ״ד במקום ה״א הידיעה והם האופנים וקראם בשם הכללי: 
<b>לכרוב.</b> כמו הכרוב: 
<b>חפניך.</b> כן יקרא פיסת היד כמו מלא חפניכם (שמות ט): 
<b>לכרובים.</b> כמו הכרובים:
<h3>פסוק ד</h3>
<b>וירם.</b> מל׳ הרמה וסלוק: 
<b>הכרוב.</b> קראם בשם הכללי: 
<b>מפתן.</b> אסקופה: 
<b>נוגה.</b> ענין הארה וזריחה:
<h3>פסוק ז</h3>
<b>וישלח.</b> ענין הושטה: 
<b>וישא.</b> ענין לקיחה כמו ישא ברכה (תהלים כד):
<h3>פסוק ט</h3>
<b>כעין.</b> כגוון:
<h3>פסוק יא</h3>
<b>רבעיהם.</b> ת״י סטריהון והוא מלשון רבע כי כל צד הוא רבע כי ארבע צדדים יש: 
<b>יסבו.</b> מלשון סבוב והפנה:
<h3>פסוק יב</h3>
<b>בשרם.</b> על גופם יאמר בלשון שאלה: 
<b>וגביהם.</b> כן נקרא אחורי הגוף כמו על גבי חרשו חורשים (שם קכט): 
<b>עינים.</b> מלשון עין:
<h3>פסוק יד</h3>
<b>הכרוב.</b> תרגום של תינוק הוא רביא:
<h3>פסוק טו</h3>
<b>וירמו.</b> ענין סלוק והפרשה: 
<b>החיה.</b> קרא בשם כללי:
<h3>פסוק טז</h3>
<b>ובשאת.</b> מלשון נשיאה והרמה:
<h3>פסוק יז</h3>
<b>אותם.</b> עמהם: 
<b>רוח.</b> ענין רצון:
<h3>פסוק יט</h3>
<b>לעומתם.</b> ר״ל בשוה להם: 
<b>הקדמוני.</b> המזרחי:
<h3>פסוק כב</h3>
<b>ואותם.</b> ועצמם וכן והשיאו אותם עון אשמה (ויקרא כ״ב:ט״ז): 
<b>עבר.</b> פאה וצד:
<h2>פרק יא</h2>
<h3>פסוק ג</h3>
<b>הסיר.</b> הקדרה כמו סיר נפוח (ירמיה א):
<h3>פסוק ה</h3>
<b>ותפול.</b> ענין חניה: 
<b>ומעלות.</b> מל׳ עליה: 
<b>רוחכם.</b> ענין מחשבה ורצון:
<h3>פסוק ז</h3>
<b>הוציא.</b> כמו להוציא או כמו אוציא:
<h3>פסוק ט</h3>
<b>זרים.</b> עמים עכו״ם: 
<b>שפטים.</b> משפט גמול:
<h3>פסוק י</h3>
<b>על גבול.</b> סמוך לגבול:
<h3>פסוק יא</h3>
<b>אל גבול.</b> כמו על גבול:
<h3>פסוק יג</h3>
<b>אהה.</b> הוא ענין לשון יללה: 
<b>כלה.</b> כמו הכלה בה״א התימא:
<h3>פסוק טו</h3>
<b>גאולתך.</b> כן יקרא הקרוב על כי הוא ראוי לגאול נחלתו מיד הלוקח וכן כי גואל אתה (רות ג׳:ט׳): 
<b>למורשה.</b> מל׳ ירושה:
<h3>פסוק טז</h3>
<b>הפיצותים.</b> ענין פזור כמו כי נפץ העם (ש״א יג):
<h3>פסוק יח</h3>
<b>שקוציה.</b> ענין תעוב ומאוס:
<h3>פסוק כ</h3>
<b>למען.</b> ענינו כמו באופן וכן למען יחרבו (לעיל ו):
<h3>פסוק כא</h3>
<b>לב.</b> תוכיות הדבר ועקרו יקרא לב וכן בלב ים (שמות טו): 
<b>נתתי.</b> כמו אתן כי דברי הנבואה ברורה כאלו כבר נעשתה:
<h3>פסוק כג</h3>
<b>ויעל.</b> נסתלק:
<h3>פסוק כד</h3>
<b>נשאתני.</b> ענין לקיחה כמו ישא ברכה (תהלים כד):
<h2>פרק יב</h2>
<h3>פסוק ב</h3>
<b>המרי.</b> ענין מרד וסרוב:
<h3>פסוק ה</h3>
<b>חתר.</b> ענין חפירה וכן חתר נא בקיר (לעיל ח): 
<b>בקיד.</b> בכותל:
<h3>פסוק ו</h3>
<b>בעלטה.</b> ענין חושך אפלה כמו ועלטה היה (בראשית טו): 
<b>מופת.</b> סימן ואות:
<h3>פסוק יב</h3>
<b>לעין.</b> כמו בעין למ״ד במקום בית וכן ישבת לכסא (תהלים ט):
<h3>פסוק יג</h3>
<b>ונתפש.</b> ענין לכידה: 
<b>במצודה.</b> שם כלי מכלי הצדיה וכן מצודים וחרמים (קהלת ז):
<h3>פסוק יד</h3>
<b>אגפיו.</b> כנפיו וכן אתה וכל אגפיך (לקמן לט) ועל התפשטות החיילות יאמר וכמ״ש מוטות כנפיו (ישעיה ח): 
<b>אזרה.</b> ענין פזור כמו וזריתי פרש (מלאכי ב): 
<b>רוח.</b> פאה ועבר: 
<b>אריק.</b> מל׳ ריק ור״ל אוציא וארוקן חרב מתיקה וכן שמן תורק (ש״ה א):
<h3>פסוק יח</h3>
<b>לחמך.</b> מאכלך: 
<b>ברעש.</b> ענין תנועת הרעדה: 
<b>ברגזה.</b> ענין חרדה ופחד:
<h3>פסוק יט</h3>
<b>בשממון.</b> תמהון לבב: 
<b>תשם.</b> לשון שממה: 
<b>מחמס.</b> ענין גזל ועושק:
<h3>פסוק כ</h3>
<b>הנושבות.</b> מיושבות באנשים: 
<b>תחרבנה.</b> מל׳ חורבן:
<h3>פסוק כב</h3>
<b>מה.</b> כמו למה וכן מה יתאונן אדם חי (איכה ג׳:ל״ט): 
<b>חזון.</b> נבואה:
<h3>פסוק כג</h3>
<b>השבתי.</b> ענין בטול כמו שבת נוגש (ישעיה יד):
<h3>פסוק כד</h3>
<b>ומקסם.</b> מל׳ קסם והוא ענין כשוף: 
<b>חלק.</b> חלקלקות ודברי חנף:
<h3>פסוק כה</h3>
<b>תמשך.</b> ענין אריכת זמן:
<h3>פסוק כז</h3>
<b>ולעתים.</b> מל׳ עת וזמן:
<h2>פרק יג</h2>
<h3>פסוק ג</h3>
<b>הוי.</b> הוא ענין לשון יללה: 
<b>הנבלים.</b> הפחותים ונבזים כמו ונבל נבלה ידבר (שם לב): 
<b>רוחם.</b> ענין רצון:
<h3>פסוק ד</h3>
<b>כשועלים.</b> שם חיה מה: 
<b>בחרבות.</b> מל׳ חורבה:
<h3>פסוק ה</h3>
<b>בפרצות.</b> מל׳ פרצה ושבר: 
<b>ותגדרו גדר.</b> ענין בנין כותל:
<h3>פסוק ו</h3>
<b>ויחלו.</b> מלשון תוחלת ותקוה:
<h3>פסוק ט</h3>
<b>בסוד.</b> ענין קבוץ ואסיפה כמו בסוד משחקים (ירמי׳ ט):
<h3>פסוק י</h3>
<b>הטעו.</b> מל׳ הטעאה ומתעה: 
<b>חיץ.</b> הוא מל׳ מחיצה המוזכר בדרז״ל: 
<b>טחים.</b> ענין מריחה לסתום הנקב וכן וטח את הבית (ויקרא י״ד:מ״ב): 
<b>תפל.</b> כל דבר שאינו מתוקן כל צרכו קרוי תפל וכן היאכל תפל מבלי מלח (איוב ו׳:ו׳):
<h3>פסוק יא</h3>
<b>היה.</b> כמו יהיה: 
<b>שוטף.</b> יורד בחוזק: 
<b>ואתנה.</b> כמו ואתן: 
<b>אלגביש.</b> הוא כמו שתי מלות אל גביש ור״ל אבני ברד דומות אל גביש והוא אבן יקר כמו ראמות וגביש (שם כח):
<h3>פסוק יב</h3>
<b>הקיר.</b> הכותל והוא החיץ שזכר:
<h3>פסוק יד</h3>
<b>והרסתי.</b> מל׳ הריסה ונתיצה: 
<b>ונגלה.</b> מלשון גלוי:
<h3>פסוק טו</h3>
<b>וכליתי.</b> ענין השלמה:
<h3>פסוק יח</h3>
<b>למתפרות.</b> מל׳ תפירה: 
<b>כסתות.</b> כעין כרים העשוים למצעות המטה ובדרז״ל ובא למעטה בכרים ובכסתות (סוכה ג): 
<b>אצילי.</b> הם בתי השחי תחת הזרועות וכן תחת אצילות ידיך (ירמיה לא): 
<b>ידי.</b> כמו ידים ונפלה המ״ם וכן וקרע לו חלוני (שם כב): 
<b>המספחות.</b> היא כמו מטפחות והוא כעין צעיף כמו והמטפחות והחריטים (ישעיה ג) ולפי שהן נדבקות ונצמדות על הראש אמר מספחות מל׳ ספחני נא (ש״א ב): 
<b>לצודד.</b> מל׳ צדיה ולכידה: 
<b>לכנה.</b> שלכן:
<h3>פסוק יט</h3>
<b>ותחללנה.</b> מל׳ חלול ובזיון: 
<b>בשעלי.</b> כן יקרא האגרוף וכן מי מדד בשעלו מים (ישעיהו מ׳:י״ב): 
<b>ובפתותי.</b> ענין חתיכות ופריסות כמו פתות אותה פתים (ויקרא ב׳:ו׳):
<h3>פסוק כ</h3>
<b>שם.</b> ר״ל בהם: 
<b>לפורחות.</b> מל׳ הפרחה ועפיפה: 
<b>ושלחתי.</b> כן יאמר על דבר הנעזב לרצון עצמו וכן קן משולח (ישעיה טז):
<h3>פסוק כא</h3>
<b>למצדה.</b> מל׳ צדיה ולכידה:
<h3>פסוק כב</h3>
<b>הכאות.</b> ענין שבירה כמו ונכאה לבב (תהלים קט): 
<b>הכאבתיו.</b> מל׳ מכאוב וחלי:
<h2>פרק יד</h2>
<h3>פסוק ג</h3>
<b>נוכח.</b> נגד כמו לנוכח אשתו (בראשית כה):
<h3>פסוק ד</h3>
<b>נעניתי.</b> ענין אמירה כמו ומה׳ מענה לשון (משלי ט״ז:א׳) ור״ל אקבל מענהו ודוגמתו ונעתר להם (ישעיהו י״ט:כ״ב) ופי׳ יקבל עתר תפלתם:
<h3>פסוק ה</h3>
<b>תפוש.</b> ענין אחיזה: 
<b>נזורו.</b> ענין הפרשה כמו נזורו אחור (שם א):
<h3>פסוק ז</h3>
<b>נענה.</b> אקבל המענה:
<h3>פסוק ח</h3>
<b>פני.</b> ענין כעס כמו אכפרה פניו (בראשית ל״ב:כ״א) ע״ש שהכעס ניכר בפני האדם: 
<b>והשמתיהו.</b> מל׳ שממון:
<h3>פסוק ט</h3>
<b>יפותה.</b> מל׳ פתוי והסתה: 
<b>והשמדתיו.</b> ענין אבדון וכליון:
<h3>פסוק י</h3>
<b>ונשאו.</b> מל׳ משא וסבל: 
<b>כעון הדורש כעון הנביא.</b> בא בשני כפ״י הדמיון להורות על דמיון גמור וכן כמוך כפרעה (שם מד):
<h3>פסוק יא</h3>
<b>יתעו.</b> מל׳ תועה ועניינו ההולך בדרך שאינו ישר:
<h3>פסוק יג</h3>
<b>למעל מעל.</b> ת״א ישקר שקר: 
<b>מטה לחם.</b> על כי הלחם ישען ויסעד לבב אנוש אמר בו לשון מטה בדרך שאלה:
<h3>פסוק טו</h3>
<b>לו.</b> ענינו כמו אם וכן לו החייתם אותם (שופטים ח׳:י״ט): 
<b>ושכלתה.</b> ענין מיתה ואבדון:
<h3>פסוק כא</h3>
<b>אף כי.</b> ענינו כמו כל שכן וק״ו וכן אף כי הבית הזה (מ״א ח):
<h3>פסוק כב</h3>
<b>פליטה.</b> שארית כמו פליט ושריד (איכה ב): 
<b>בנים ובנות.</b> ר״ל קטנים וקטנות וכן או בן יגח או בת יגח (שמות כ״א:ל״א) ור״ל עם שאינם מורגלים בעבירה כגדולים: 
<b>עלילותם.</b> מעשיהם כמו ועולל למו (איכה א):
<h2>פרק טו</h2>
<h3>פסוק ב</h3>
<b>הזמורה.</b> כן יקרא ענף מעץ הגפן וכן ויכרתו משם זמורה (במדבר י״ג:כ״ג):
<h3>פסוק ג</h3>
<b>יתד.</b> הוא כעין מסמר: 
<b>לתלות.</b> מל׳ תליה: 
<b>כל כלי.</b> שום כלי וכן כל חלב וכל דם לא תאכלו (ויקרא ד):
<h3>פסוק ד</h3>
<b>לאכלה.</b> על השרפה יאמר בל׳ שאלה: 
<b>נחר.</b> ענין יובש כמו נחר מפוח (ירמיה ו): 
<b>היצלח.</b> ר״ל הראוי ואמר בלשון שאלה:
<h3>פסוק ה</h3>
<b>תמים.</b> שלם: 
<b>אף כי.</b> ענין כ״ש וק״ו: 
<b>אכלתהו.</b> שרפתהו: 
<b>ויחר.</b> נתייבש:
<h3>פסוק ז</h3>
<b>פני.</b> ענין כעס כמו ונתתי פני (לעיל יד):
<h2>פרק טז</h2>
<h3>פסוק ג</h3>
<b>מכורותיך.</b> מגורותיך כי גיכ״ק מתחלף וכן כלי חמס מכרותיהם (בראשי׳ מט):
<h3>פסוק ד</h3>
<b>שרך.</b> הוא הטבור כמו שררך אגן הסהר (ש״ה ז): 
<b>למשעי.</b> ענין החלקה כי חלקת צואריו (בראשית כ״ז:ט״ז) תרגם אונקלוס שעיעות צוארוהי: 
<b>והחתל.</b> ענין כריכה כריכה בבגדים וכן וערפל חתולתו (איוב לח):
<h3>פסוק ה</h3>
<b>חסה.</b> מל׳ חס וחמלה: 
<b>בגועל.</b> ענין מאוס ותיעוב כמו וגעלה נפשי אתכם (ויקרא כ״ו:ל׳): 
<b>נפשך.</b> ר״ל גופך וכן וריקה נפשו (ישעיה כט):
<h3>פסוק ו</h3>
<b>מתבוססת.</b> ענין גלגול ורמיסה כמו כפגר מובס (שם וז): 
<b>חיי.</b> כמו תחיי:
<h3>פסוק ז</h3>
<b>רבבה.</b> ר״ל הרבה רבבות ורבוא הוא עשרת אלפים: 
<b>ותרבי.</b> ענין גדול ואמון כמו רבתה גוריה (לקמן יט): 
<b>בעדי עדיים.</b> ענין קשוט כמו ותעד נזמה (הושע ב׳:ט״ו) ור״ל בהטוב והיפה שבעדיים ודוגמתו מלך מלכים (לקמן כו): 
<b>נכונו.</b> מל׳ הכנה ר״ל מתוקן כל צרכן בענין הגדול: 
<b>ערום.</b> הוא המחוסר המלבוש: 
<b>ועריה.</b> מגולה כמו מקורה הערה (ויקרא כ):
<h3>פסוק ח</h3>
<b>דודים.</b> ענין אהבה וחיבה: 
<b>כנפי.</b> הוא שולי הבגד:
<h3>פסוק ט</h3>
<b>ואשטוף.</b> ענין הדחה ורחיצת הטנוף: 
<b>ואסוכך.</b> מלשון סיכה ומשיחה:
<h3>פסוק י</h3>
<b>רקמה.</b> מעשה רוקם בחלוף הגוונים: 
<b>ואנעלך.</b> מל׳ נעל: 
<b>תחש.</b> שם בריה כמו ועורות תחשים (שמות כה): 
<b>ואחבשך.</b> ענין חגורת האזור כמו ויחבש את חמורו (בראשי׳ כב) ור״ל קשר אזורו: 
<b>בשש.</b> הוא פשתים:
<h3>פסוק יא</h3>
<b>צמידים.</b> הם הנתונים על הזרוע וכן ושני צמידים על ידיה (שם כד): 
<b>ורביד.</b> ענק לתכשיט וכן וישם רביד הזהב (שם מא): 
<b>גרונך.</b> צוארך וכן קרא בגרון (ישעיה נח):
<h3>פסוק יב</h3>
<b>נזם.</b> שם העדי הנתון על החוטם: 
<b>ועגילים.</b> כן יקראו נזמי האוזן על שהם עגולים במראיהם:
<h3>פסוק יד</h3>
<b>כליל.</b> מל׳ כל וכן כליל תקטר (ויקרא ו):
<h3>פסוק טז</h3>
<b>במות.</b> מקומות גבוהות כמו במתי ארץ (דברים לב): 
<b>טלואות.</b> ענין חלוף הגוונים כמו ונעלות בלות ומטולאות (יהושע ט׳:ה׳):
<h3>פסוק יח</h3>
<b>וקטרתי.</b> הוא מיני בושם מעורבבים ונותנים על האש להריח:
<h3>פסוק יט</h3>
<b>ניחוח.</b> מל׳ נחת רוח:
<h3>פסוק כא</h3>
<b>בהעביר.</b> מל׳ העברה והולכה:
<h3>פסוק כד</h3>
<b>גב.</b> מל׳ גובה: 
<b>רמה.</b> מל׳ רם וגובה:
<h3>פסוק כה</h3>
<b>אל כל.</b> בכל ובא מלת אל במקום בי״ת וכן ואל הארון (שמות כה) ור״ל ובהארון: 
<b>ותתעבי.</b> מל׳ תעוב ומיאוס: 
<b>ותפשקי.</b> ענין פתיחה והרחבה כמו פושק שפתיו (משלי יג):
<h3>פסוק כו</h3>
<b>אל בני מצרים.</b> את בני מצרים: 
<b>שכניך.</b> מלשון שכן: 
<b>בשר.</b> כן יקרא אבר התשמיש וכן רר בשרו (ויקרא טו):
<h3>פסוק כז</h3>
<b>ואגרע.</b> מל׳ גרעון וחסרון: 
<b>הקיך.</b> ר״ל מזון קבוע וכן ואכלו את חוקם (בראשית מז): 
<b>בנפש.</b> ענין רצון כמו אם יש את נפשכם (שם כג): 
<b>הנכלמות.</b> מל׳ כלימה ובושה: 
<b>זמה.</b> ענינו גנות ורשע כמו כי זמה עשו (הושע י):
<h3>פסוק כט</h3>
<b>כנען.</b> ענינו תגר וסוחר כמו כנען בידו מאזני מרמה (שם יב):
<h3>פסוק ל</h3>
<b>מה.</b> המלה ההיא באה להפלגת הדבר וכן מה רב טובך (תהלים לא): 
<b>אמולה.</b> גזורה וכרותה כמו כי אומלל אני (שם ו): 
<b>לבתך.</b> מל׳ לב: 
<b>שלטת.</b> מושלת וגברתנית:
<h3>פסוק לא</h3>
<b>לקלס.</b> ענין לעג כמו וקלסה לכל הארצות (לקמן כב): 
<b>אתנן.</b> כן יקרא מתן הזונה כמו לא תביא אתנן זונה (דברים כ״ג:י״ט):
<h3>פסוק לג</h3>
<b>נדה.</b> על מתן הזונה יאמר וקרוב הוא ללשון נדוניא המוזכר בדרז״ל: 
<b>ותשחדי.</b> מל׳ שוחד:
<h3>פסוק לו</h3>
<b>נחושתך.</b> ענינו תחתית הדבר וכן וחרה נחושתה (לקמן כד) ובמשנה למטה מנחושתו של תנור (כלים פ״ח): 
<b>גלולי.</b> המאוסים כגלל של רעי:
<h3>פסוק לז</h3>
<b>ערבת.</b> ענין נעימות ומתיקות כמו ושנתי ערבה לי (ירמיה לא): 
<b>על כל.</b> עם כל וכן ויבאו האנשים על הנשים (שמות לה):
<h3>פסוק לח</h3>
<b>וקנאה.</b> ענין כעס כמו הם קנאוני בלא אל (דברים ל״ב:כ״א):
<h3>פסוק לט</h3>
<b>ונתצו.</b> ענין שבירה וכתיתה: 
<b>והפשיטו.</b> ענין הסרת המלבוש: 
<b>ועריה.</b> מגולה ערוה:
<h3>פסוק מ</h3>
<b>קהל.</b> קבוץ עם: 
<b>ורגמו.</b> ענין השלכת אבנים: 
<b>ובתקוך.</b> ענין בקיעה כי תרגומו הוא ויבזעינך וכן ויבקעו המים (שמות י״ד:כ״א) ת״א ואתבזעו מיא: 
<b>בחרבותם.</b> מל׳ חרב:
<h3>פסוק מא</h3>
<b>והשבתיך.</b> ענין בטול והסר כמו שבת נוגש (ישעיה יד):
<h3>פסוק מב</h3>
<b>והניחותי.</b> מלשון מנוחה ויאמר כן על השקטת הכעס וכן והנחותי חמתי (לקמן כא): 
<b>קנאתי.</b> כעסי: 
<b>ושקטתי.</b> ענין מנוחה:
<h3>פסוק מג</h3>
<b>ותרגזי.</b> ענין כעס: 
<b>הוא.</b> הוא כמו הנה וכן הא לכם זרע (בראשית מו): 
<b>הזמה.</b> ענין גנות ורשע:
<h3>פסוק מד</h3>
<b>המושל.</b> מל׳ משל ומליצה:
<h3>פסוק מה</h3>
<b>גועלת.</b> ענין הקאה והפלטה אל החוץ וכן שורו עבר ולא יגעיל (איוב כא):
<h3>פסוק מו</h3>
<b>ובנותיה.</b> הם הכפרים הסמוכים לה:
<h3>פסוק מז</h3>
<b>קט.</b> הוא מלשון קוטן ונפלה הנו״ן ועם שאמר כמעט אמר קט למעט יותר:
<h3>פסוק מט</h3>
<b>גאון.</b> מל׳ גאוה: 
<b>ושלות השקט.</b> כפל הדבר במ״ש לרוב השלוה: 
<b>החזיקה.</b> ענין אחוזה ועל הצדקה יאמר:
<h3>פסוק נ</h3>
<b>ותגבהינה.</b> מל׳ גבהות וגאוה:
<h3>פסוק נב</h3>
<b>שאי.</b> מל׳ משא וסבל: 
<b>פללת.</b> ענין משפט כמו ופללו אלהים (ש״א ב): 
<b>התעבת.</b> מל׳ תעוב:
<h3>פסוק נג</h3>
<b>ושבתי.</b> מל׳ השבה: 
<b>שביתהן.</b> מל׳ שביה: 
<b>בתוכהנה.</b> בתוכן:
<h3>פסוק נה</h3>
<b>לקדמותן.</b> מל׳ קודם:
<h3>פסוק נו</h3>
<b>גאוניך.</b> ענין גבהות וממשל רב וכן גאון יעקב (תהלים מז):
<h3>פסוק נז</h3>
<b>בנות ארם.</b> ערי ארם: 
<b>השאטות.</b> ענין בזיון כמו בשאט בנפש (לקמן כה) והוא מל׳ ארמי כי ויבז עשו (בראשית כ״ה:ל״ד) ת״א ושט עשו:
<h3>פסוק נט</h3>
<b>אלה.</b> ענין שבועה כמו אלה וכחש (הושע ד):
<h3>פסוק סא</h3>
<b>לבנות.</b> ר״ל לכפרים הנכנעות אל העיירות:
<h2>פרק יז</h2>
<h3>פסוק ב</h3>
<b>חוד חידה.</b> ענינו דבר סתום קשה ההבנה:
<h3>פסוק ג</h3>
<b>האבר.</b> הוא גוף הכנף וכן אבר כיונה (תהלים נה): 
<b>הרקמה.</b> כמעשה רוקם בחלוף הגוונים: 
<b>הלבנון.</b> שם יער: 
<b>צמרת.</b> כן יקרא סעיף העליון העולה למעלה מכולם וכן ובין עבותים היתה צמרתו (לקמן לא):
<h3>פסוק ד</h3>
<b>יניקותיו.</b> ענפיו הרכות והקטנות כמו ויעל כיונק לפני (ישעיהו נ״ג:ב׳): 
<b>קטף.</b> ענין כריתה כמו עודנו באבו לא יקטף (איוב ח׳:י״ב): 
<b>כנען.</b> ענינו תגר וסוחר כמו כנען בידו מאזני מרמה (הושע י״ב:ח׳): 
<b>רוכלים.</b> סוחרים כמו רוכלת העמים (לקמן כז):
<h3>פסוק ה</h3>
<b>קח.</b> מלשון לקיחה: 
<b>צפצפה.</b> הוא מין ערבה ובדרז״ל והצפצפה פסולה (סוכה לג):
<h3>פסוק ו</h3>
<b>סורחת.</b> ענין יתרון ורב כמו וסרח העורף (שמות כז): 
<b>דליותיו.</b> כן יקראו הענפים שדרכם לעלות למעלה והוא מל׳ דלו עיני למרום (ישעיהו ל״ח:י״ד) וכן באורך דליותיו (לקמן לא): 
<b>בדים.</b> הם הענפים הגסיס וכן ממטה בדיה (לקמן יט): 
<b>ותשלח.</b> ענין התפשטות כמו תשלח קציריה (תהלים פ): 
<b>פארת.</b> היא הפוך מן פארות והם הענפים הדקים וכן מסעף פארה (ישעיה י):
<h3>פסוק ז</h3>
<b>כפנה.</b> ענין אסיפה ובדרז״ל יש כנופיא (שבת ס) ועם שהוא הפוך: 
<b>שלחה.</b> ענין הושטה: 
<b>מערוגת.</b> הם תלמי המחרישה כמו כערוגות הבשם (ש״ה ה): 
<b>מטעה.</b> מל׳ נטיעה:
<h3>פסוק ח</h3>
<b>אל שדה.</b> כמו בשדה ובא מלת אל במקום הבי״ת כמו ואל הארון (שמות כה): 
<b>שתולה.</b> נטועה כמו והיה כעץ שתול (תהלים א): 
<b>ולשאת.</b> ר״ל לגדל והיא מל׳ משא וסבל: 
<b>אדרת.</b> גדולה וחזקה כמו אשר אדירים שודדו (זכריה י״א:ב׳):
<h3>פסוק ט</h3>
<b>ינתק.</b> ענין עקירה והעתק: 
<b>יקוסס.</b> ענין כריתה והוא כמו יקוצץ כי זסשר״ץ מתחלפים: 
<b>טרפי.</b> עלים כי עלי תאנה (בראשי׳ ג) ת״א טרפי תאנה: 
<b>בזרוע.</b> ר״ל בחוזק כי הוא נתון בזרוע: 
<b>למשאות.</b> ענין לקיחה והסעה כמו ובתים ונשאו (מיכה ב):
<h3>פסוק י</h3>
<b>כגעת.</b> מל׳ נגיעה:
<h3>פסוק יג</h3>
<b>באלה.</b> בשבועה: 
<b>אילי.</b> ענין חוזק כמו ביד אל גוים (לקמן לא):
<h3>פסוק יז</h3>
<b>סוללה.</b> היא תל העפר ששופכין מזל העיר לעלות עליה להלחם בה: 
<b>דיק.</b> הוא המגדל הנבנה מול העיר ללכדה כמו ויבנו עליה דיק (ירמיהו נ״ב:ד׳):
<h3>פסוק כ</h3>
<b>במצודתי.</b> הוא הרשת שצדין בה: 
<b>ונשפטתי.</b> ענין ויכוח וכן כי באש ה׳ נשפט (ישעיהו ס״ו:ט״ז): 
<b>מעלו.</b> ענין חטא ופשע:
<h3>פסוק כא</h3>
<b>מברהיו.</b> מל׳ בריחה: 
<b>אגפיו.</b> כנפיו ובדרז״ל עד בין אגפים (חולין מ״ו) ועל התפשטות החיילו׳ יאמר וכן וכל אגפיו (לעיל יב):
<h3>פסוק כב</h3>
<b>ותלול.</b> ענין גבהו׳ והוא מל׳ תל:
<h3>פסוק כד</h3>
<b>הובשתי.</b> מל׳ יבשו׳: 
<b>לח.</b> מל׳ לחו׳ ורטיבו׳: 
<b>והפרחתי.</b> ענין הצמחת הפרח:
<h2>פרק יח</h2>
<h3>פסוק ב</h3>
<b>מושלים.</b> מל׳ משל: 
<b>בוסר.</b> כן יקרא פרי שלא נגמר בשולו וכן ובוסר גומל יהיה נצה (ישעיהו י״ח:ה׳): 
<b>תקהינה.</b> ענין חלישת השנים לחתך המאכל וכן אם קהה הברזל (קהלת י׳:י׳) ור״ל שנחלש הברזל לכרות העץ:
<h3>פסוק ז</h3>
<b>יונה.</b> מלשון אונאה ועניינו קחת ההון כמו העיר היונה (צפניה ג): 
<b>חבולתו.</b> ענין משכון כמו אם חבל תחבל שלמת רעך (שמות כ״ב:כ״ה):
<h3>פסוק ח</h3>
<b>בנשך.</b> ותרבית שניהם ענין רבית אבל לשון נשך נאמר בכסף ותרבית באוכל כמ״ש את כספך לא תתן לו בנשך ובמרבית לא תתן אכלך (ויקרא כ״ה:ל״ז):
<h3>פסוק י</h3>
<b>פריץ.</b> ר״ל רשע הפורץ גדר האמת והנכוחה:
<h3>פסוק יב</h3>
<b>הונה.</b> מל׳ אונאה:
<h3>פסוק יט</h3>
<b>נשא.</b> מלשון משא וסבל:
<h3>פסוק כד</h3>
<b>במעלו.</b> ענין חטא ופשע:
<h3>פסוק כה</h3>
<b>יתכן.</b> מלשון הכנה ומתוקן וכן חותם תכנית (לקמן כח):
<h3>פסוק לא</h3>
<b>ורוח.</b> ענין רצון כמו אל אשר יהיה שמה הרוח ללכת (לעיל א) (לב) במות המת. קראו מת ע״ש סופו:
<h2>פרק יט</h2>
<h3>פסוק א</h3>
<b>שא.</b> ענין הרמת קול:
<h3>פסוק ב</h3>
<b>מה.</b> המלה ההיא יורה על ההפלגה וכן מה אדיר שמך (תהילים ח׳:ב׳): 
<b>לביא.</b> כן תקרא אם האריות וכן ובני לביא יתפרדו (איוב ד׳:י״א): 
<b>רבצה.</b> ענין השכיבה לנוח: 
<b>כפירים.</b> כן יקרא ארי בחור: 
<b>רבתה.</b> ענין גדול ואימון כמו אשר טפחתי ורביתי (איכה ב׳:כ״ב): 
<b>גוריה.</b> כן יקראו ילדי האריות הקטנים וכן בדי גורותיו (נחום ב):
<h3>פסוק ג</h3>
<b>וילמד.</b> ענין הרגל כמו למדו לשונם דבר שקר (ירמיהו ט׳:ד׳):
<h3>פסוק ד</h3>
<b>וישמעו.</b> ענין אסיפה כמו וישמע שאול את העם (ש״א טו) וזהו לפי שאסיפת העם באה ע״י השמעת קול המאסף: 
<b>בשחתם.</b> בור וגומא כמו בשחת עשו (תהלים ט): 
<b>נתפש.</b> ענין לכידה: 
<b>בחחים.</b> הם הטבעות שמשימים בלחיי החיה למושכה ע״י וכן ונתתי חחים בלחייך (לקמן לח):
<h3>פסוק ה</h3>
<b>נוחלה.</b> מלשון תוחלת ותקוה: 
<b>שמתהו.</b> מל׳ שימה:
<h3>פסוק ז</h3>
<b>וידע.</b> ענין שבירה כמו ויודע בהם את אנשי סכות (שופטים ח׳:ט״ז): 
<b>אלמנותיו.</b> כמו ארמנותיו ובאה הלמ״ד במקום הרי״ש וכן התוציא מזרות (איוב ל״ח:ל״ב) והוא כמו מזלות ובאה הרי״ש במקום הלמ״ד או יתכן שהוא שהוא מל׳ אולם: 
<b>ההריב.</b> מל׳ חורבן: 
<b>ותשם.</b> מל׳ שממון:
<h3>פסוק ט</h3>
<b>בסוגר.</b> כבלים סגורים: 
<b>במצדות.</b> ענין מגדל גבוה וחזק כמו מצדות סלעים (ישעיה לג):
<h3>פסוק י</h3>
<b>בדמך.</b> כמו בדמותך והוא מל׳ דמות וצורה: 
<b>שתולה.</b> נטועה:
<h3>פסוק יא</h3>
<b>מטות.</b> מל׳ מטה ומקל: 
<b>עוז.</b> ענין חוזק: 
<b>שבטי.</b> מל׳ שבט ושרביט: 
<b>עבותים.</b> ענין קליעה וכן ענף עץ עבות (ויקרא כ״ג:מ׳): 
<b>דליותיו.</b> ענפיו הגדולים כמו לפנות דליותיו (לעיל וז):
<h3>פסוק יב</h3>
<b>ותתש.</b> ענין עקירה כמו ולא אתוש (ירמיה מב): 
<b>הוביש.</b> מל׳ יבש: 
<b>התפרקו.</b> ענין שבירה כמו ופרסיהן יפרק (זכריה יא):
<h3>פסוק יג</h3>
<b>ציה.</b> ענין שממון:
<h3>פסוק יד</h3>
<b>בדיה.</b> הם הענפים הגסים וכן ותעש בדים (לעיל וז):
<h2>פרק כ</h2>
<h3>פסוק ג</h3>
<b>הלדרש.</b> הוא ענין תפלה וכן אני אדרוש אל אל (איוב ה׳:ח׳):
<h3>פסוק ד</h3>
<b>התשפוט.</b> ענין ויכוח:
<h3>פסוק ו</h3>
<b>תרתי.</b> ענין חפוש כמו תרתי בלבי (קהלת ב): 
<b>זבת.</b> מל׳ זיבה ונטיפה: 
<b>צבי.</b> ענין הדר ויופי:
<h3>פסוק ז</h3>
<b>שקוצי.</b> מלשון שקוץ ותעוב:
<h3>פסוק ח</h3>
<b>וימרו.</b> מלשון מרי ומרד: 
<b>ולא אבו.</b> ולא רצו כמו לא אבה יבמי (דברי׳ כה): 
<b>לכלות.</b> ענין השלמה:
<h3>פסוק ט</h3>
<b>החל.</b> מל׳ חלול:
<h3>פסוק יז</h3>
<b>ותחס.</b> מלשון חס וחמלה:
<h3>פסוק כג</h3>
<b>ולזרות.</b> ענין פזור כמו וזריתי פרש (מלאכי ב):
<h3>פסוק כו</h3>
<b>פטר.</b> ענין פתיחה כמו פוטר מים (משלי י״ז): 
<b>אשמם.</b> מל׳ שממון:
<h3>פסוק כז</h3>
<b>גדפו.</b> ענין חרוף כמו אשר גדפו נערי המלך (מלכים ב י״ט:ו׳): 
<b>במעלם.</b> ענין פשע:
<h3>פסוק כח</h3>
<b>עבות.</b> מרובה בענפים וקלועים אלה באלה: 
<b>ניחוחיהם.</b> מלשון נחת רוח: 
<b>ויסיכו.</b> ענין שפיכת היין להקרבה:
<h3>פסוק לא</h3>
<b>ובשאת.</b> ענין תשורה ודורון כמו משאת בנימין (בראשית מג):
<h3>פסוק לב</h3>
<b>רוחכם.</b> ענין רצון ומחשבה:
<h3>פסוק לה</h3>
<b>ונשפטתי.</b> ענין ויכוח:
<h3>פסוק לז</h3>
<b>השבט.</b> השרביט: 
<b>במסורת.</b> כמו במאסרת והוא מלשון מאסר וקשור: 
<b>הברית.</b> כריתות הברית:
<h3>פסוק לח</h3>
<b>וברותי.</b> מלשון ברור ונקיות כמו כבור ידי ישיב לי (ש״ב כב):
<h3>פסוק לט</h3>
<b>ואחר.</b> ענינו כמו הואיל וכן אחרי הודיע אלהים (בראשית מ״א:ל״ט):
<h3>פסוק מ</h3>
<b>ארצם.</b> מלשון רצון: 
<b>ראשית.</b> ענין מיטב כמו ראשית גבורתם (ירמיה מט): 
<b>משאותיכם.</b> ענין תשורה ודורון כמו ארוחה ומשאת (שם מ):
<h3>פסוק מא</h3>
<b>נפוצותם.</b> ענין פזור:
<h3>פסוק מג</h3>
<b>עלילותיכם.</b> מעשיכם: 
<b>ונקוטותם.</b> ענין כריתה כמו ונקוטו בפניכם (לעיל ז):
<h2>פרק כא</h2>
<h3>פסוק ב</h3>
<b>והטף.</b> הוא מל׳ נטיפה והזלה ומושאל בענין הדבור כמו אל תטיפו יטיפון (מיכה ב׳:ו׳):
<h3>פסוק ג</h3>
<b>מצית.</b> ענין הבערה כמו ותצת בסבכי היער (ישעיהו ט׳:י״ז): 
<b>ואכלה.</b> ושרפה: 
<b>לח.</b> מל׳ לחות ורטיבות: 
<b>תכבה.</b> מל׳ כבוי: 
<b>להבת שלהבת.</b> עניינם אחד ובא הכפל לחזק: 
<b>ונצרבו.</b> ענין שריפה כמו כאש צרבת (משלי טז):
<h3>פסוק ד</h3>
<b>כל בשר.</b> כל אדם:
<h3>פסוק ה</h3>
<b>אהה.</b> ענין לשון צעקת יללה:
<h3>פסוק ח</h3>
<b>מתערה.</b> הוא תיק החרב וכן וישלפו מתערה (ש״א י״ז):
<h3>פסוק יב</h3>
<b>ורפו.</b> מלשון רפיון ויאמר על הנבהל ומתייאש: 
<b>וכהתה.</b> ענין עכירות וחושך כמו כהה הנגע (ויקרא יג): 
<b>ונהיתה.</b> מל׳ היה:
<h3>פסוק יד</h3>
<b>הוחדה.</b> מל׳ חדידה ושנון: 
<b>מרוטה.</b> ענין לטוש וצחצוח כמו נחושת ממורט (מלכים א ז):
<h3>פסוק טו</h3>
<b>ברק.</b> להט וזוהר כמו וברק חנית (נחום ג): 
<b>שבט.</b> שרביט:
<h3>פסוק טז</h3>
<b>לתפוש.</b> ענין אחיזה: 
<b>בכף.</b> בכף היד: 
<b>היא הוחדה חרב.</b> כמו הפך היא חרב הוחדה וכן כל רבים עמים (תהילים פ״ט:נ״א):
<h3>פסוק יז</h3>
<b>והילל.</b> מל׳ יללה: 
<b>מגורי.</b> ענין קבוץ ואסיפה כמו אוגר בקיץ (משלי י): 
<b>אל חרב.</b> כמו בחרב וכן ואל הארון (שמות כה) ור״ל ובהארון: 
<b>את עמי.</b> עם עמי: 
<b>ספק.</b> ענין הכאה כמו ויספוק את כפיו (במדבר כ״ד:י׳): 
<b>ירך.</b> הוא צד האדם:
<h3>פסוק יח</h3>
<b>בוחן.</b> ענין חתק כמו אבן בוחן (ישעיה כח): 
<b>ומה.</b> עניינו כמו ולמה וכן מה יתאונן אדם חי (איכה ג׳:ל״ט):
<h3>פסוק יט</h3>
<b>והך.</b> מל׳ הכאה: 
<b>ותכפל.</b> מל׳ כפל: 
<b>שלישתה.</b> מל׳ שלשה: 
<b>החודרת.</b> מל׳ חדר:
<h3>פסוק כ</h3>
<b>למוג.</b> ענין המסה: 
<b>המכשולים.</b> ענין התשות ונפילת הכח: 
<b>אבחת.</b> עניינו כמו טבחת בחלוף אל״ף בטי״ת באטב״ח: 
<b>אח.</b> כמו האח והוא ענין לשון יללה: 
<b>מעוטה.</b> ענין עטיפה וכריכה כמו מעטה תהלה (ישעי׳ סא):
<h3>פסוק כא</h3>
<b>התאחדי.</b> מל׳ אחד: 
<b>השימי.</b> מל׳ שימה: 
<b>השמילי.</b> מל׳ שמאל: 
<b>אנה.</b> להיכן: 
<b>מועדות.</b> מזומנות דמו מועדים לפני היכל ה׳ (ירמיה כ״ד):
<h3>פסוק כב</h3>
<b>והניחותי.</b> מלשון מנוחה ויאמר על השקטת הכעס וכן והניחותי חמתי בך (לעיל טז):
<h3>פסוק כד</h3>
<b>ויד.</b> מקום כמו יד אבשלום (ש״ב יח): 
<b>ברא.</b> מל׳ ברירה כמו ברו לכם איש (ש״א יז):
<h3>פסוק כה</h3>
<b>את רבת.</b> אל רבת וכן ואת יהודה כמו וירדפו אל מדין (שופטים ז): 
<b>בצורה.</b> מל׳ מבצר:
<h3>פסוק כו</h3>
<b>לקסם קסם.</b> ענין כשוף: 
<b>קלקל.</b> ענין לטישה וזכוך כמו והוא לא פנים קלקל (קהלת י׳:י׳) והוא מל׳ נחושת קלל (לעיל א): 
<b>בתרפים.</b> צלמים מגידים עתידות ע״י כישוף כמו ותגנוב רחל את התרפים (בראשי׳ לא):
<h3>פסוק כז</h3>
<b>כרים.</b> כעין אילים עשויים מברזל ובהם מנגחים בחומה להפילה כמוזכר ביוסיפון וכן ושים עליה כרים (לעיל ד): 
<b>סוללה.</b> הוא תל העפר מול החומה לעלות עליה להלחם על העיר: 
<b>דיק.</b> כעין מגדל מעץ מול העיר והוא מתחבולות המלחמה:
<h3>פסוק כח</h3>
<b>שבועי שבועות.</b> מל׳ שבועה:
<h3>פסוק כט</h3>
<b>עלילותיכם.</b> מעשיכם:
<h3>פסוק ל</h3>
<b>חלל.</b> מחולל והוא הפוך הקדושה: 
<b>בא.</b> ענין שקיעה כי בא השמש (בראשית כח): 
<b>יומו.</b> השמש תקרא יום כמו לרוח היום (בראשית ג׳:ח׳) ור״ל הצלחתו המאיר׳ כשמש: 
<b>קץ.</b> סוף: 
<h3>פסוק לא</h3>
<b>המצנפת.</b> כובע המיוחדת לחשובים ומושלים:
<h3>פסוק לב</h3>
<b>עוה.</b> מל׳ עות ועקום: 
<b>אשימנה.</b> מלשון שימה:
<h3>פסוק לג</h3>
<b>פתוחה.</b> שלופה מתערה כי בהיותה בתערה כאלו היא סגורה: 
<b>להכיל.</b> ענין החזקה וסבל כמו כי מזבח וכו׳ קטן מהכיל (מ״א ח):
<h3>פסוק לד</h3>
<b>בחזות.</b> ענין ראיית הכוכבים כמו החוזים בכוכבים (ישעי׳ מז): 
<b>אל צוארי.</b> עם צוארי ר״ל דומה להם: 
<b>בא.</b> ענין שקיעה: 
<b>יומם.</b> כן תקרא השמש ור״ל שמש הצלחתם:
<h3>פסוק לה</h3>
<b>תערה.</b> הוא תיק החרב: 
<b>מכורותיך.</b> מגורותיך כמו מכורותיך ומולדותיך (לעיל טו):
<h3>פסוק לו</h3>
<b>זעמי.</b> ענין כעס: 
<b>עברתי.</b> מלשון עברה וקצף: 
<b>אפיח.</b> ענין נשיבת האויר להבעיר האש: 
<b>בוערים.</b> מבעירים אש: 
<b>חרשי משחית.</b> אומני השחתה:
<h2>פרק כב</h2>
<h3>פסוק ב</h3>
<b>התשפוט.</b> ענין ויכוח:
<h3>פסוק ג</h3>
<b>עתה.</b> מל׳ עת וזמן:
<h3>פסוק ד</h3>
<b>אשמת.</b> מל׳ אשמה ורשע: 
<b>וקלסה.</b> ענין לעג כמו לחרפה ולקלס (ירמי׳ כ):
<h3>פסוק ה</h3>
<b>רבת.</b> מל׳ רבוי: 
<b>המהומה.</b> ענין הרעשת קול:
<h3>פסוק ז</h3>
<b>הקלו.</b> מלשון קלות ובזיון: 
<b>הונו.</b> מל׳ אונאה ועושק הממון:
<h3>פסוק ח</h3>
<b>חללת.</b> מל׳ חול והוא הפך הקדש:
<h3>פסוק ט</h3>
<b>רכיל.</b> ענין לה״ר: 
<b>ואל ההרים.</b> בההרים אל במקום במקום בי״ת: 
<b>זמה.</b> עניינו גנות ורשע כמו כי זמה עשו (הושע ו):
<h3>פסוק י</h3>
<b>ענו.</b> רצה לומר אנסו ולכן תחשב לה לענוי:
<h3>פסוק יב</h3>
<b>ותבצעי.</b> כן נקרא חמדת העושר כמו ויטו אחרי הבצע (ש״א ח):
<h3>פסוק יג</h3>
<b>בצעך.</b> כן נקרא גם העושק כמו בוצע בצע רע לביתו (חבקוק ב׳:ט׳):
<h3>פסוק טו</h3>
<b>וזריתיך.</b> ענין פזור: 
<b>והתימותי.</b> מלשון תם והשלמה וכליון:
<h3>פסוק טז</h3>
<b>ונחלת.</b> מל׳ חלול:
<h3>פסוק יח</h3>
<b>לסיג.</b> כן נקרא פסולת הכסף כמו הגו סיגים מכסף (משלי כ״ה:ד׳): 
<b>נחושת ובדיל וגו׳.</b> שמות מיני מתכות מחולפות: 
<b>כור.</b> כן שם הכלי שמזקקין בו הכסף והזהב כמו וכור לזהב (שם וז):
<h3>פסוק כ</h3>
<b>לפחת.</b> מל׳ הפחה ונשיבה: 
<b>להנתיך.</b> מלשון התכה ויציקה:
<h3>פסוק כא</h3>
<b>וכנסתי.</b> מל׳ הכנסה: 
<b>ונפחתי.</b> מל׳ הפחה: 
<b>עברתי.</b> מל׳ עברה תעם: 
<b>ונתכתם.</b> מל׳ התכה:
<h3>פסוק כד</h3>
<b>גושמה.</b> מל׳ גשם ומטר:
<h3>פסוק כה</h3>
<b>קשר.</b> ענין אגודה בהסכמה אחת: 
<b>חוסן.</b> ענין חוזק כמו וחסון הוא כאלונים (עמוס ב׳:ט׳): 
<b>ויקר.</b> ענין כבוד:
<h3>פסוק כו</h3>
<b>חמסו.</b> ענין הסרה כמו נחמסו עקביך (ירמיה יג): 
<b>ויחללו.</b> ענין בזיון: 
<b>ואחל.</b> מל׳ חלול:
<h3>פסוק כח</h3>
<b>טחו.</b> ענין מריחה לסתום הנקב: 
<b>תפל.</b> כל דבר שאינו מתוקן כל צרכו קרוי תפל וכן והנם טחים אותו תפל (לעיל יג): 
<b>חוזים.</b> מתנבאים:
<h3>פסוק כט</h3>
<b>הונו.</b> מל׳ אונאה ועושק ממון:
<h3>פסוק ל</h3>
<b>גודר גדר.</b> הכותל תקרא גדר: 
<b>בפרץ.</b> שבר הכותל:
<h3>פסוק לא</h3>
<b>עברתי.</b> מל׳ עברה וזעם: 
<b>כליתים.</b> מל׳ כליון:
<h2>פרק כג</h2>
<h3>פסוק ג</h3>
<b>מעכו.</b> ענין סחיטה וכתישה במשמוש היד ודוגמתו ומעוך וכתות (ויקרא כב): 
<b>שדיהן.</b> הם דדי האשה: 
<b>עשו.</b> גם הוא ענין סחיטה וכתישה במשמוש היד וכן הנני עושה את כל מעניך (צפניה ג):
<h3>פסוק ה</h3>
<b>ותעגב.</b> כן יקרא חשק הזנות כמו מאסו בך עוגביה (ירמיהו ד׳:ל׳):
<h3>פסוק ו</h3>
<b>תכלת.</b> שם צבע חשובה: 
<b>פחות וסגנים.</b> ענין שררה:
<h3>פסוק יב</h3>
<b>מכלול.</b> מל׳ כל ור״ל כלול בכל היופי וכן מכלל יופי (תהלים נ):
<h3>פסוק יד</h3>
<b>אנשי.</b> כמו אנשים: 
<b>מחוקה.</b> מל׳ חקיקה וציור: 
<b>הקיר.</b> הכותל: 
<b>צלמי.</b> דמות וצורה: 
<b>בששר.</b> שם מין צבע חשוב וכן ומשוח בששר (ירמיה כב):
<h3>פסוק טו</h3>
<b>אזור.</b> חגורה: 
<b>סרוחי.</b> ענין עודף ויתרון כמו וסרח העודף (שמות כז): 
<b>טבולים.</b> מל׳ טבילה ר״ל שרויים: 
<b>שלישים.</b> שרים כמו ומבחר שלישיו (שם טו):
<h3>פסוק יז</h3>
<b>דודים.</b> ענין אהבה וחבה: 
<b>ותקע.</b> ענין הסרה כמו ותקע כף ירך יעקב (בראשית ל״ב:כ״ו): 
<b>נפשה.</b> ענין רצון כמו אם יש את נפשכם (שם כג):
<h3>פסוק יח</h3>
<b>ותגל.</b> מל׳ גלוי:
<h3>פסוק כ</h3>
<b>על פלגשיהם.</b> כמו אל פלגשיהם: 
<b>בשר.</b> כן נקרא אבר התאוה וכן כי יהיה זב מבשרו (ויקרא טו): 
<b>וזרמת.</b> מרוצת המים יקרא זרם כמו כזרם מים (ישעיה כח):
<h3>פסוק כא</h3>
<b>ותפקדי.</b> ענין זכרון כמו מימים רבים תפקד (לקמן לח): 
<b>בעשות.</b> ענין מעיכה וכתישה במשמוש היד:
<h3>פסוק כב</h3>
<b>מעיר.</b> מלשון התעוררות: 
<b>נקעה.</b> סרתה: 
<b>נפשך.</b> רצונך:
<h3>פסוק כג</h3>
<b>פקוד וגו׳.</b> שמות עיירות בבבל: 
<b>אותם.</b> עמהם: 
<b>פחות וסגנים.</b> מין שררה: 
<b>שלישים.</b> שרים ומושלים: 
<b>וקרואים.</b> ר״ל גדולים נקראים לכל דבר חשיבות וכן נשיאי עדה קריאי מועד (במדבר טו):
<h3>פסוק כד</h3>
<b>הוצן.</b> ת״י במאני זיינא: 
<b>צנה ומגן.</b> שם כלי מלחמה עשוי להציל ולהגן ממכת חרב וחנית: 
<b>וקובע.</b> היא כלי מגן על הראש כמו ונתן קובע נחשת על ראשו (שמואל א י״ז:ל״ח): 
<h3>פסוק כה</h3>
<b>קנאתי.</b> ענין כעס כמו הם קנאוני בלא אל (דברים ל״ב:כ״א): 
<b>אפך.</b> הוא החוטם:
<h3>פסוק כו</h3>
<b>והפשיטוך.</b> ענין הסרת המלבוש:
<h3>פסוק כז</h3>
<b>והשבתי.</b> ענין בטול ומניעה:
<h3>פסוק כט</h3>
<b>ועריה.</b> מגולה כמו מקורה הערה (ויקרא כ):
<h3>פסוק לב</h3>
<b>להכיל.</b> לסבול כמו ומי מכלכל את יום בואו (מלאכי ג׳:ב׳):
<h3>פסוק לג</h3>
<b>שמה.</b> ענין תמהון כמו פנו אלי והשמו (איוב כא):
<h3>פסוק לד</h3>
<b>ומצית.</b> מל׳ מציצה: 
<b>חרשיה.</b> כמו חרסיה בסמ״ך: 
<b>תגרמי.</b> העצם יקרא גרם כמו גרמיו כמטיל ברזל (שם מ) ובדרך השאלה אמר על החרסים ור״ל תשבר החרסים כמו ובכל תבואתו תשרש (שם לא) ור״ל תעקר השורש: 
<b>תנתקי.</b> ענין עקירה והעתקה:
<h3>פסוק לה</h3>
<b>גוך.</b> גופך כמו גוית שאול (ש״א לא): 
<b>שאי.</b> סבלי:
<h3>פסוק מ</h3>
<b>ואף כי.</b> ענינו כמו כ״ש וק״ו כמו אף כי אש אכלתהו (לעיל טו): 
<b>מלאך.</b> שליח: 
<b>כחלת.</b> שם הצבע כחל ובדרז״ל לא כחל ולא שרק (כתובות י״ז): 
<b>ועדית עדי.</b> ענין קשוט ותכשיט כמו ותעד נזמה (הושע ב׳):
<h3>פסוק מא</h3>
<b>ערוך.</b> מסודר: 
<b>וקטרתי.</b> עשן בשמים:
<h3>פסוק מב</h3>
<b>המון.</b> מל׳ המייה: 
<b>שלו.</b> מל׳ שלוה: 
<b>ואל.</b> כמו ועם וכן ואשה אל אחותה (ויקרא י״ח:י״ח): 
<b>סבאים.</b> שם אומה סבא: 
<b>צמידים.</b> שם העדי של הזרוע כמו ושני צמידים על ידיה (בראשית כ״ד:כ״ב):
<h3>פסוק מג</h3>
<b>לבלה.</b> ענין זקנה כמו אחרי בלותי (שם יט): 
<b>יזנו.</b> ר״ל יסורו ועש״ז תקרא המנאפת זונה על כי סרתם מבעלה להבעל לאחר: 
<b>והיא.</b> ר״ל כשהיתה כן היא:
<h3>פסוק מד</h3>
<b>אשות.</b> מלשון אשה:
<h3>פסוק מו</h3>
<b>קהל.</b> אסיפת העם: 
<b>לזעוה.</b> ענין חרדה ורעדה כמו והייתם לזעוה (דברים כט): 
<b>ולבז.</b> מלשון בזה ושלל:
<h3>פסוק מז</h3>
<b>ורגמו.</b> ענין השלכת אבנים כמו באבן ירגמו אותם (ויקרא כ׳:כ״ז): 
<b>וברא.</b> ענין כריתה כמו כי יער הוא ובראתו (יהושע י״ז:י״ח): 
<b>בחרבותם.</b> מל׳ חרב:
<h3>פסוק מח</h3>
<b>והשבתי.</b> ענין בטול: 
<b>ונוסרו.</b> מל׳ מוסר:
<h3>פסוק מט</h3>
<b>תשאינה.</b> מל׳ משא וסבל:
<h2>פרק כד</h2>
<h3>פסוק ב</h3>
<b>עצם.</b> גוף הדבר יקרא עצם וכן לא נכחד עצמי ממך (תהלים קלט): 
<b>סמך.</b> ענין הקרוב:
<h3>פסוק ג</h3>
<b>שפות.</b> ענין העמדת הסיר על הכירה כמו שפות הסיר הגדולה (מ״ב ד): 
<b>הסיר.</b> הקדרה: 
<b>יצוק.</b> שפוך:
<h3>פסוק ד</h3>
<b>אסוף.</b> הכנס כמו ואין איש מאסף אותם (שופטים י״ט:ט״ו): 
<b>נתחיה.</b> איבריה כמו ונתח אותו לנתחיו (ויקרא א׳:י״ב): 
<b>ירך.</b> הוא הרגל: 
<b>כתף.</b> הוא רוחב היד ממעל: 
<b>עצמים.</b> ר״ל איברים:
<h3>פסוק ה</h3>
<b>דור.</b> מל׳ מדורה והבערה כמו מדורות אש (ישעיה ל): 
<b>רתח רתחיה.</b> ענין הבשול בחוזק שמעלה כעין אבעבועות וכן ירתיח כסיר מצולה (איוב מ״א:כ״ג):
<h3>פסוק ו</h3>
<b>חלאתה.</b> ענין זוהמא ודומה לו במקראות שלאחריו:
<h3>פסוק ז</h3>
<b>צחיח.</b> ענין יובש כמו שכנו צחיחה (תהלים סח):
<h3>פסוק י</h3>
<b>התם.</b> ענין השלמה וכליון כמו עד תומי אותה בידו (ירמיהו כ״ז:ח׳): 
<b>והרקח המרקחה.</b> כן נקרא תערובות הבשמים וכן רוקח מרקחת (שמות ל): 
<b>יחרו.</b> ענין יובש מחום האש כמו ותוכו נחר (לעיל טו):
<h3>פסוק יא</h3>
<b>רקה.</b> ריקנית: 
<b>תחם.</b> תתחמם: 
<b>וחרה.</b> ענין יובש: 
<b>נחושתה.</b> עניינו תחתית הדבר ושוליו כמו השפך נחושתך (לעיל טז): 
<b>ונתכה.</b> מל׳ התכה והמסה כמו והתכתי אתכם (לעיל כב): 
<b>טומאתה.</b> ר״ל המיאוס: 
<b>תתום.</b> ענין כליון:
<h3>פסוק יב</h3>
<b>תאונים.</b> ענין עלילה ושקר כמו כי תואנה הוא מבקש (שופטים י״ד:ד׳): 
<b>הלאת.</b> ענין יגיעה כמו מה הלאתיך (מיכה ו): 
<b>רבת.</b> מלשון רבוי:
<h3>פסוק יד</h3>
<b>אפרע.</b> ענין בטול והשבתה כמו ותפרעו כל עצתי (משלי א׳:כ״ה): 
<b>אחוס.</b> מל׳ חס וחמלה: 
<b>אנחם.</b> ענין הפוך מחשבה: 
<b>וכעלילותיך.</b> כמעשיך:
<h3>פסוק טז</h3>
<b>מחמד.</b> מל׳ חמדה ואהוב:
<h3>פסוק יז</h3>
<b>האנק.</b> ענין אנחה כמו אנקת אסיר (תהלים קב): 
<b>דום.</b> ענין שתיקה כמו וידום אהרן (ויקרא י): 
<b>חבוש.</b> כן יקרא התקון בראש והקשירה וכן וחבשת להם מגבעות (שמות כה): 
<b>תעטה.</b> ענין עטיפה כמו ועל שפם יעטה (ויקרא י״ג:מ״ה): 
<b>שפם.</b> הוא שער השפתים:
<h3>פסוק כא</h3>
<b>גאון.</b> ענין רוממות: 
<b>עוזכם.</b> ענין חוזק: 
<b>ומחמל.</b> מל׳ חמלה ורחמנות:
<h3>פסוק כג</h3>
<b>ונמקותם.</b> מל׳ המקה והמסה: 
<b>ונהמתם.</b> מל׳ המיי׳:
<h3>פסוק כד</h3>
<b>למופת.</b> לאות וסימן:
<h3>פסוק כה</h3>
<b>משא.</b> מל׳ נשיאה והרמה:
<h3>פסוק כו</h3>
<b>הפליט.</b> הנמלט מהמלחמה כמו ויבא הפליט ויגד לאברם (בראשית י״ד:י״ג):
<h3>פסוק כז</h3>
<b>תאלם.</b> מלשון אלם:
<h2>פרק כה</h2>
<h3>פסוק ג</h3>
<b>האח.</b> ענין ל׳ שמחה: 
<b>נחל.</b> מל׳ חלול: 
<b>נשמה.</b> ל׳ שממה:
<h3>פסוק ד</h3>
<b>למורשה.</b> מל׳ ירושה: 
<b>טירותיהם.</b> ענין ארמון כמו תהי טירתם נשמה (תהילים ס״ט:כ״ו): 
<b>משכניהם.</b> מל׳ משכן אוהל:
<h3>פסוק ה</h3>
<b>לנוה.</b> ענין מדור: 
<b>למרבץ.</b> ענין השכיבה לנוח:
<h3>פסוק ו</h3>
<b>מחאך.</b> ענין הכאת כף אל כף דרך שמחה וכן ימחאו כף (ישעיה נה): 
<b>ורקעך.</b> ענין שטיחה ורדוד כמו כסף מרוקע (ירמיה י): 
<b>שאטך.</b> ענין בזיון כמו השאטים אותם (לקמן כח):
<h3>פסוק ז</h3>
<b>לבג.</b> מל׳ בזה ושלל והכתיב לבג והוא ענין מאכל כמו מפת בג המלך (דניאל א׳:ה׳) או לבג הוא כמו לבז והגימ״ל הוא במקום הזי״ן באטב״ח וכן גה גבול (לקמן מו) ור״ל זה גבול:
<h3>פסוק ט</h3>
<b>כתף.</b> ענין עבר וצד וכן ולכתף השנית (שמות כז): 
<b>צבי.</b> ענין חמדה והדר:
<h3>פסוק יב</h3>
<b>ויאשמו אשום.</b> מל׳ אשמה ורשע:
<h3>פסוק טו</h3>
<b>בשאט.</b> ענין בזיון: 
<b>איבת.</b> מל׳ איבה ושנאה כמו ואיבה אשית (בראשית ג):
<h3>פסוק טז</h3>
<b>חוף הים.</b> שפת הים וגבולו:
<h3>פסוק יז</h3>
<b>בתוכחות.</b> ענין עונש יסורים וכן והוכח במכאוב (איוב לג):
<h2>פרק כו</h2>
<h3>פסוק ב</h3>
<b>האח.</b> היא ענין לשון שמחה:
<h3>פסוק ד</h3>
<b>וסחיתי.</b> ענין עקירה כמו בית גאים יסח ה׳ (משלי ט״ו:כ״ה): 
<b>לצחיח.</b> ענין יובש כמו שכנו צחיחה (תהלים סח):
<h3>פסוק ה</h3>
<b>משטח.</b> ענין פרישה כמו ושטחום לשמש (ירמיה ח): 
<b>חרמים.</b> רשתות כמו יגרהו בחרמו (חבקוק א):
<h3>פסוק ו</h3>
<b>ובנותיה.</b> ר״ל הכפרים וכן עקרון ובנותיה (יהושע טו):
<h3>פסוק ח</h3>
<b>דיק.</b> הוא מגדל הנבנה מול העיר לכבשה: 
<b>סוללה.</b> הוא תל העפר מול החומה לעלות עליה להלחם על העיר: 
<b>צנה.</b> הוא כעין מגן עשויה להציל ממכת חרב וחנית:
<h3>פסוק ט</h3>
<b>ומחי קבלו.</b> שם כלי מלחמה עשויה לזרוק בה אבנים להכות בחומה כנגדה כי מחי הוא תרגומו של הכאה וקבלו הוא תרגומו של נגד: 
<b>יתוץ.</b> מלשון נתיצה ושבירה: 
<b>בחרבותיו.</b> שם כלי עשוי לשבר בו וכן ואל החרב (ירמיה לג):
<h3>פסוק י</h3>
<b>משפעת.</b> ענין רבוי כמו שפעת גמלים (ישעיה ס): 
<b>אבקם.</b> הוא עפר הדק כמו כאבק דק (שם כט): 
<b>פרש.</b> כן יקרא רוכב הסוס הרגיל בזה: 
<b>וגלגל.</b> הוא אופן המרכבה: 
<b>תרעשנה.</b> מל׳ רעש ונדנוד: 
<b>מבוקעה.</b> מל׳ בקיעה ופתוח:
<h3>פסוק יא</h3>
<b>בפרסות.</b> הם המנעלים שברגלי הסוסים וכן מפרסת פרסה (ויקרא יא): 
<b>ירמוס.</b> מל׳ רמיסה ודריכה: 
<b>חוצותיך.</b> הם השווקים וכן וחוצות תשים לך בדמשק (מ״א כ): 
<b>ומצבות.</b> ר״ל מקומות גבוהות והוא מלשון מצבה: 
<b>עוזך.</b> ענין חוזק:
<h3>פסוק יב</h3>
<b>חילך.</b> עשרך: 
<b>רכולתך.</b> ענין סחורה וכן רוכלת העמים (לקמן כ״ז):
<h3>פסוק יג</h3>
<b>והשבתי.</b> אבטל: 
<b>המון.</b> מלשון המייה: 
<b>שיריך.</b> מלשון שיר: 
<b>כנוריך.</b> שם כלי נגון:
<h3>פסוק יד</h3>
<b>לצחיח.</b> ענין יובש: 
<b>משטח.</b> ענין פרישה: 
<b>חרמים.</b> רשתות:
<h3>פסוק טו</h3>
<b>באנוק.</b> ענין אנחה וגניחה שהיא בעת יציאת הנפש וכן יאנק חלל (ירמיה נ״א): 
<b>ירעשו.</b> ענין חרדה:
<h3>פסוק טז</h3>
<b>מעיליהם.</b> מלשון מעיל והוא שם מלבוש חשוב: 
<b>רקמתם.</b> מעשה רוקם בפתילי זהב וכסף: 
<b>יפשוטו.</b> ענין הסרת המלבוש: 
<b>ושממו.</b> ענין תמהון:
<h3>פסוק יז</h3>
<b>ההללה.</b> מלשון הלול ושבח: 
<b>חתיתם.</b> ענין פחד כמו אל תחת (שם א׳):
<h3>פסוק יח</h3>
<b>האין.</b> בא הנו״ן במקום המ״ם וכן לקץ הימין (דניאל י״ב):
<h3>פסוק יט</h3>
<b>נחרבת.</b> מלשון חורבה: 
<b>תהום.</b> עומק המים:
<h3>פסוק כא</h3>
<b>בלהות.</b> הוא הפוך מן בהלות וכן לעת ערב והנה בלהה (ישעיהו י״ז:י״ד): 
<b>ואינך.</b> ואין לך:
<h2>פרק כז</h2>
<h3>פסוק ג</h3>
<b>מבואת.</b> מלשון ביאה: 
<b>רוכלת.</b> סוחרת כמו בעיר רוכלים שמו (לעיל י״ז): 
<b>כלילת.</b> מלשון כל וכן מכלל יופי (תהלים נ׳):
<h3>פסוק ד</h3>
<b>בלב.</b> חוזק הדבר יקרא לב ע״ש לב בעל חי שהוא חזקו ועקרו וכן דרך אניה בלב ים (משלי ל׳:י״ט): 
<b>כללו.</b> מלשון כל:
<h3>פסוק ה</h3>
<b>ברושים.</b> שם אילן סרק החשוב: 
<b>משניר.</b> שם מקום: 
<b>לוחתים.</b> מלשון לוח ונסר: 
<b>תרן.</b> הוא עץ הזקוף שעל הספינה ובו משימים הוילון כמו בל יחזקו כן תרנם (ישעיהו ל״ג:כ״ג):
<h3>פסוק ו</h3>
<b>אלונים.</b> שם אילן סרק: 
<b>משוטיך.</b> מלשון השטה ושחיה במים כמו אני שיט (שם) ויאמר על העצים הארוכים שמנהיגים בהם הספינה להשיטה אל המקום הנרצה: 
<b>קרשך.</b> ענין לוח ונסר כמו ועשית את הקרשים (שמות כ״ו:ט״ו): 
<b>שן.</b> הוא שן הפיל: 
<b>בת אשורים.</b> עדת אשורים וכן בת בבל (תהלים קל״ז):
<h3>פסוק ז</h3>
<b>שש.</b> הוא הפשתן העב: 
<b>לנס.</b> הוא הוילון שעל תורן הספינה כמו בל פרשו נס (ישעיהו ל״ג:כ״ג): 
<b>תכלת וארגמן.</b> מיני צבעונים חשובים:
<h3>פסוק ח</h3>
<b>וארוד.</b> שם מקום: 
<b>שטים.</b> מלשון שטיה ושחיה: 
<b>חובליך.</b> מלשון חבל וקו ויקראו כן מנהיגי הספינה על כי מושכים בחבלי הוילון וכן רב החובל (יונה א׳):
<h3>פסוק ט</h3>
<b>גבל.</b> שם אומה והיו בנאים כמ״ש ובוני חירם והגבלים (מ״א ה׳): 
<b>מחזיקי.</b> מלשון חוזוק ותקון: 
<b>בדקך.</b> מקום השבר והרעוע כמו בדק הבית (מ״ב ג׳) וקרא בלשון בדק על כי צריך בדיקה וחיפוש אחר השבר ומקום הרעוע למצאה: 
<b>ומלחיהם.</b> כן יקראו מוליכי הספינה כמו וייראו המלחים (יונה א׳:ה׳) והוא ענין ערבוב כמו ממולח טהור קדש (שמות ל׳:ל״ה) ע״ש שמוליכי הספינה מערבבים המים עם המשוטות: 
<b>לערוב מערבך.</b> הסחורה תקרא מערב והסוחרים עורביה כי הסוחרים מתחייבים זה לזה בהקפותיהם את הסחורה זה לזה וערב הוא ענין התחייבות כמו התערב נא את אדוני וכו׳ (ישעיהו ל״ו:ח׳) וכן מי הוא זה ערב את לבו לגשת אלי (ירמיהו ל׳:כ״א):
<h3>פסוק י</h3>
<b>בחילך.</b> מלשון חיל ועושר: 
<b>וכובע.</b> הוא כלי מגן על הראש: 
<b>תלו.</b> מלשון תליה:
<h3>פסוק יא</h3>
<b>וחילך.</b> ענין צבאות עם: 
<b>וגמדים.</b> כן יקראו אנשי מדה קצרה והוא מלשון גמד ארכה (שופטים ג׳) שר״ל אמת הזרוע: 
<b>שלטיהם.</b> הם כעין מגיניה:
<h3>פסוק יב</h3>
<b>עזבוניך.</b> היא הסחורה ויתכן שהוא מלשון ויעזבו את ירושלים (נחמיה ג׳) שהוא ענין חיזוק וכן הסחורה הוא לחוזק אל העוסקים בו:
<h3>פסוק יד</h3>
<b>ופרשים.</b> הם רוכבי הסוסים בגבורה ובזריזות: 
<b>ופרדים.</b> הם הנולדים מן החמור ומן הסוס:
<h3>פסוק טו</h3>
<b>ידך.</b> מקומך כמו יד חזית (ישעיה נז): 
<b>קרנות שן.</b> שן הפיל גדול כקרן: 
<b>והבנים.</b> שם עוף הנקרא טווס ונוצותיה יפות למראה וכן ת״י: 
<b>השיבו.</b> לפי שהביאו רבות פעמים לכן אמר השיבו: 
<b>אשכרך.</b> ענין מתנה ומנחה כמו אשכר יקריבו (תהלים עב):
<h3>פסוק טז</h3>
<b>בנופך.</b> שם אבן יקר: 
<b>ארגמן.</b> בגדים צבועים ארגמן והוא שם צבע חשוב: 
<b>ורקמה.</b> בגדים מעשה רוקם בחלוף הגוונים: 
<b>ובוץ.</b> הוא הפשתן הטוב: 
<b>וראמות וכדכוד.</b> שמות אבני יקר:
<h3>פסוק יז</h3>
<b>מנית.</b> שם מקום וכן ועד בואך מנית (שופטים יא): 
<b>ופנג.</b> הוא אפרסמון: 
<b>וצרי.</b> הוא נטף המוזכר בסממני הקטורת והוא שרף אילן וכן הצרי אין בגלעד (ירמיה ח): 
<h3>פסוק יח</h3>
<b>חלבון.</b> שם מקום: 
<b>צחר.</b> ענין לובן כמו אתונות צחורות (שופטים ה):
<h3>פסוק יט</h3>
<b>מאוזל.</b> ענין הליכה כמו ואתל לו (משלי כ): 
<b>עשות.</b> מצהיר ומזהיר כמו שמנו עשתו (ירמי׳ ה): 
<b>קדה וקנה.</b> שמות מיני בושם:
<h3>פסוק כ</h3>
<b>חופש.</b> בן חורין כמו לחפשי ישלחנו (שמות כא): 
<b>לרכבה.</b> למרכבה:
<h3>פסוק כא</h3>
<b>ערב.</b> הם הערבים השוכנים במדבר: 
<b>ידך.</b> מקומך: 
<b>בכרים.</b> כבשים שמנים: 
<b>עתודים.</b> הם הזכרים מן העזים:
<h3>פסוק כב</h3>
<b>בראש.</b> ענין מיטב כמו ראשית גבורתם (ירמיה מט):
<h3>פסוק כג</h3>
<b>כלמד.</b> זה מדי כת״י:
<h3>פסוק כד</h3>
<b>במכלולים.</b> מלשון כל ור״ל כלול בכל היופי: 
<b>בגלומי.</b> ענין כריכה וכן ויקח אליהו את אדרתו ויגלם (מ״ב ב) ופי׳ שעשאה כריכה אחת: 
<b>ובגנזי.</b> מלשון גנוזה והטמנה: 
<b>ברומים.</b> תיבות עשויות מעור קשה לגנת בהם דברים חמודים: 
<b>חבושים.</b> ענין קשור ותקון וכן פארך חבוש עליך (לעיל כד): 
<b>וארוזים.</b> כמו וחרוזים כי אחה״ע מתחלף ועניינו דברים מושמים על החוט כמו צווארך בחרוזים (ש״ה א׳):
<h3>פסוק כה</h3>
<b>שרותיך.</b> מל׳ שיירה והם הרבה אנשים הולכי אורח ביחד וזה הלשון ידוע בדרז״ל: 
<b>בלב ימים.</b> בעומק הים:
<h3>פסוק כו</h3>
<b>השטים.</b> מלשון שטיה ושחיה:
<h3>פסוק כז</h3>
<b>הונך.</b> מלשון הון ועושר: 
<b>ועזבוניך.</b> סחורתך: 
<b>מערכך.</b> כפל הדבר במ״ש לומר שהכל נאבד: 
<b>מלחיך.</b> אוחזי המשוטות: 
<b>וחובליך.</b> מושכי חבלי הוילון: 
<b>מחזיקי בדקך.</b> סותמי סדקי הספינה: 
<b>ועורבי מערבך.</b> סוחרי סחורתך:
<h3>פסוק כח</h3>
<b>ירעשו.</b> מלשון רעש וחרדה: 
<b>מגרשות.</b> הם הבתים שמחוץ לחומת העיר וקרובים הם אל הים ונקראו כן על כי נראים המה שנגרשו מן העיר וכן ומגרש לערים (במדבר ל״ה:ב׳):
<h3>פסוק כט</h3>
<b>תופשי.</b> אוחזי: 
<b>משוט.</b> הם העצים הארוכים אשר משיטין בהם את הספינה:
<h3>פסוק ל</h3>
<b>יתפלשו.</b> ענין הגלגול בעפר והכסוי בה כמו עפר התפלשי (מיכה א):
<h3>פסוק לא</h3>
<b>והקריחו.</b> ענין תלישת השער להשאר חלק מבלי שער וכן קרח הוא (ויקרא יג): 
<b>קרחא.</b> כמו קרחה בה״א:
<h3>פסוק לב</h3>
<b>בניהם.</b> מלשון נהי ויללה: 
<b>כדומה.</b> ענין כריתה וחורבן כמו גם מדמן תדמי (ירמיהו מ״ח:ב׳):
<h3>פסוק לה</h3>
<b>שממו.</b> ענין תמהון: 
<b>שערו שער.</b> מלשון סערה בסמ״ך: 
<b>רעמו.</b> ענין זעם וכעס וכן בעבור הרעימה (ש״א א):
<h3>פסוק לו</h3>
<b>שרקו.</b> ענין השמעת קול בקבוץ השפתים וכן ויושביה לשרקה (מיכה ז): 
<b>בלהות.</b> הוא הפוך מן בהלות:
<h2>פרק כח</h2>
<h3>פסוק ג</h3>
<b>עממוך.</b> ענין ההסתר והכסוי כמו ארזים לא עממהו (לקמן לא):
<h3>פסוק ד</h3>
<b>חיל.</b> ענין כח ואומץ כמו המאזרני חיל (תהלים יח): 
<b>ותעש.</b> ענין קבוץ ואסיפה כמו ואת הנפש אשר עשו בחרן (בראשית י״ב:ה׳):
<h3>פסוק ה</h3>
<b>חילך.</b> ענין עושר כמו ישא את חיל דמשק (ישעיה מ):
<h3>פסוק ז</h3>
<b>זרים.</b> נכרים: 
<b>עריצי.</b> ענין חוזק כמו כגבור עריץ (ירמיה כ): 
<b>והריקו.</b> מלשון ריק ר״ל ישלפו וירוקנו מתערה וכן וחרב אריק (לעיל ה׳): 
<b>יפעתך.</b> ענין זוהר תריחה וכן הופיע מהר פארן (דברים ל״ג:ב׳):
<h3>פסוק ח</h3>
<b>לשחת.</b> בור הקבר:
<h3>פסוק ט</h3>
<b>מחללך.</b> מלשון חלל והרג:
<h3>פסוק י</h3>
<b>ערלים.</b> ערלי לב וכן ת״י רשיעיא:
<h3>פסוק יב</h3>
<b>חותם.</b> ר״ל צורה כמו תתהפך כחומר חותם (איוב ל״ח:י״ד): 
<b>תכנית.</b> מל׳ הכנה ומתוקן וכן הדרכי לא יתכנו (לעיל יח): 
<b>וכליל.</b> מלשון כל ר״ל כלול בכל יופי שאפשר להיות:
<h3>פסוק יג</h3>
<b>בעדן גן.</b> בעדן שנטע בו המקום את הגן כמ״ש ויטע ה׳ אלהים גן בעדן (בראשית ב׳:ח׳) והוא מקום עדון ותפנוק רב: 
<b>מסוכתך.</b> מלשון סכך וכסוי: 
<b>תופיך.</b> שם כלי נגון כמו בתופים ובמחולות (שמות טו): 
<b>ונקביך.</b> כלי נגון בעלי נקבים רבים: 
<b>כוננו.</b> מלשון הכנה:
<h3>פסוק יד</h3>
<b>את.</b> כמו אתה: 
<b>כרוב.</b> כן יקרא פני אדם כי תינוק ת״א רביא ולפי גודל מעלתו קראו בלשון כרוב המוזכר בכרובים שעל הארון: 
<b>ממשח.</b> הוא ענין גדולה כמו למשיחו לכורש (ישעיה מה): 
<b>הסוכך.</b> מל׳ סכך והגנה:
<h3>פסוק טו</h3>
<b>תמים.</b> מל׳ תם וישר:
<h3>פסוק טז</h3>
<b>מלו.</b> נתמלאו: 
<b>ואחללך.</b> מל׳ חלול ובזיון: 
<b>ואבדך.</b> כמו ואאבדך:
<h3>פסוק יז</h3>
<b>על.</b> עניינו כמו עם וכן ויבואו האנשים על הנשים (שמות ל״ה:כ״ב): 
<b>יפעתך.</b> זוהר בינתך: 
<b>לראוה.</b> מלשון ראיה והסתכלות: 
<h3>פסוק יח</h3>
<b>מקדשיך.</b> ארמון המלך נקרא כן וכן כי מקדש מלך הוא (עמוס ז׳:י״ג):
<h3>פסוק יט</h3>
<b>שממו.</b> ענין תמהון: 
<b>בלהות.</b> הוא הפוך מן בהלות: 
<b>ואינך.</b> ואין לך:
<h3>פסוק כג</h3>
<b>בחוצותיה.</b> וכן יקרא השווקים: 
<b>ונפלל.</b> מל׳ נפל ונכפלה הלמ״ד:
<h3>פסוק כד</h3>
<b>סילון.</b> מין קוץ כמו וסלונים אותך (לעיל ב): 
<b>ממאיר.</b> ענין הכאבה כמו צרעת ממארת (ויקרא יג): 
<b>השאטים.</b> ענין בזיון:
<h3>פסוק כה</h3>
<b>נפוצו.</b> ענין פזור:
<h2>פרק כט</h2>
<h3>פסוק ג</h3>
<b>התנים.</b> כמו התנין בנו״ן וכן נקרא מין דג הדומה לנחש במראיתו וכן את התנינים הגדולים (בראשית א׳:כ״א): 
<b>הרובץ.</b> ענין השכיבה לנוח: 
<b>יאוריו.</b> נחל מצרים נקרא יאור לפי שהמשיכו ממנו בריכות הרבה להשקות הארץ לכן אמר יאוריו בלשון רבים: 
<b>עשיתני.</b> ענין גדולה ורוממות כמו ישמח ישראל בעושיו (תהילים קמ״ט:ב׳):
<h3>פסוק ד</h3>
<b>חחים.</b> הוא מכלי צדיה ובו נוקבים לחיי הדג להעלותו מן המים וכן ובחוח תקוב לחיו (איוב מ׳:כ״ו): 
<b>בלחייך.</b> הוא החלק שאצל הפה: 
<b>והדבקתי.</b> מל׳ דבוק וחבור: 
<b>בקשקשתיך.</b> הם הדבוקים בדג על בשרו כעין לבוש כמו סנפיר וקשקשת (ויקרא יא):
<h3>פסוק ה</h3>
<b>ונטשתיך.</b> ענין פזור כמו וינטשו בלחי (שופטים טו): 
<b>תאסף.</b> ענין הכנסה:
<h3>פסוק ו</h3>
<b>משענת.</b> ענין סעד: 
<b>קנה.</b> מטה חלול וכן קנה וסוף קמלו (ישעיהו י״ט:ו׳):
<h3>פסוק ז</h3>
<b>בתפשם.</b> ענין אחיזה: 
<b>תרוץ.</b> מל׳ רציצה ושבירה:
<h3>פסוק י</h3>
<b>לחרבות.</b> מלשון חורבן:
<h3>פסוק יב</h3>
<b>נשמות.</b> שוממות: 
<b>מחרבות.</b> מלשון חורבה: 
<b>והפיצותי.</b> וזריתים שניהם ענין פזור:
<h3>פסוק יד</h3>
<b>ושבתי.</b> מלשון השבה: 
<b>שבות.</b> מלשון שבי: 
<b>פתרוס.</b> הוא מארץ מצרים: 
<b>מכורתם.</b> כמו מגורתם וכן מכורותיך ומולדותיך (לעיל טז):
<h3>פסוק טו</h3>
<b>רדות.</b> ענין ממשלה כמו ורדו בכם (ויקרא כו):
<h3>פסוק טז</h3>
<b>בפנותם.</b> מלשון הפנה וסבוב:
<h3>פסוק יח</h3>
<b>אל צור.</b> על צור: 
<b>מוקרח.</b> ענין חלק מבלי שער כמו קרח הוא (שם יג): 
<b>מרוטה.</b> ענין תלישת העור מן הבשר ודומה לו כי ימרט ראשו (שם) האמור על תלישת השער:
<h3>פסוק יט</h3>
<b>ונשא.</b> ענין לקיחה: 
<b>המונה.</b> מרבית עמה:
<h3>פסוק כא</h3>
<b>קרן.</b> כינה את הממשלה בשם קרן על כי בעלי הקרנים יתחזקו בהן בהלחמם עם מי:
<h2>פרק ל</h2>
<h3>פסוק ב</h3>
<b>הילילו.</b> מלשון יללה: 
<b>הה.</b> הוא כמו אהה והוא לשון צעקת יללה:
<h3>פסוק ד</h3>
<b>חלחלה.</b> רתת ורעדה:
<h3>פסוק ה</h3>
<b>הערב.</b> מל׳ תערובות:
<h3>פסוק ו</h3>
<b>גאון.</b> ענין רוממות וממשלה: 
<b>עוזה.</b> ענין חוזק:
<h3>פסוק ז</h3>
<b>נחרבות.</b> מלשון חרבה:
<h3>פסוק ט</h3>
<b>מלאכים.</b> שלוחים: 
<b>בצים.</b> בספינות כמו וצי אדיר (ישעיה לג): 
<b>להחריד.</b> מל׳ חרדה:
<h3>פסוק י</h3>
<b>והשבתי.</b> ענין בטול:
<h3>פסוק יא</h3>
<b>עריצי.</b> ענין חוזק כמו כגבור עריץ (ירמיה כ): 
<b>והריקו.</b> מל׳ ריק ר״ל ישלפו וירוקנו מתערה: 
<b>חרבותם.</b> מל׳ חרב:
<h3>פסוק יב</h3>
<b>חרבה.</b> מל׳ חורב ויבש: 
<b>ומכרתי.</b> ענין מסירה וכן וימכרם ביד אויביהם (שופטים ב׳:י״ד): 
<b>והשימותי.</b> מלשון שממון:
<h3>פסוק יד</h3>
<b>בנא.</b> היא אלכסנדריא כת״י:
<h3>פסוק טו</h3>
<b>מעוז.</b> ענין חוזק:
<h3>פסוק טז</h3>
<b>חול תחיל.</b> מלשון חלחלה ורעד: 
<b>להבקע.</b> מל׳ בקיעה ופתיחה:
<h3>פסוק יח</h3>
<b>חשך.</b> ענין מניעה כמו ולא חשכת (בראשית כב): 
<b>מוטות.</b> ר״ל בדי העול:
<h3>פסוק כא</h3>
<b>חובשה.</b> ענין קשירת מטלית על השבר וכן ולנשברת לא חבשה (לקמן לד): 
<b>חתול.</b> ענין כריכת המטלית וכן והחתל לא חתלת (לעיל טו): 
<b>לחבשה.</b> לקשרה:
<h3>פסוק כד</h3>
<b>ונאק.</b> ענין אנחה כמו יאנק חלל (ירמיה נא):
<h2>פרק לא</h2>
<h3>פסוק ב</h3>
<b>דמית.</b> מלשון דמיון והשואה:
<h3>פסוק ג</h3>
<b>וחורש.</b> ענין סעיף וכן כעזובת החורש והאמיר (ישעיהו י״ז:ט׳) ור״ל יער בעל סעיפים: 
<b>מצל.</b> מל׳ צל: 
<b>עבותים.</b> ענין קליעה כמו וענף עץ עבות (ויקרא כ״ג:מ׳): 
<b>צמרתו.</b> כן יקרא הסעיף העליון שבאילן העולה למעלה וכן צמרת הארז (לעיל יז):
<h3>פסוק ד</h3>
<b>רוממתהו.</b> מל׳ הרמה: 
<b>מטעה.</b> מלשון נטיעה: 
<b>תעלותיה.</b> אמת המים כמו תעלת הברכה (ישעיה ז):
<h3>פסוק ה</h3>
<b>גבהא.</b> אל״ף במקום ה״א: 
<b>ותרבינה.</b> מל׳ רבוי: 
<b>סרעפותיו.</b> סעפותיו ור״ל ענפיו ויתכן שהוא מלשון ברוב שרעפי (תהלים צד) שהיא ענין מחשבה וכמו שמלת סעיף משותף לשניהם כמ״ש סעפים שנאתי (שם קיט): 
<b>פארותיו.</b> גם הוא ענין ענף וכן מסעף פארה (ישעיה י):
<h3>פסוק ו</h3>
<b>קננו.</b> מל׳ קן והוא מדור העופות:
<h3>פסוק ז</h3>
<b>וייף.</b> מל׳ יופי: 
<b>באורך.</b> עם אורך ובא הבי״ת במקום עם וכן הרק אך במשה (במדבר יב): 
<b>דליותיו.</b> הענפים הרמים וכן לפנות דליותיו (לעיל וז):
<h3>פסוק ח</h3>
<b>עממוהו.</b> ענין הסתר וכסוי וכן כל סתום לא עממוך (לעיל כח): 
<b>בגן אלהים.</b> על גן העדן יאמר: 
<b>דמו.</b> מל׳ דמיון:
<h3>פסוק ט</h3>
<b>ויקנאוהו.</b> מל׳ קנאה:
<h3>פסוק יא</h3>
<b>אל.</b> ענין חוזק כמו אלי גבורים (לקמן לב):
<h3>פסוק יב</h3>
<b>ויטשוהו.</b> ענין פזור כמו וינטשו בלחי (שופטים טו): 
<b>גאיות.</b> מלשון גיא ועמק: 
<b>אפיקי.</b> כן יקראו המקומות הנגרים שם המים בחוזק כמו כאפיקים בנגב (תהלים קכו): 
<b>ויטשוהו.</b> ענין עזיבה כמו והנה נטש אביך (ש״א י):
<h3>פסוק יד</h3>
<b>אליהם.</b> ענין חוזק כמו ואת אילי הארץ לקח (לעיל יז): 
<b>שותי מים.</b> שהמים משקים אותם:
<h3>פסוק טו</h3>
<b>שאולה.</b> בור הקבר: 
<b>האבלתי.</b> מל׳ אבלות: 
<b>ויכלאו.</b> ענין מאסר וכן כלוא ולא אצא (תהילים פ״ח:ט׳): 
<b>ואקדיר.</b> ענין שחרות כמו שמש וירח קדרו (יואל ב׳:י׳): 
<b>עולפה.</b> ענין העדר הרגשה וחלשות כמו בניך עלפו (ישעיה נא):
<h3>פסוק טז</h3>
<b>הרעשתי.</b> מל׳ רעש וחרדה: 
<b>שותי מים.</b> ר״ל שהמים משקים אותם:
<h3>פסוק יז</h3>
<b>וזרועו.</b> ענין חוזק ר״ל עתריו:
<h3>פסוק יח</h3>
<b>ככה.</b> כמו כן:
<h2>פרק לב</h2>
<h3>פסוק ב</h3>
<b>אליו.</b> כמו עליו בעי״ן: 
<b>כפיר.</b> הוא ארי בחור: 
<b>נדמית.</b> מלשון דמיון: 
<b>כתנים.</b> כמו כתנין והוא דג גדול כדמות נחש: 
<b>ותגח.</b> מלשון נגיחה והדפה בקרן או הוא ענין משיכה והוצאה כמו כי אתה גוחי מבטן (תהילים כ״ב:י׳): 
<b>ותדלח.</b> ענין דריסה עם עכירת המים ודומה לו במקרא שלאחריו: 
<b>ותרפוס.</b> ענין דריכה ורמיסה כמו מעין נרפש (משלי כה):
<h3>פסוק ג</h3>
<b>בחרמי.</b> ענין רשת כמו משטח חרמים (לעיל כ״ו):
<h3>פסוק ד</h3>
<b>ונטשתיך.</b> ענין פזור כמו וינטשו בלחי (שופטים טו): 
<b>אטילך.</b> עניז השלכה כמו ויטילו את הכלים (יונה א׳:ה׳): 
<b>והשכנתי.</b> ענין חניה: 
<b>והשבעתי.</b> מל׳ שביעה:
<h3>פסוק ה</h3>
<b>הגאיות.</b> מל׳ גיא ועמק: 
<b>רמותך.</b> מלשון רוממות וגאוה:
<h3>פסוק ו</h3>
<b>צפתך.</b> ענין שטיית המים ממעל כמו צפו מים (איכה ג): 
<b>ואפיקים.</b> הם המקומות שהמים נגרים ושוטפים בחוזק כמו כאפיקים בנגב (תהלים קכו): 
<h3>פסוק ז</h3>
<b>בכבותך.</b> מל׳ כבוי: 
<b>והקדרתי.</b> ענין שחרות וחושך כמו שמש וירח קדרו (יואל ב׳:י׳):
<h3>פסוק י</h3>
<b>והשמותי.</b> ענין תמהון: 
<b>ישערו.</b> מלשון רוח סערה: 
<b>בעופפי.</b> מלשון עפיפה ופריחה ובלשון שאלה יאמר על התבערה:
<h3>פסוק יב</h3>
<b>בחרבות.</b> לשון חרב: 
<b>המונך.</b> המון עמך: 
<b>עריצי.</b> ענין חוזק: 
<b>ושדדו.</b> ענין עושק:
<h3>פסוק יג</h3>
<b>תדלחם.</b> ענין רמיסה עם העכירה: 
<b>ופרסות.</b> כן יקראו הנעלים שברגלי הבהמות:
<h3>פסוק יד</h3>
<b>אשקיע.</b> ענין נפילת הדבר בעומק כמו ושקעה ביאור מצרים (עמוס ט׳:ה׳):
<h3>פסוק טו</h3>
<b>ונשמה.</b> מל׳ שממון וכפל הדבר על הפלגת השממון:
<h3>פסוק טז</h3>
<b>בנות.</b> ענין עדה כמו בת בבל (תהלים קלז):
<h3>פסוק יח</h3>
<b>נהה.</b> מל׳ נהי ויללה: 
<b>אדירים.</b> חזקים:
<h3>פסוק יט</h3>
<b>נעמת.</b> מל׳ נעים ונחמד:
<h3>פסוק כא</h3>
<b>אלי.</b> ענין חוזק כמו ביד אל גוים (לעיל לא):
<h3>פסוק כג</h3>
<b>בירכתי.</b> ענין סוף ואחרית כמו ולירכתי המשכן ימה (שמות כ״ו): 
<b>חתית.</b> ענין שבר כמו חתתה קשתותם (ירמיה נא):
<h3>פסוק כד</h3>
<b>וישאו.</b> מל׳ משא וסבל:
<h3>פסוק כו</h3>
<b>מחוללי.</b> מל׳ חלל והרג:
<h3>פסוק כז</h3>
<b>נופלים.</b> על המיתה יאמר: 
<b>חרבותם.</b> מל׳ חרב:
<h3>פסוק ל</h3>
<b>נסיכי.</b> ענין שררה כמו נסיכי סיחון (יהושע יג): 
<b>צדוני.</b> כמו צדונים ונפלה המ״ם:
<h3>פסוק לא</h3>
<b>ונחם.</b> מל׳ תנחומין: 
<b>חילו.</b> צבאות עמו:
<h2>פרק לג</h2>
<h3>פסוק ב</h3>
<b>מקציהם.</b> ת״י מביניהון: 
<b>לצופה.</b> ענין הבטה וראיה:
<h3>פסוק י</h3>
<b>נמקים.</b> מל׳ המקה והמסה:
<h3>פסוק טו</h3>
<b>חבול.</b> ענין משכון כמו אם חבל תחבל שלמת רעך (שמות כ״ב:כ״ה):
<h3>פסוק יז</h3>
<b>יתכן.</b> מל׳ הכנה ומתוקן וכן חותם תכנית (לעיל כח):
<h3>פסוק כא</h3>
<b>הפליט.</b> ענין המלטה כמו ויבא הפליט (ראשית יד):
<h3>פסוק כב</h3>
<b>ויד.</b> כח חוזק הנבואה:
<h3>פסוק כד</h3>
<b>החרבות.</b> מל׳ חורבה: 
<b>למורשה.</b> מל׳ ירושה:
<h3>פסוק כו</h3>
<b>על חרבכם.</b> כמו בחרבכם ובא על במקום הבי״ת כמו וסגרו על מסגר (ישעיהו כ״ד:כ״ב):
<h3>פסוק כז</h3>
<b>במצדות.</b> ענין מגדל חזק ומבצר כמו מצודת סלעים (שם לג): 
<b>ובמערות.</b> חפירה בקרקע בבנין:
<h3>פסוק כח</h3>
<b>ומשמה.</b> מל׳ שממון וכפל הדבר לרוב השממון: 
<b>ונשבת.</b> ענין בטול ומניעה: 
<b>גאון.</b> מל׳ גאוה: 
<b>עוזה.</b> ענין חוזק:
<h3>פסוק ל</h3>
<b>הקירות.</b> מל׳ קיר וכותל: 
<b>חד.</b> אחד ונפלה האל״ף לקצר וכן הוא בלשון ארמי: 
<b>נא.</b> עתה:
<h3>פסוק לא</h3>
<b>עגבים.</b> עניינו לעג והתול כן ת״י: 
<b>בצעם.</b> ענין חמדה כמו מה בצע בדמי (תהילים ל׳:י׳):
<h2>פרק לד</h2>
<h3>פסוק ב</h3>
<b>הוי.</b> ענין קריאה לצער:
<h3>פסוק ג</h3>
<b>הבריאה.</b> השמנה כמו ועגלון איש בריא (שופטים ג):
<h3>פסוק ד</h3>
<b>הנחלות.</b> ר״ל כאוב באבר מן האיברים: 
<b>חבשתם.</b> ענין קישור כריכת המטלית על השבר כמו והנה לא חבשה (לעיל ל): 
<b>הנדחת.</b> מלשון דחייה: 
<b>רדיתם.</b> ענין שלטנות וממשלה: 
<b>ובפרך.</b> ענין עבודה קשה המפדבת ומשברת את הגוף כמו לא ירדנו בפרך לעיניך (ויקרא כ״ה:נ״ג):
<h3>פסוק ה</h3>
<b>ותפוצינה.</b> ענין פזור:
<h3>פסוק ו</h3>
<b>ישגו.</b> ענין תעייה בדרך כמו משגה עור בדרך (דברים כו):
<h3>פסוק ח</h3>
<b>לבז.</b> מלשון בזה ושלל:
<h3>פסוק י</h3>
<b>ודרשתי.</b> זה הלשון יאמר על תשלומי הגמול וכן אנכי אדרש מעמו (שם י״ח): 
<b>והשבתים.</b> ענין בטול ומניעה:
<h3>פסוק יא</h3>
<b>ובקרתים.</b> ענין חקירה ודרישה כמו לא יבקר הכהן (ויקרא י״ג:ל״ו):
<h3>פסוק יב</h3>
<b>נפרשות.</b> מל׳ הפרשה ופירוד:
<h3>פסוק יג</h3>
<b>באפיקים.</b> כן יקראו המקומות שנגרים שם המים בחתק כמו כאפיקים בנגב (תהלים קכו):
<h3>פסוק יד</h3>
<b>נוהם.</b> מדורם: 
<b>תרבצנה.</b> ענין השכיבה לנוח:
<h3>פסוק יז</h3>
<b>ואתנה.</b> כמו ואתן:
<h3>פסוק יח</h3>
<b>תרמסו.</b> ענין דריכה ברגל: 
<b>ומשקע.</b> ענין נפילת הדבר בעומק כמו ושקעה כיאור מצרים (עמוס יט): 
<b>תרפשון.</b> ענין דריכה ורמיסה כמו מעין נרפש (משלי כה):
<h3>פסוק כ</h3>
<b>בריה.</b> שמנה כמו ועגלון איש בריא (שופטים ג׳:י״ז): 
<b>רזה.</b> כחושה כמו ומשמן בשרו יוזה (ישעיה וז):
<h3>פסוק כא</h3>
<b>ובכתף.</b> הוא רוחב היד ממעל במקום חבורו בגוף: 
<b>תהדופו.</b> ענין דחיפה והכאה כמו אשר תדפנו רוח (תהילים א׳:ד׳): 
<b>הנחלות.</b> הכאובות באחד מן האיברים:
<h3>פסוק כו</h3>
<b>גבעתי.</b> היא א״י הגבוה מכל הארצות:
<h3>פסוק כז</h3>
<b>יבולה.</b> ענין צמח וכן ארץ נתנה יבולה (שם סז): 
<b>מוטות.</b> הם בדי העול והוא מל׳ מטה:
<h3>פסוק כט</h3>
<b>מטע.</b> מל׳ נטיעה: 
<b>אסופי.</b> ענין כליון כמו אסף אסיפם (ירמיה ח): 
<b>ישאו.</b> מל׳ משא וסבל:
<h2>פרק לה</h2>
<h3>פסוק ג</h3>
<b>ומשמה.</b> מל׳ שממה וכפל הדבר לרוב השממון:
<h3>פסוק ד</h3>
<b>חרבה.</b> מל׳ חורבן:
<h3>פסוק ה</h3>
<b>איבת.</b> ענין שנאה כמו ואיבה אשית (בראשית ג): 
<b>ותגר.</b> ענין הזלה ושפיכה כמו וכמים הנגרים ארצה (ש״ב יד): 
<b>אידם.</b> ענין צער ומקרה רע כמו הלא איד לעול (איוב ל״א:ג׳):
<h3>פסוק ח</h3>
<b>גבעותיך.</b> מל׳ גבעה והר: 
<b>וגיאותיך.</b> מל׳ גיא ועמק: 
<b>אפיקיך.</b> הם המקומות שהמים מוגרים שם בחוזק:
<h3>פסוק יא</h3>
<b>וכקנאתך.</b> ענין כעס כמו הם קנאוני בלא אל (דברים ל״ב:כ״א):
<h3>פסוק יב</h3>
<b>נאצותיך.</b> ענין בזיון כמו כי נאצו האנשים את מנחת ה׳ (ש״א ב):
<h3>פסוק יג</h3>
<b>והעתרתם.</b> ענין רבוי כמו ועתר ענן הקטרת (לעיל ח):
<h2>פרק לו</h2>
<h3>פסוק ב</h3>
<b>ובמות.</b> ענין גבהות כמו על במתי ארץ (ישעיהו נ״ח:י״ד): 
<b>למורשה.</b> מל׳ ירושה:
<h3>פסוק ג</h3>
<b>שמות.</b> מל׳ שממון: 
<b>ושאף.</b> ענין בליעה והמשכה אל הפה כמו שאפה רוח (ירמיה ב): 
<b>ודבת.</b> ענין אמירה וע״פ רוב יאמר על האמירה הרעה וכן כי שמעתי דבת רבים (שם כ):
<h3>פסוק ד</h3>
<b>לאפיקים.</b> מקומות שהמים נגרים שם בחתק: 
<b>ולגאיות.</b> מל׳ גיא ועמק: 
<b>לבז.</b> מל׳ בזיון:
<h3>פסוק ה</h3>
<b>קנאתי.</b> ענין כעס: 
<b>כלא.</b> כמו כלה בה״א: 
<b>בשאט.</b> ענין בזיון וכן בשאט בנפש (לעיל כה): 
<b>מגרשה.</b> מלשון גרושין:
<h3>פסוק ח</h3>
<b>תשאו.</b> תצמחו ותגדלו:
<h3>פסוק י</h3>
<b>תבנינה.</b> מלשון בנין:
<h3>פסוק יא</h3>
<b>והושבתי.</b> מל׳ ישיבה:
<h3>פסוק יב</h3>
<b>וירשוך.</b> מל׳ ירושה: 
<b>לשכלם.</b> ענין מיתה ואבדון כמו והארץ משכלת (מ״ב ב) (יז) ובעלילותם. במעשיהם:
<h3>פסוק יט</h3>
<b>ואפיץ.</b> ויזרו שניהם ענין פזור כמו כי נפץ העם (ש״א י״ג) וכמו וזריתי פרש (מלאכי ב):
<h3>פסוק כא</h3>
<b>ואחמול.</b> מל׳ חמלה וחס:
<h3>פסוק כה</h3>
<b>וזרקתי.</b> ענין הזיה כמו וזרקו בני אהרן (ויקרא א׳:י״א): 
<b>מים טהורים.</b> כן יקראו מי אפר פרה כי מטהר טומאת המת:
<h3>פסוק כו</h3>
<b>ורוח.</b> ענין רצון כמו הנני נותן בו רוח (ישעיה לו): 
<b>והסירותי.</b> מלשון הסרה:
<h3>פסוק ל</h3>
<b>ותנובת.</b> ענין צמח ופרי וכן ויאכל תנובת שדי (דברים לב):
<h3>פסוק לא</h3>
<b>ונקוטותם.</b> ענין כריתה כמו ונקוטו בפניהם (לעיל ו):
<h3>פסוק לג</h3>
<b>והושבתי.</b> מל׳ ישיבה: 
<b>ונבנו.</b> מל׳ בנין: 
<b>החרבות.</b> מל׳ חורבה:
<h3>פסוק לד</h3>
<b>הנשמה.</b> מל׳ שממון: 
<b>תחת.</b> במקום:
<h3>פסוק לה</h3>
<b>הלזו.</b> הזאת וכן יאמר בלשון זכר האיש הלזה (בראשית כד): 
<b>והנהרסות.</b> מל׳ הריסה ונתיצה: 
<b>בצורות.</b> מל׳ מבצר וחוזק:
<h3>פסוק לח</h3>
<b>במועדיה.</b> מל׳ מועד וחג: 
<b>צאן אדם.</b> ר״ל רבוי בני אדם:
<h2>פרק לז</h2>
<h3>פסוק א</h3>
<b>ברוח.</b> ענין רצון: 
<b>ויניחני.</b> מל׳ הנחה: 
<b>הבקעה.</b> העמק:
<h3>פסוק ו</h3>
<b>וקרמתי.</b> מלשון קרום כעין קליפה ובדרז״ל קרום שעלה מחמת מכה (חולין מ״ג):
<h3>פסוק ז</h3>
<b>רעש.</b> ענין נדנוד ותנועה:
<h3>פסוק ח</h3>
<b>ויקרם.</b> נעשה קרום:
<h3>פסוק ט</h3>
<b>ופחי.</b> מלשון הפחה ונשיבה:
<h3>פסוק יא</h3>
<b>נגזרנו.</b> ענין כריתה כמו אמרתי נגזרתי (איכה ג׳):
<h3>פסוק יד</h3>
<b>והנחתי.</b> מלשון מנוחה:
<h3>פסוק יט</h3>
<b>עץ.</b> ר״ל שבט מלוכה ולפי שעשה משל עץ אחז לשון עץ: 
<b>עליו.</b> ר״ל עמו בסמוך לו: 
<b>את.</b> עם:
<h3>פסוק כב</h3>
<b>יחצו.</b> ענין חלוקה כמו ותחץ לארבע רוחות (דניאל י״א:ד׳):
<h3>פסוק כג</h3>
<b>ובשקוציהם.</b> מל׳ שקץ ותעוב:
<h3>פסוק כד</h3>
<b>ורועה.</b> ר״ל מנהיג:
<h3>פסוק כז</h3>
<b>משכני.</b> ר״ל השראת שכינתי והוא מלשון משכן וחנייה:
<h2>פרק לח</h2>
<h3>פסוק ב</h3>
<b>גוג.</b> כן שם המלך: 
<b>המגוג.</b> משך ותובל שמות אומות והיו מבני יפת כמ״ש בני יפת גומר ומגוג ומדי ויון ותובל ומשך ותירס (בראשית י׳:ב׳):
<h3>פסוק ד</h3>
<b>ושובבתיך.</b> ענין מרד והליכה בדרכי הלב כמו משובה ישראל (ירמיה ג): 
<b>חחים.</b> הם הטבעות שמשימים בלחיי החיה למושכה ע״י וכן ויביאוהו בחחים (לעיל יט): 
<b>בלחייך.</b> כן נקראו חלק הפה ממעל ומתחת: 
<b>מכלול.</b> מלשון כל ר״ל כלול בכל יופי: 
<b>צנה ומגן.</b> שמות כלי מלחמה עשויים להציל ממכת חרב וחנית: 
<b>תופשי.</b> אוחזי: 
<b>חרבות.</b> מל׳ חרב:
<h3>פסוק ה</h3>
<b>וכובע.</b> כן יקרא כלי המגן שעל הראש:
<h3>פסוק ו</h3>
<b>אגפיה.</b> כנפיה וכן וכל אגפיו (לעיל י״ב) ויאמר על התפשטות החיילות:
<h3>פסוק ז</h3>
<b>הכון.</b> מל׳ הכנה: 
<b>קהליך.</b> אסיפת עם:
<h3>פסוק ח</h3>
<b>תפקד.</b> ענין זכרון כמו וה׳ פקד (בראשית כא): 
<b>משובבת.</b> מלשון הושבה:
<h3>פסוק ט</h3>
<b>כשואה.</b> ענין חושך כמו אמש שואה ומשואה (איוב ל׳:ג׳): 
<b>אותך.</b> עמך:
<h3>פסוק יא</h3>
<b>פרזות.</b> כן יקראו הערים אשר אין חומה להם וכן פרזות תשב ירושלים (זכריה ב): 
<b>השוקטים.</b> מל׳ השקט ומנוחה: 
<b>ובריח.</b> הוא המטה הסוגר הדלתות:
<h3>פסוק יב</h3>
<b>עושה.</b> ענין אסיפה כמו ואת הנפש אשר עשו בחרן (בראשית יב): 
<b>טבור.</b> הוא השרר ובדרז״ל ופיו סתום וטבורו פתוח (נדה ל) וכן מעם טבור הארץ (שופטים ט):
<h3>פסוק יג</h3>
<b>כפיריה.</b> אריה בחור יקרא כפיר: 
<b>הקהלת.</b> אספת: 
<b>לשאת.</b> לקחת:
<h3>פסוק יט</h3>
<b>ובקנאתי.</b> ענין כעס: 
<b>עברתי.</b> מל׳ עברה וזעם:
<h3>פסוק כ</h3>
<b>ורעשו.</b> ענין נדנוד ותנועה חזקה: 
<b>הרמש.</b> כן יקראו בריות קטניות קצרי הרגל וכן רמש וצפור כנף (תהלים קמח): 
<b>המדרגות.</b> ענין מעלות כמו בסתר המדרגה (ש״ה ב):
<h3>פסוק כב</h3>
<b>ונשפטתי.</b> ענין ויכוח כמו כי באש ה׳ נשפט (ישעיה סו): 
<b>אלגביש.</b> אבני ברד דומות אל אבן יקר הנקרא גביש וכן ואתנה אבני אלגביש (לעיל יג): 
<b>וגפרית.</b> שם המין הבוער:
<h2>פרק לט</h2>
<h3>פסוק ב</h3>
<b>ושובבתיך.</b> ענין מרד והליכה בדרכי הלב: 
<b>וששאתיך.</b> ענין הסתה ופתוי כמו הנחש השיאני (בראשית ג):
<h3>פסוק ד</h3>
<b>אגפיך.</b> חיל צבאות עם: 
<b>לעיט.</b> כן יקרא עוף דורס וכן לעיט הרים (ישעיהו י״ח:ו׳) ולתוספת ביאור אמר צפור כל כנף ר״ל כל בעל כנף:
<h3>פסוק ז</h3>
<b>אחל.</b> מל׳ חלול:
<h3>פסוק ט</h3>
<b>ובערו והשיקו.</b> מל׳ הבערה והיסק וכפל הדבר במ״ש: 
<b>בנשק.</b> כלי זיין כמו נשק בית היער (שם כב): 
<b>וברומח.</b> חנית:
<h3>פסוק י</h3>
<b>ישאו.</b> ענין לקיחה: 
<b>יחטבו.</b> ענין כריתה וחתוך כמו מחוטב עציך (דברים כט):
<h3>פסוק יא</h3>
<b>גי.</b> עמק: 
<b>וחוסמת.</b> ענין סתימה וסגירה כמו לא תחסום (שם כה):
<h3>פסוק יד</h3>
<b>יבדילו.</b> ענין הפרשה: 
<b>את העוברים.</b> עם העוברים: 
<b>מקצה.</b> מסוף: 
<b>יחקורו.</b> ענין חיפוש ודרישה:
<h3>פסוק טו</h3>
<b>ציון.</b> סימן ואות כמו מה הציון הלז (מ״ב כג):
<h3>פסוק יח</h3>
<b>כרים.</b> כבשים שמנים: 
<b>ועתודים.</b> הם הזכרים מן העזים: 
<b>מריאי בשן.</b> ענין פטום ושמן כמו ושלם מריאכם (עמוס ה׳:כ״ב) ובשן הוא מקום מרעה שמן כמ״ש פרות הבשן (שם ד) ור״ל פטומים ומשומנים במרעה בשן:
<h3>פסוק כב</h3>
<b>והלאה.</b> ולהלן:
<h3>פסוק כג</h3>
<b>מעלו בי.</b> כחשו ושקרו בי כמו ומעלה בו מעל (במדבר ד) ת״א ותשקר ביה שקר: 
<b>כולם.</b> ר״ל רובם כי הרוב ככל:
<h3>פסוק כה</h3>
<b>שבות.</b> מל׳ שבי הגולה: 
<b>וקנאתי.</b> ענין נקמה כמו בקנאו את קנאתי (שם כה):
<h3>פסוק כו</h3>
<b>ונשו.</b> כמו ונשאו והיא מל׳ משא וסבל:
<h3>פסוק כז</h3>
<b>בשובבי.</b> מלשון השבה:
<h3>פסוק כח</h3>
<b>וכנסתים.</b> מל׳ הכנסה:
<h2>פרק מ</h2>
<h3>פסוק א</h3>
<b>בעצם.</b> ענין עצמות הדבר וגופו וכן לא נכחד עצמי ממך (תהילים קל״ט:ט״ו):
<h3>פסוק ב</h3>
<b>ויניחני.</b> מל׳ הנחה: 
<b>כמבנה.</b> מל׳ בנין:
<h3>פסוק ג</h3>
<b>ופתיל.</b> חוט כפול ושזור כמו פתיל תכלת (שמות ל״ט:ל״א) והוא קו המדה: 
<b>וקנה.</b> מטה ומקל:
<h3>פסוק ה</h3>
<b>וטופח.</b> כן יקרא מדת ד׳ אצבעות אגוד יחד:
<h3>פסוק ו</h3>
<b>במעלותיו.</b> הם המדרגות שעולין דרך בם: 
<b>סף.</b> כן יקרא מזוזות הפתח וכן וירעשו הספים (עמוס ט):
<h3>פסוק ז</h3>
<b>והתא.</b> ענין חדר מה וכן אל תא הרצים (מלכים א י״ד:כ״ח) ויקרא כן על כי הוא בגבול גוף הבנין והוא מל׳ תתאו לכם (במדבר ל״ד:ז׳) שהוא ענין גבול: 
<b>אולם.</b> ענין בית שער ועשויה כעין כפה ממעל: 
<b>מהבית.</b> מבפנים:
<h3>פסוק ט</h3>
<b>ואילו.</b> כן יקראו המזתות על כי היו עגולים כאילן אלה:
<h3>פסוק י</h3>
<b>מפה.</b> מכאן וכן עד פה תבוא (איוב ל״ח:י״א):
<h3>פסוק יב</h3>
<b>וגבול.</b> ר״ל מקום פנוי מבלי בנין:
<h3>פסוק טו</h3>
<b>ועל פני.</b> הוא ענין גובה ע״ש שפני האדם הוא בגובה הגוף: 
<b>האיתון.</b> ענין ביאה כמו אתא בוקר (ישעיה כ״א): 
<b>על.</b> כמו עם: 
<b>לפני.</b> ענין גובה:
<h3>פסוק טז</h3>
<b>אטומות.</b> ענין סתימה כמו אוטם אזנו (שם לג): 
<b>אל התאים.</b> ר״ל בהתאים אל במקום בי״ת וכן ואל הארון (שמות כה): 
<b>אליהמה.</b> הם המזוזות: 
<b>לאלמות.</b> מל׳ אולם: 
<b>ואל איל.</b> והאיל הוא המזתה:
<h3>פסוק יז</h3>
<b>לשכות.</b> חדרים כמו ויביאם לשכתה (ש״א ט): 
<b>ורצפה.</b> ענין הצעת אבנים למדרך הרגל וכן על רצפת בהט ושש (אסתר א׳:ו׳):
<h3>פסוק יח</h3>
<b>כתף.</b> צד ועבר: 
<b>לעומת.</b> נגד:
<h3>פסוק כו</h3>
<b>עולותיו.</b> מעלותיו:
<h3>פסוק לח</h3>
<b>ידיחו.</b> ענין רחיצה ושטיפה במים:
<h3>פסוק לט</h3>
<b>אליהם.</b> אצלם בסמוך להם:
<h3>פסוק מב</h3>
<b>גזית.</b> מל׳ גזיזה ור״ל מסותתות ביושר: 
<b>ויניחו.</b> הוי״ו יתירה:
<h3>פסוק מג</h3>
<b>והשפתים.</b> ת״י ענקלין והם ווין על רביעית הארז שעל העמודים כפופים ראשיהם למעלה שתולין בהם הקרבנות ומפשיטין אותן: 
<b>מוכנים.</b> מל׳ הכנה וקביעות: 
<b>בבית.</b> מבפנים:
<h3>פסוק מד</h3>
<b>שרים.</b> מלשון שיר ור״ל משוררים: 
<b>ופניהם.</b> ר״ל פתחיהם שהוא פני הבית:
<h3>פסוק מה</h3>
<b>לכהנים.</b> משרתי ה׳ יקראו כהנים ואם אינם מבני אהרן:
<h3>פסוק מז</h3>
<b>מרובעת.</b> מלשון רבוע: 
<b>הבית.</b> כן יקרא ההיכל כי היה מקורה כעין בית ולא כן החצירות:
<h2>פרק מא</h2>
<h3>פסוק ב</h3>
<b>וכתפות.</b> ענין עבר וצד:
<h3>פסוק ה</h3>
<b>קיר.</b> כותל: 
<b>הצלע.</b> הוא חדר מה ובבנין שלמה נקרא גם יציע ויקרא צלע לפי שהוא בצלע הבית ויציע שהוא מקום צנוע:
<h3>פסוק ז</h3>
<b>ונסבה.</b> מל׳ סביב ויאמר על בנין המררגות שהיתה בתמונת עמוד והעולה בה מסבב את העמוד בדרך הלוכו, או יאמר על בנין המסיבה והוא שם חדר מה שהיה מסבב כל הצלעות מצפון ומדרום: 
<b>על העליונה.</b> אל העליונה: 
<b>לתיכונה.</b> לאמצעית כמו והבריח התיכון (שמות כ״ו:כ״ח) ובאה הלמ״ד במקום בי״ת כמו ישבת לכסא (תהילים ט׳:ה׳) ור״ל בדרך התיכונה:
<h3>פסוק ח</h3>
<b>מוסדות.</b> מל׳ יסוד: 
<b>מלו.</b> באה הוי״ו במקום אל״ף ור״ל קנה שלם: 
<b>אצילה.</b> ר״ל גדולה והוא כענין ואל אצילי בני ישראל (שמות כט):
<h3>פסוק ט</h3>
<b>ואשר.</b> ת״י ואתר והוא תרגומו של מקום: 
<b>מונח.</b> מלשון הנחה ועזיבה: 
<b>בית צלעות.</b> כמו לבית צלעות ר״ל לבנין צלעות:
<h3>פסוק יב</h3>
<b>והבנין.</b> הוא שם כולל על הצלעות והמסיבות: 
<b>אל פני.</b> לפני: 
<b>הגזרה.</b> ת״י בצורתא ועל הבית יאמר שהוא גבוה למעלה מהצלעות ומהמסיבות כי בצר הוא ענין גבהות וכמ״ש גדולות ובצורות בשמים (דברים א׳:כ״ח) כי בנין גבוה הוא מבצר ומשגב: 
<b>פאת.</b> עבר ורוח:
<h3>פסוק יג</h3>
<b>והבניה.</b> הוא הצלע: 
<b>וקירותיה.</b> כתלים:
<h3>פסוק טו</h3>
<b>ואתיקיהא.</b> ח״י זויתהא ועל בית החליפות יאמר שעמדו בזויות הבית מזה ומזה נשען לבנין האולם:
<h3>פסוק טז</h3>
<b>הסיפים.</b> מזוזות הפתחים: 
<b>האטומות.</b> הסתומות במחיצה בהירה וזכה: 
<b>והאתיקים.</b> הם כעין עמודים מרובעים בולטים מחוץ לכותל רחבים מלמטה והולכים וכלים כלפי מעלה ועשויות לחוזק וכן אתיק אל פני אתיק (לקמן מב): 
<b>שחיף.</b> ענין לוח וכן ת״י נסרין דארזא:
<h3>פסוק יח</h3>
<b>כרובים.</b> פרצוף תינוק כי תרגום של תינוק הוא רביא: 
<b>ותמורים.</b> צורת אילן תמר:
<h3>פסוק כא</h3>
<b>רבועה.</b> מרובעת ור״ל לא עגולה אבל לא היתה שוה הצלעות:
<h3>פסוק כב</h3>
<b>ומקצעותיו.</b> ענין זויות כמו ולמקצעות המשכן (שמות כו):
<h3>פסוק כד</h3>
<b>מוסבות.</b> מל׳ סבוב:
<h3>פסוק כה</h3>
<b>ועב עץ.</b> כמו ועץ עב:
<h3>פסוק כו</h3>
<b>כתפות.</b> עבר וצד: 
<b>וצלעות.</b> הם הקירות השוכבים על ראשי הכתלים ועליהם מניחין ראשי קורות התקרה והוא מלשון צלע וצד כי המה בצדדי הבית: 
<b>והעובים.</b> הם קורות התקרה שהמה עבים קצת:
<h2>פרק מב</h2>
<h3>פסוק א</h3>
<b>הגזרה.</b> זה ההיכל ובית קה״ק: 
<b>הבנין.</b> הם הצלעות והמסיבה:
<h3>פסוק ג</h3>
<b>רצפה.</b> ענין הצעת אבנים למדרך הרגל: 
<b>אתיק.</b> עמוד מרובע בולט מהכותל רחב מלמטה והולך וכלה מלמעלה והוא עשוי לחיזוק וכן והאתיקים (לעיל מא): 
<b>בשלישים.</b> מלשון שלשה:
<h3>פסוק ד</h3>
<b>מהלך.</b> ר״ל דרך ושביל:
<h3>פסוק ה</h3>
<b>קצורות.</b> מלשון קצר ר״ל צרות ודחוקות: 
<b>יכלו.</b> כמו יאכלו והוא ענין המעטה באויר החלל ובדרז״ל כמה לוחות אוכלות בארון (ב״ב יד): 
<b>ומהתיכונות.</b> מהאמצעית:
<h3>פסוק ו</h3>
<b>נאצל.</b> ענין הפרשה כמו אצלת לי ברכה (בראשית כ״ז:ל״ו):
<h3>פסוק ז</h3>
<b>וגדר.</b> כותל:
<h3>פסוק ט</h3>
<b>המביא.</b> מל׳ ביאה:
<h3>פסוק יב</h3>
<b>הגדרת הגינה.</b> ת״י דוכן ליואי ולשון גדרת הגינה ר״ל בנין גדר הגון וראוי ולשון הגון הוא ידוע בדרז״ל, או יתכן שהוא מל׳ נגון ור״ל מקום שהלוים עומדים ומנגנים בשיר:
<h3>פסוק יד</h3>
<b>ולא יצאו.</b> הוי״ו יתירה: 
<b>ושם.</b> הוי״ו היא במקום אבל: 
<b>ישרתו.</b> ענין עבודה:
<h3>פסוק טו</h3>
<b>וכלה.</b> ענין השלמה:
<h3>פסוק כ</h3>
<b>להבדיל.</b> ענין הפסק והפרשה: 
<b>לחול.</b> מל׳ חולין והוא הפוך הקדש:
<h2>פרק מג</h2>
<h3>פסוק ב</h3>
<b>האירה.</b> מלשון אורה:
<h3>פסוק ג</h3>
<b>וכמראה וגו׳.</b> כמראה שני כפ״י הדמיון יורה על דמיון גמור וכן כעם ככהן (ישעיה כד): 
<b>אל נהר.</b> על נהר:
<h3>פסוק ה</h3>
<b>ותשאני.</b> ענין לקיחה וכן ובתים ונשאו (מיכה ב׳):
<h3>פסוק ז</h3>
<b>כפות רגלי.</b> כמו שיקרא שטחית היד כף כן יקרא שטחית הרגל: 
<b>ובפגרי.</b> כן יקרא גוף המת: 
<b>במותם.</b> כמו בבמותם והוא מלשון במה ומזבח:
<h3>פסוק ח</h3>
<b>ספם.</b> כן יקרא גם המפתן וכאשר יקראו המזוזות וכן וידיה על הסף (שופטים י״ט:כ״ז): 
<b>ואכל.</b> מלשון כליון והשחתה:
<h3>פסוק ט</h3>
<b>ממני.</b> ר״ל ממקום משכן שכינתי:
<h3>פסוק י</h3>
<b>תכנית.</b> מל׳ הכנה ומתוקן:
<h3>פסוק יג</h3>
<b>וחיק.</b> מל׳ חקוי וקביעות תהו היסוד כן ארז״ל (מנחות צז): 
<b>וגבולה.</b> הם הקרנות שהם בגבול המזבח ולתוספת ביאור אמר אל שפתה: 
<b>זרת.</b> היא חצי האמה וכן זרת ארכו (שמות כ״ח:ט״ז): 
<b>גב.</b> שטח הגובה וכן ותבני לך גב (לעיל יו):
<h3>פסוק יד</h3>
<b>העזרה.</b> דפוס בנין המזבח קורא בשם עזרה:
<h3>פסוק טו</h3>
<b>וההראל.</b> הוא כמו האריאל ובאה הה״א במקום האלף ונשמטה היו״ד וכן יקרא שם המזבח כמו והיתה לי כאריאל (ישעיהו כ״ט:ב׳) ונקרא כן ע״ש שירד עליו האש מהאל מן השמים ורבצה עליו כארי:
<h3>פסוק טז</h3>
<b>רבוע.</b> מרובע: 
<b>רבעיו.</b> צדדיו וכן על ארבעת רבעיהם (לעיל א) והוא מל׳ רבע כי כל צד הוא רבע כי ארבע צדדים יש:
<h3>פסוק יז</h3>
<b>ומעלתהו.</b> הכבשים שהיו אל המזבח: 
<b>פנות.</b> מל׳ הפנה וסבוב:
<h3>פסוק כ</h3>
<b>פנות.</b> מל׳ פנה וזויות: 
<b>וחטאת.</b> ת״י ותדכי והוא ענין טהרה: 
<b>וכפרתהו.</b> הוא ענין קנוח ועש״ז יקרא המזרק כפור כי הכהן הזורק מקנח אצבעו מן הדם בשפת המזרק ובדרז״ל ובעי לכפורי ידי׳ בההוא גברא (גיטין נז):
<h3>פסוק כא</h3>
<b>במפקד.</b> ענין כליון וחסרון כמו ולא נפקד ממנו איש (מדבר ל״א):
<h3>פסוק כג</h3>
<b>בכלותך.</b> ענין השלמה וגמר:
<h3>פסוק כו</h3>
<b>ומלאו ידיו.</b> כן נקרא החנוך בלשון המקרא כמו ומלאת יד אהרן (שמות כ״ט:ט׳) וענין חנוך הוא התחלת הדבר במה שיעמוד בו לעולם:
<h3>פסוק כז</h3>
<b>והלאה.</b> ולהלן עד עולם: 
<b>ורצאתי.</b> מלשון רצון:
<h2>פרק מד</h2>
<h3>פסוק ג</h3>
<b>לחם.</b> כן יקרא גם הבשר כמו את קרבני לחמי (במדבר כ״ח:ב׳):
<h3>פסוק ו</h3>
<b>מרי.</b> ענין מרד וסרוב:
<h3>פסוק ז</h3>
<b>ערלי לב.</b> ענין חתימה וכן ערלה אזנם (ירמיה ו׳):
<h3>פסוק ח</h3>
<b>ותשימון.</b> ענין עשיה:
<h3>פסוק י</h3>
<b>הלוים.</b> ר״ל הכהנים בני לוי: 
<b>בתעות.</b> מלשון תועה והושאל מהתועה מדרך הישר ללכת דרך אחר:
<h3>פסוק יא</h3>
<b>פקודות.</b> ענין מינוי וגזברות כמו להיות פקידים בית ה׳ (שם כ״ט):
<h3>פסוק יג</h3>
<b>לכהן.</b> ענין שירות ועבודה:
<h3>פסוק יח</h3>
<b>פארי.</b> כן יקראו המגבעות כמ״ש פארי המגבעות (שמות ל״ט:כ״ח) ויקראו כן ע״ש היופי וההדר שבהן: 
<b>ביזע.</b> מלשון זיעה:
<h3>פסוק יט</h3>
<b>יפשטו.</b> ענין הסרת המלבוש:
<h3>פסוק כ</h3>
<b>יגלחו.</b> ענין קציצת השער: 
<b>ופרע.</b> כן יקרא גדול השער כמו את ראשו לא יפרע (ויקרא כ״א): 
<b>ישלחו.</b> ענין התפשטות כמו תשלח קציריה (תהלים פ׳): 
<b>כסום יכסמו.</b> מלשון והחטה והכסמת (שמות ט׳) והוא מין זרע:
<h3>פסוק כג</h3>
<b>יורו.</b> מלשון הוראה ולמוד:
<h3>פסוק כח</h3>
<b>ואחוזה.</b> ענין חלק ונחלה:
<h3>פסוק כט</h3>
<b>חרם.</b> ר״ל הקדש וכן כל חרם בישראל לך יהיה (במדבר י״ח:י״ד):
<h3>פסוק ל</h3>
<b>בכורי.</b> בשול התבואה יקרא בלשון בכור וכן ראשית בכורי אדמתך (שמות כ״ג:י״ט): 
<b>עריסותיכם.</b> ענין בצק ועיסה כמו מראשית עריסותיכם (במדבר י״ט): 
<b>להניח.</b> מלשון הנחה:
<h2>פרק מה</h2>
<h3>פסוק א</h3>
<b>תרימו תרומה.</b> ענין הפרשה כמו ויקחו לי תרומה (שמות כ״ה): מגרש:
<h3>פסוק ב</h3>
<b>מגרש.</b> ענינו מקום פנוי מבלי זריעה ואילנות וכן ומגרש לערים (במדבר ל״ה):
<h3>פסוק ד</h3>
<b>ומקדש.</b> ענין הזמנה כמו ויקדישו את קדש בגליל (יהושע כ׳:ז׳):
<h3>פסוק ו</h3>
<b>לעומת.</b> ר״ל בשוה וכן האופנים לעומתם (לעיל י׳):
<h3>פסוק ז</h3>
<b>אל פני.</b> ואל פני ר״ל לפני: 
<b>מפאת.</b> מעבר:
<h3>פסוק ח</h3>
<b>לארץ.</b> כמו בארץ ובאה הלמ״ד במקום בי״ת וכן ישבת לכסא (תהילים ט׳:ה׳) ומשפטו בכסא: 
<b>יונו.</b> מלשון אונאה הוא ענין עושק כמו ואיש לא יונה (לעיל י״ח):
<h3>פסוק ט</h3>
<b>ושוד.</b> ענין עושק: 
<b>גרושותיכם.</b> מלשון גירושין והשלכה:
<h3>פסוק י</h3>
<b>מאזני.</b> כף מאזני משקל: 
<b>ואיפת.</b> זהו מדת היבש בת ג׳ סאין: 
<b>ובת.</b> זהו מדת הלח בת ג׳ סאין וכן ויין בתים עשרים אלף (ד״ה ב׳ ב׳):
<h3>פסוק יא</h3>
<b>תוכן.</b> ענין חשבון כמו ותוכן לבנים תתנו (שמות ה׳:י״ח): 
<b>לשאת.</b> לקחת כמו ובתים ונשאו (מיכה ב׳): 
<b>החומר.</b> מדה של שלשים סאים וכן וחומר שעורים (הושע ג׳): 
<b>מתכונתו.</b> חשבונו:
<h3>פסוק יב</h3>
<b>והשקל.</b> שם משקל: 
<b>גרה.</b> שם מטבע מעה וכן עשרים גרה השקל (שמות ל׳:י״ג): 
<b>המנה.</b> הוא ליטרא וכן שלשת מנים זהב (מ״א י׳):
<h3>פסוק יג</h3>
<b>וששיתם.</b> מל׳ שש ר״ל תחלקו לקחת הששית:
<h3>פסוק יד</h3>
<b>הכור.</b> כן נקרא החומר וכן כורים עשרים אלף (דה״ב ב׳):
<h3>פסוק טו</h3>
<b>ממשקה.</b> ת״י מפטימא ר״ל שמן בעל מוח רב מושקה בלחלוחית וכמ״ש ומוח עצמותיו ישקה (איוב כ״א:כ״ד) ועל המנחה נאמר בדרך השאלה:
<h3>פסוק יז</h3>
<b>והנסך.</b> יין לנסכים: 
<b>מועדי.</b> מלשון וועד ואסיפה:
<h3>פסוק יח</h3>
<b>תמים.</b> שלם ממום: 
<b>וחטאת.</b> ותטהר:
<h3>פסוק יט</h3>
<b>פנות.</b> זויות: 
<b>העזרה.</b> כן יקרא דפוס בנין המזבח כמ״ש ומהעזרה הקטנה (לעיל מ״ג):
<h3>פסוק כ</h3>
<b>שוגה.</b> מלשון שגגה: 
<b>ומפתי.</b> שוטה וסכל: 
<b>וכפרתם.</b> הוא ענין קנוח וכן וכפרתהו (שם):
<h3>פסוק כא</h3>
<b>שבעות.</b> כמו שבעת בלא וי״ו וכן למעלה לעמות אחד החלקים והוא כמו לעמת בלא וי״ו:
<h3>פסוק כד</h3>
<b>הין.</b> שם מדה ובו י״ב לוגין:
<h2>פרק מו</h2>
<h3>פסוק ב</h3>
<b>מפתן.</b> הוא האסקופה וכן כרותות אל המפתן (ש״א ה׳):
<h3>פסוק ה</h3>
<b>מתת.</b> מל׳ נתינה:
<h3>פסוק ו</h3>
<b>תמימים.</b> כמו תמים או אמר לשון רבים על כל הפרים של כל ראשי החדשים:
<h3>פסוק ז</h3>
<b>תשיג ידו.</b> לשון זה יאמר על ערך העושר וכן על פי אשר תשיג יד הנודר (ויקרא כ״ז:ח׳):
<h3>פסוק ט</h3>
<b>נכחו.</b> נגדו כמו לנוכח אשתו (בראשית כ״ה):
<h3>פסוק יד</h3>
<b>לרוס.</b> ענין זלוף ונטיפה כמו רסיסי לילה (ש״ה ה): 
<b>הסלת.</b> קמח יפה:
<h3>פסוק טז</h3>
<b>אחוזתם.</b> ענין החזקה:
<h3>פסוק יז</h3>
<b>הדרור.</b> כן יקרא היובל כי הוא ענין חפשי כמו וקראתם דרור (ויקרא כה): 
<b>ושבת.</b> כמו ושבה:
<h3>פסוק יח</h3>
<b>להונותם.</b> ענין עושק כמו ולא יוגו עוד (לעיל מה): 
<b>יפוצו.</b> ענין פזור כמו נפצו צאנו (לעיל לד):
<h3>פסוק יט</h3>
<b>במבוא.</b> בדרך ביאה: 
<b>כתף.</b> עבר וצד: 
<b>הפונות.</b> מלשון הפנות: 
<b>בירכתים.</b> בקצה וסוף כמו ולירכתי המשכן (שמות כו):
<h3>פסוק כ</h3>
<b>יאפו.</b> מלשון אפייה:
<h3>פסוק כא</h3>
<b>מקצועי.</b> זויות וכן ומקצעותיו לו (לעיל מא):
<h3>פסוק כב</h3>
<b>קטורות.</b> ענין עשן כמו כקיטור הכבשן (בראשית יט): 
<b>מהקצעות.</b> כמו מהמקצעות ר״ל מהזויות:
<h3>פסוק כג</h3>
<b>וטור.</b> ענין שורה וכן שלשה טורי גזית (מ״א ו):
<h2>פרק מז</h2>
<h3>פסוק א</h3>
<b>מפתן.</b> איסקופה כמו כרותות אל המפתן (ש״א ה): 
<b>פני הבית.</b> כן נקרא פתח הבית:
<h3>פסוק ב</h3>
<b>מפכים.</b> מל׳ פך והוא שם כלי מה כמו פך השמן (שם י):
<h3>פסוק ג</h3>
<b>וקו.</b> הוא חבל המדה: 
<b>אפסים.</b> מל׳ פס והאל״ף נוספת והוא כף הרגל וכאשר יקרא כף היד בלשון פס כמ״ש ומלכא חזי פס ידא (דניאל ה׳:ה׳):
<h3>פסוק ד</h3>
<b>ברכים.</b> הם הכרעים: 
<b>מתנים.</b> הם החלצים:
<h3>פסוק ה</h3>
<b>גאו.</b> ענין גודל וכן היגאה גומא (איוב ח): 
<b>שחו.</b> ענין שטיה במים ממעל כמו כאשר יפרש השוחה לשחות (ישעיהו כ״ה:י״א):
<h3>פסוק ח</h3>
<b>הגלילה.</b> מחוז וכן גלילות פלשת (יואל ד): 
<b>הערבה.</b> ת״י במישרא: 
<b>ונרפאו.</b> מל׳ רפואה ר״ל ימתקו:
<h3>פסוק ט</h3>
<b>חיה.</b> ר״ל שיש בה חיות ואמר לתוספת ביאור: 
<b>ישרץ.</b> ענין ההולדה עם הרבוי וכן פרו וישרצו (שמות א):
<h3>פסוק י</h3>
<b>דוגים.</b> ר״ל ציידי דגים: 
<b>משטוח.</b> ענין פרישה: 
<b>לחרמים.</b> לרשתות וכן משטח חרמים תהיה (לעיל כו): 
<b>למינה.</b> מל׳ מין:
<h3>פסוק יא</h3>
<b>בצאתיו.</b> כן יקרא כניסת המים במקום הטיט הלח וכן היגאה גומא בלא בצה (איוב ח׳:י״א): 
<b>וגבאיו.</b> ענין חפירה ובור כמו ולחשוף מים מגבא (ישעיהו ל׳:י״ד): 
<b>ולא ירפאו.</b> הא׳ יתירה וטפלה:
<h3>פסוק יב</h3>
<b>יבול.</b> ענין כמישה כמו ועלהו לא יבול (תהילים א׳:ג׳): 
<b>יתום.</b> ענין כליון והשלמה כמו תם הכסף (בראשית מז): 
<b>יבכר.</b> כן יקרא בשול הפירות כמו בכורי ענבים (במדבר יג): 
<b>לתרופה.</b> מל׳ רפואה:
<h3>פסוק יג</h3>
<b>גה.</b> כמו זה והגימ״ל הוא במקום הזי״ן באטב״ח וכן לבג לגוים (לעיל כה) ור״ל לבז לגוים: 
<b>חבלים.</b> חלקים על כי הדרך לחלק נחלה במדידת החבל וכן והיה חבל לשארית וגו׳ (צפניה ב׳:ז׳):
<h3>פסוק יד</h3>
<b>ונפלה.</b> זה הלשון יאמר על הירושה וכן למטה והיה תפילו ובדרז״ל ביום אתה מפיל נחלות (ב״ב קי״ג):
<h3>פסוק יח</h3>
<b>על הים.</b> עד הים וכן וירכתו על צידון (בראשיח מט): 
<b>תמודו.</b> מל׳ מדידה:
<h3>פסוק יט</h3>
<b>נגב תימנה.</b> כפל המלה בשמות נרדפות כמו אדמת עפר (דניאל י״ב):
<h3>פסוק כ</h3>
<b>נוכח.</b> נגד כמו לנוכח אשתו (בראשית כ״ה):
<h3>פסוק כב</h3>
<b>כאזרח.</b> כן יקרא ישראל גמור כמו האזרח והגר הגר (ויקרא ט״ז:כ״ט):
<h2>פרק מח</h2>
<h3>פסוק א</h3>
<b>אל יד.</b> אצל מקום כמו יד אבשלום (ש״ב יח):
<h3>פסוק ב</h3>
<b>ועל גבול.</b> סמוך לגבול כמו ועליו מטה מנשה (במדבר ב׳:כ׳):
<h3>פסוק י</h3>
<b>ולאלה.</b> כמו ובאלה ובאה הלמ״ד במקום בי״ת וכן ישבת לכסא (תהלים ט):
<h3>פסוק יא</h3>
<b>המקודש.</b> כמו המקודשים והוא דרך כלל: 
<b>תעו.</b> הוא לשון מושאל מן התועה בדרך:
<h3>פסוק יב</h3>
<b>תרומיה.</b> ענין הפרשה:
<h3>פסוק יג</h3>
<b>לעומת.</b> ר״ל שוה לה וכן והאופנים לעומתם (לעיל י):
<h3>פסוק יד</h3>
<b>ימר.</b> מל׳ תמורה וחלוף:
<h3>פסוק טו</h3>
<b>על פני.</b> ר״ל באורך: 
<b>למושב.</b> מלשון ישיבה: 
<b>ולמגרש.</b> יקרא כן לפי שהוא חוץ לעיר וכאלו נגרש מן העיר:
<h3>פסוק כ</h3>
<b>רביעית.</b> מרובעת: 
<b>אל.</b> כמו עם: 
<b>אחוזת.</b> חלק ונחלה:
<h3>פסוק כא</h3>
<b>אל פני.</b> לפני: 
<b>על פני.</b> כמו אל פני: 
<b>על גבול.</b> עד הגבול:
<h3>פסוק כב</h3>
<b>ומאחוזת.</b> הוא במ״ם ההשוואה כמו מגדיש ועד קמה (שופטים ט״ו:ה׳) ור״ל בין גדיש וכו׳:
<h3>פסוק כח</h3>
<b>אל פאת.</b> בפאת: 
<b>על הים.</b> אל הים:
<h3>פסוק כט</h3>
<b>מחלקותם.</b> מלשון חלוקה:
<h3>פסוק ל</h3>
<b>תוצאות.</b> השערים שיוצאין בהן:
<h3>פסוק לב</h3>
<b>ואל פאת.</b> ובפאת: 
<b>ושער.</b> הוי״ו יתירה וטפילה:
<h3>פסוק לג</h3>
<b>מדה.</b> הוא קנה המדה בת ששה אמות:
