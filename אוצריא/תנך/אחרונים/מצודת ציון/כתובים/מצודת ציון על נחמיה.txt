<h1>מצודת ציון על נחמיה</h1>
רבי דוד אלטשולר
<h2>פרק א</h2>
<h3>פסוק א</h3>
<b>הבירה.</b> ר״ל מקום ארמון המלך:
<h3>פסוק ב</h3>
<b>הפליטה.</b> ענין שארית וכן שריד ופליט (יהושע ח׳):
<h3>פסוק ג</h3>
<b>מפורצת.</b> מל׳ פרצה ושבר: 
<b>נצתו.</b> מל׳ הצתה ושרפה כמו ויצת אש (איכה ד׳):
<h3>פסוק ד</h3>
<b>צם.</b> מתענה:
<h3>פסוק ה</h3>
<b>אנא.</b> הוא ענין ל׳ בקשה:
<h3>פסוק ו</h3>
<b>תהי נא.</b> תהא עתה או היא ענין ל׳ בקשה: 
<b>קשבת.</b> ענין שמיעה:
<h3>פסוק ז</h3>
<b>חבול.</b> ענין השחתה כי השחית כל בשר (בראשית ו׳:י״ב) ת״א חבילו:
<h3>פסוק ח</h3>
<b>תמעלו.</b> ענין חטא ופשע: 
<b>אפיץ.</b> אפזר:
<h2>פרק ב</h2>
<h3>פסוק א</h3>
<b>לארתחשסתא.</b> הוא דריוש הפרסי ונקרא כן ע״ש המלכות כמו פרעה למצרים והדומים:
<h3>פסוק ג</h3>
<b>ירעו.</b> מל׳ רעה: 
<b>חרבה.</b> מל׳ חורבן: 
<b>אוכלו.</b> נשרפו:
<h3>פסוק ו</h3>
<b>והשגל.</b> המלכה המיוחדת לו למשכב המשגל:
<h3>פסוק ח</h3>
<b>הפרדס.</b> הוא גן מעץ פרי כמו גנות ופרדסים (קהלת ב׳): 
<b>לקרות.</b> מלשון תקרה: 
<b>הבירה.</b> כן יקרא בה״מ כמ״ש לא לאדם הבירה (דה״א כ״ט):
<h3>פסוק יב</h3>
<b>רוכב בה.</b> רוכב עליה וכן ינתן בו (שמות כ״א) ור״ל עליו:
<h3>פסוק יג</h3>
<b>אכלו.</b> נשרפו:
<h3>פסוק יד</h3>
<b>ברכת.</b> ענין מקוה המים וכן תעלת הברכה (ישעיה ז׳):
<h3>פסוק טו</h3>
<b>בנחל.</b> בעמק ואמר עולה כי לפני הנחל היה הר:
<h3>פסוק טז</h3>
<b>והסגנים.</b> הוא מין שררה: 
<b>ולחורים.</b> כן יקראו השרים הגדולים והוא מל׳ חיור ולובן הפוך מן השפלים הנקראים חשוכים כמ״ש בל יתיצב לפני חשוכים (משלי כ׳ ב):
<h3>פסוק יז</h3>
<b>נצתו.</b> מל׳ הצתה ושריפה:
<h2>פרק ג</h2>
<h3>פסוק א</h3>
<b>שער הצאן.</b> כן שמו על דבר ידוע אצלם וכן כולם:
<h3>פסוק ה</h3>
<b>ואדיריהם.</b> מל׳ אדיר וחזק ור״ל העשירים: 
<b>צורם.</b> כמו צוארם באל״ף:
<h3>פסוק ז</h3>
<b>פחת.</b> ענין שררה ומושל:
<h3>פסוק ח</h3>
<b>צורפים.</b> צורפי זהב וכסף: 
<b>ויעזבו.</b> ענינו מלוי העפר לחזוק ובדרז״ל תקרה ומעזיבה (ב״מ קיו):
<h3>פסוק ט</h3>
<b>פלך.</b> מחוז כי חבל ארגוב (דברים ג׳:ד׳) ת״א בית פלך:
<h3>פסוק יג</h3>
<b>השפות.</b> כמו האשפות:
<h3>פסוק טו</h3>
<b>ויטללנו.</b> הוא ענין צל כי בצל קורתי (בראשית י״ט:ח׳) ת״א בטלל ור״ל עשה חקרה לצל ומחסה: 
<b>ברכת השלח.</b> מקוה המים המשקה עצי הגן ונקראים שלח ע״ש התפשטות הענפים וכן שלחיך פרדס רמונים (ש״ה ד׳):
<h3>פסוק יט</h3>
<b>הנשק.</b> כלי זיין כמו ועיר מבצר והנשק (מ״ב י׳): 
<b>המקצוע.</b> הזוית כמו במקצוע החצר (יחזקאל מ״ו):
<h3>פסוק כ</h3>
<b>החרה.</b> ענין חמום כמו נחר מפוח (ירמיה ו׳):
<h3>פסוק כא</h3>
<b>תכלית.</b> קצה וסוף:
<h3>פסוק כד</h3>
<b>הפנה.</b> כן נקרא המגדל על כי דרכו לעמוד בפנה וכן ועל הפנות הגבוהות (צפניה א׳):
<h3>פסוק כה</h3>
<b>המטרה.</b> הוא משמר בית האסורים כי ויאסוף אותם אל משמר (בראשית מ״ב:י״ז) ת״א לבית מטרה:
<h3>פסוק כו</h3>
<b>והנתינים.</b> הם הגבעונים: 
<b>בעופל.</b> שם מגדל כמו ויבא אל העופל (מ״ב ה׳):
<h3>פסוק לא</h3>
<b>והרוכלים.</b> הם סוחרי הבושם:
<h3>פסוק לד</h3>
<b>האמללים.</b> הנכרתים וחלושים כמו כי אומלל אני (תהילים ו׳:ג׳): 
<b>היעזבו.</b> מלשון מעזיבה והוא מלוי העפר לחזוק: 
<b>היחיו.</b> ענין רפואה כמו עד חיותם (יהושע ה׳) ובא בדרך השאלה וכמ״ש כי עלתה ארוכה לחומת וכו׳ (לקמן ד׳): 
<b>מערמות.</b> ענין גל ותל וכן ויתנו ערמות ערמות (דה״ב ל״א):
<h3>פסוק לז</h3>
<b>תכס.</b> כמו תכסה: 
<b>אל תמחה.</b> אל תמחוק:
<h2>פרק ד</h2>
<h3>פסוק א</h3>
<b>ארוכה.</b> ענין רפואה כמו ארוכת בת עמי (ירמיהו ח׳:כ״ב) ור״ל נתחזק ובא בדרך השאלה:
<h3>פסוק ב</h3>
<b>ויקשרו.</b> ענין אגודה: 
<b>תועה.</b> המבולבל בדעתו לבלי דעת מה יעשה קרוי תועה וכן תעיתי כשה אובד (תהילים קי״ט:קע״ו):
<h3>פסוק ד</h3>
<b>כשל.</b> ענין חלשות ונפילת הכח כמו לכל כושל (דה״ב כ״ח): 
<b>הסבל.</b> ענין טעינת משא כמו נושא סבל (מ״א ה׳):
<h3>פסוק ה</h3>
<b>והשבתנו.</b> ענין בטול ומניעה כמו שבת נוגש (ישעיה י״ד):
<h3>פסוק ז</h3>
<b>בצחיחים.</b> בעליונות הסלעים מקום היובש שבו והוא מלשון צחה צמא (שם ה׳) וכן על צחיח סלע (יחזקאל כ״ד): 
<b>רמחיהם.</b> חניתות:
<h3>פסוק י</h3>
<b>והרמחים.</b> הוי״ו יתירה: 
<b>והשריונים.</b> הוא כעין מלבוש עשוי מברזל ללבוש במלחמה להציל ממכת חרב וחנית:
<h3>פסוק יא</h3>
<b>עומשים.</b> כמו עומסים בסמ״ך והוא ענין טעינת משא כמו ויעמוס איש על חמורו (בראשית מ״ד:י״ג): 
<b>השלח.</b> החרב כמו ויעש שלח לרוב (דה״ב ל״ב):
<h3>פסוק יב</h3>
<b>אסורים.</b> קשורים:
<h3>פסוק יג</h3>
<b>נפרדים.</b> פזורים:
<h3>פסוק טו</h3>
<b>השחר.</b> הוא האור הנוצץ בפאת המזרח טרם יגלה השמש:
<h3>פסוק יז</h3>
<b>שלחו.</b> ענין הפשט כי ופשט את בגדיו (ויקרא ו׳:ד׳) ת״א ושלח:
<h2>פרק ה</h2>
<h3>פסוק ג</h3>
<b>עורבים.</b> ענין משכון כמו מה הערבון (בראשית לח):
<h3>פסוק ד</h3>
<b>למדת.</b> כמו למנדת והוא מין מס כמו מנדה בלו והלך (עזרא ד׳) ונפלה הנו״ן:
<h3>פסוק ה</h3>
<b>כובשים.</b> ענין התפישה בחזקה כמו ויכבשום לעבדים (ירמיה לד): 
<b>לאל.</b> ענין כח ואומץ כמו יש לאל ידי (בראשית ל״א:כ״ט):
<h3>פסוק ז</h3>
<b>וימלך.</b> ענין עצה כמו מלכי ישפר עליך (דניאל ד): 
<b>משא.</b> חוב והלואה כמו משאת מאומה (דברים כ״ד): 
<b>קהלה.</b> אסיפה והקהל:
<h3>פסוק ח</h3>
<b>כדי.</b> מלשון די הפסוק: 
<b>ויחרישו.</b> ושתקו:
<h3>פסוק יא</h3>
<b>ומאת הכסף.</b> שקלי הכסף: 
<b>התירוש.</b> יין: 
<b>היצהר.</b> שמן:
<h3>פסוק יג</h3>
<b>חצני.</b> כן יקרא כנף הבגד וכן והביאו בניך בחוצן (ישעיה מ״ט): 
<b>נערתי.</b> עניינו תנועת דבר מה בחזקה להפיל ממנו מה שעליו כמו התנערי מעפר (שם נ״ב):
<h3>פסוק יד</h3>
<b>פחם.</b> פחה שלהם:
<h3>פסוק טו</h3>
<b>אחר.</b> הוא כענין מלבד ר״ל לבד לקיחת מ׳ שקלים לקחו עוד בלחם ויין: 
<b>שלטו.</b> משלו:
<h3>פסוק יח</h3>
<b>נעשה.</b> ענין תקון כמו וימהר לעשות אותו (בראשית י״ח): 
<b>ברורות.</b> מל׳ ברירה ובחירה:
<h2>פרק ו</h2>
<h3>פסוק א</h3>
<b>פרץ.</b> שבירה:
<h3>פסוק ב</h3>
<b>ונועדה.</b> מל׳ וועד ואסיפה כמו ויועדו כל המלכים (יהושע י״א:ה׳):
<h3>פסוק ג</h3>
<b>תשבת.</b> מלשון השבתה ובטול: 
<b>ארפה.</b> מלשון רפיון:
<h3>פסוק ו</h3>
<b>וגשמו.</b> הוא גשם הערבי וכן יתר יתרו: 
<b>הוה.</b> הוא מלשון הויה:
<h3>פסוק ז</h3>
<b>נביאים.</b> ענינו בעלי הדבור כמו ניב שפתים (ישעיה נ״ז):
<h3>פסוק ח</h3>
<b>בודם.</b> ענין המצאת הכזב וכן בדיך מתים יחרישו (איוב י״א:ג׳):
<h3>פסוק ט</h3>
<b>כולם.</b> ענינו כמו כולכם ודוגמתו ואולם כולם תשובו (שם י״ז):
<h3>פסוק י</h3>
<b>עצור.</b> מעוכב וכן נעצרה נא אותך (שופטים י״ג:ט״ו):
<h3>פסוק יב</h3>
<b>וסנבלט.</b> הוי״ו היא במקום או כמו ומקלל אביו ואמו (שמות כ״א:י״ז):
<h3>פסוק טז</h3>
<b>ויפלו.</b> ענינו שפלות וגרעון כמו נופלים מערלים (יחזקאל ל״ב):
<h2>פרק ז</h2>
<h3>פסוק א</h3>
<b>ויפקדו.</b> מלשון פקידות וגזברות:
<h3>פסוק ג</h3>
<b>יגיפו.</b> יסגירו כי וסגרת הדלת (מ״ב ד׳) ת״י ותגיפון:
<h3>פסוק ה</h3>
<b>להתייחש.</b> ענין יחוס הוא הודעת ספר הדורות מן המשפחות ומי אביהם:
<h3>פסוק סד</h3>
<b>ויגאלו.</b> ענין טנוף ומאוס וכן לחם מגואל (מלאכי א׳):
<h3>פסוק סו</h3>
<b>רבוא.</b> הוא עשרת אלפים:
<h3>פסוק סח</h3>
<b>פרדיהם.</b> הם הבאים מן הסוס והחמור:
<h3>פסוק ע</h3>
<b>דרכמונים.</b> שם מטבע ידוע אצלם:
<h3>פסוק עא</h3>
<b>מנים.</b> שם משקל ליטרא:
<h3>פסוק עב</h3>
<b>ויגע.</b> כמו והגיע:
<h2>פרק ח</h2>
<h3>פסוק א</h3>
<b>הסופר.</b> החכם ובדח״ל סופר מברך ובור יוצא (חולין קי״ח):
<h3>פסוק ה</h3>
<b>עמדו.</b> ענין שתיקה כמו עמדו ולא ענו (איוב ל״ב:ט״ז):
<h3>פסוק ו</h3>
<b>במועל.</b> מלשון העלאה והרמה: 
<b>ויקדו.</b> כפפו הקדקוד:
<h3>פסוק ח</h3>
<b>ושום.</b> מלשון שימה:
<h3>פסוק י</h3>
<b>מנות.</b> ענין חלק ומתן כמו והיה לך למנה (שמות כ״ט:כ״ו):
<h3>פסוק יא</h3>
<b>מחשים.</b> משתיקים כמו עת לחשות (קהלת ג׳): 
<b>הסו.</b> שתקו כמו ויהס כלב (במדבר י״ג):
<h3>פסוק טו</h3>
<b>ויעבירו קול.</b> הוא ענין הכרזה כמו ויעבירו קול במחנה (שמות ל״ו:ו׳): 
<b>עבות.</b> מלשון עב ור״ל מרובה בעלים וקלועים זע״ז וכן שתי עבותות הזהב (שם כ״ח):
<h2>פרק ט</h2>
<h3>פסוק ט</h3>
<b>עני.</b> מלשון עינוי:
<h3>פסוק יא</h3>
<b>בקעת.</b> חלקת לשנים: 
<b>במצולות.</b> עומק המים כמו ותשלך במצולות ים (מיכה ז׳:י״ט): 
<b>עזים.</b> מל׳ עוז וחזק:
<h3>פסוק יב</h3>
<b>הנחיתם.</b> הנהגתם כמו ולא נחם (שמות י״ג):
<h3>פסוק טז</h3>
<b>ערפם.</b> הוא מול הפנים:
<h3>פסוק יז</h3>
<b>וימאנו.</b> מלשון מיאון וסירוב:
<h3>פסוק יח</h3>
<b>מסכה.</b> מדבר הניצק וניתך: 
<b>נאצות.</b> ענין כעס ובזיון:
<h3>פסוק כ</h3>
<b>ומנך.</b> מלשון מן: 
<b>מנעת.</b> חדלת:
<h3>פסוק כא</h3>
<b>כלכלתם.</b> ענין ספוק הצורך כמו ויכלכל יוסף (בראשית מ״ז): 
<b>בלו.</b> מלשון בליה ורקבון: 
<b>בצקו.</b> ענין עיסה המחומץ:
<h3>פסוק כב</h3>
<b>לפאה.</b> לקצה כמו פאת שדך (ויקרא י״ט):
<h3>פסוק כד</h3>
<b>ותכנע.</b> מלשון הכנעה:
<h3>פסוק כה</h3>
<b>בצורות.</b> מלשון מבצר: 
<b>שמנה.</b> מלשון שמן: 
<b>ויתעדנו.</b> ענין עונג ותפנוק כמו מעדני מלך (בראשית מ״ט):
<h3>פסוק כו</h3>
<b>גום.</b> גופם כמו גוית שאול (שמואל א׳ ל״א):
<h3>פסוק כז</h3>
<b>ויצרו.</b> מלשון צרה:
<h3>פסוק כח</h3>
<b>וירדו.</b> ומשלו כמו רדה בקרב אויביך (תהילים ק״י:ב׳):
<h3>פסוק כט</h3>
<b>ותעד.</b> ענין התראה:
<h3>פסוק לב</h3>
<b>התלאה.</b> ענין יגיעה וטורח כמו את כל התלאה (שמות י״ח):
<h3>פסוק לה</h3>
<b>ממעלליהם.</b> ממעשיהם כמו עולל לי (איכה א׳):
<h3>פסוק לז</h3>
<b>גויותינו.</b> ענין גוף:
<h2>פרק י</h2>
<h3>פסוק א</h3>
<b>אמנה.</b> ענין קיום כמו יאמן נא דברך (מ״א ה׳): 
<b>החתום.</b> ענינו גמר וסוף ובדרז״ל כל חותמי ברכות (ברכות ס״ג):
<h3>פסוק ל</h3>
<b>באלה.</b> הוא קללת השבועה כמו בשבועת האלה (במדבר ה׳):
<h3>פסוק לב</h3>
<b>ונטש.</b> ונעזוב כמו תשמטנה ונטשתה (שמות כ״ג): 
<b>ומשא.</b> חוב ההלואה:
<h3>פסוק לד</h3>
<b>המערכת.</b> ענין סדור:
<h3>פסוק לה</h3>
<b>מזומנים.</b> ענין הכנה וקביעות וכן בעתים מזומנות (לקמן י״ג): 
<b>לבער.</b> מלשון הבערה והסקה:
<h3>פסוק לח</h3>
<b>עריסותינו.</b> ענין עיסה כמו ראשית עריסותיכם (במדבר ט״ו): 
<b>תירוש.</b> יין: 
<b>ויצהר.</b> שמן:
<h2>פרק יא</h2>
<h3>פסוק א</h3>
<b>הידות.</b> החלקים כמו וארבע הידות (בראשית מ״ז):
<h3>פסוק יז</h3>
<b>יהודה.</b> מלשון הודות והלל:
<h3>פסוק כג</h3>
<b>ואמנה.</b> ענין קיום:
<h2>פרק יב</h2>
<h3>פסוק ח</h3>
<b>הידות.</b> מלשון הודות והלול:
<h3>פסוק כו</h3>
<b>הפחה.</b> המושל: 
<b>הסופר.</b> החכם:
<h3>פסוק כז</h3>
<b>ובחנוכת.</b> התחלת דבר מה לעמוד בה משם והלאה קרוי חנוך בל׳ מקרא: 
<b>מצלתים וכו׳.</b> מיני כלי נגון:
<h3>פסוק כח</h3>
<b>הככר.</b> המישור:
<h3>פסוק לז</h3>
<b>ועל, מעל.</b> ענינם כמו לפני ואצל:
<h3>פסוק מד</h3>
<b>הנשכות.</b> כמו הלשכות: 
<b>מנאות.</b> מתנות וחלק כמו ושלחו מנות (לעיל ח׳):
<h2>פרק יג</h2>
<h3>פסוק ב</h3>
<b>לא קדמו.</b> לא באו לפניהם כמו במה אקדם ה׳ (מיכה ו׳:ו׳):
<h3>פסוק ה</h3>
<b>ויעש.</b> ענין תקון כמו וימהר לעשות אותו (בראשית י״ח:ז׳):
<h3>פסוק ו</h3>
<b>נשאלתי.</b> מל׳ שאלה ובקשה ועל כי שאלתו היה על עצמו אמר בלשון נפעל וכן נשאל נשאל דוד (שמואל א׳ כ׳):
<h3>פסוק ז</h3>
<b>נשכה.</b> כמו לשכה:
<h3>פסוק יא</h3>
<b>ואריבה.</b> מלשון ריב:
<h3>פסוק יד</h3>
<b>תמח.</b> כמו תמחה והוא ענין מחיקה:
<h3>פסוק טו</h3>
<b>גתות.</b> הכלי שדורכים בו הענבים להוציא היין קרוי גת וכן כדורך בגת (ישעיה ס״ג): 
<b>הערמות.</b> כרי לתבואה כמו ויתנו ערמות (ד״ה ב׳ ל״א): 
<b>ועומסים.</b> ענין הטענת משא כמו ויעמוס איש על חמורו (בראשית מ״ד:י״ג): 
<b>ציד.</b> מלשון צידה ומזון:
<h3>פסוק טז</h3>
<b>דג.</b> ר״ל קבוצת דגים:
<h3>פסוק יז</h3>
<b>חורי יהודה.</b> שרי יהודה:
<h3>פסוק יט</h3>
<b>צללו.</b> מלשון צל:
<h3>פסוק כ</h3>
<b>הרוכלים.</b> מוכרי הבושם:
<h3>פסוק כא</h3>
<b>לנים.</b> מל׳ לינה: 
<b>תשנו.</b> מל׳ שנית:
<h3>פסוק כב</h3>
<b>וחוסה.</b> ענין חמלה כמו אתה חסת על הקיקיון (יונה ד׳:י׳):
<h3>פסוק כה</h3>
<b>ואמרטם.</b> ענין תלישת השער כמו ואיש כי ימרט ראשו (ויקרא י״ג:מ׳):
<h3>פסוק כז</h3>
<b>למעול.</b> ענין חטא ופשע:
<h3>פסוק כט</h3>
<b>גאלי.</b> ענין טנוף ומאוס כמו ויגאלו מן הכהונה (לעיל ז׳):
<h3>פסוק ל</h3>
<b>משמרות.</b> כל דבר המוטל על אנשים הרבה לעשות כל אחד בזמנו קרוי משמר כי ישמור לבוא בזמן הקבוע לו ולא יעבור:
<h3>פסוק לא</h3>
<b>מזומנות.</b> ענין הכנה וקביעות כמו לעתים מזומנים (לעיל י׳):
