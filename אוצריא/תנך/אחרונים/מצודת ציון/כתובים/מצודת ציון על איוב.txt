<h1>מצודת ציון על איוב</h1>
רבי דוד אלטשולר
<h2>פרק א</h2>
<h3>פסוק ג</h3>
<b>צמד.</b> זוג וכן ויקח צמד בקר (ש״א יא) על כי דרכם ללכת מצומדים ומחוברים יחד:
<h3>פסוק ה</h3>
<b>הקיפו.</b> סבבו כמו הקף פעם אחת (יהושע ו׳:י״א):
<b>ויקדשם.</b> ענין הזמנה כמו התקדשו למחר (במדבר יא):
<b>וברכו.</b> לשון כנוי כלפי מעלה:
<h3>פסוק ו</h3>
<b>בני האלהים.</b> הם המלאכים הקרובים אל השכינה להיות מבני ביתה וכן ויריעו כל בני אלהים (לקמן לח):
<b>על ה׳.</b> סמוך לו וכן החונים עליו (במדבר ב) ואמר בלשון בני אדם:
<b>השטן.</b> מלאך מקטרג:
<h3>פסוק ז</h3>
<b>משוט.</b> ענין ההליכה אנה ואנה כמו שטו העם ולקטו (שם יא):
<h3>פסוק י</h3>
<b>שכת.</b> ענין גדר כמו הסר משוכתו (ישעיה ה):
<h3>פסוק יא</h3>
<b>וגע.</b> מל׳ נגיעה:
<b>על פניך.</b> בעבור כעסך וכן אתן את פני (ויקרא כ׳:ג׳) וזה על כי בהפנים יוכר הכעס:
<b>יברכך.</b> לשון כנוי כלפי מעלה:
<h3>פסוק יד</h3>
<b>ומלאך.</b> שליח:
<h3>פסוק טו</h3>
<b>ותפול.</b> ענין חנייה כמו נופלים בעמק (שופטים ז):
<b>ואמלטה.</b> ענין הצלה:
<h3>פסוק טז</h3>
<b>אש אלהים.</b> דרך המקרא שרוצה להגדיל דבר מה סומכו למלת השם וכן ארזי אל (תהלים פ):
<h3>פסוק יז</h3>
<b>ראשים.</b> חלקים כמו וראש אחד בא (שופטים ט׳:ל״ז):
<b>ויפשטו.</b> מל׳ התפשטות ושטיחה:
<h3>פסוק יט</h3>
<b>מעבר.</b> מפאת:
<b>פנות.</b> זויות:
<h3>פסוק כ</h3>
<b>מעילו.</b> שם מלבוש מה:
<b>ויגז.</b> ותלש כמו קרחי וגזי (מיכה א):
<h3>פסוק כא</h3>
<b>יצתי.</b> כמו יצאתי באל״ף:
<h3>פסוק כב</h3>
<b>נתן.</b> עניינו האמירה על הדבר וכן נתנו לדוד רבבות (ש״א יח) ויתכן שהוא מל׳ שם יתנו צדקות ה׳ (שופטים ה):
<b>תפלה.</b> ענין דבר גרוע שאין בו טעם וכן ובנביאי שומרון ראיתי תפלה (ירמיה כג):
<h2>פרק ב</h2>
<h3>פסוק ג</h3>
<b>ועודנו.</b> ועודו הוא:
<b>ותסיתני.</b> מל׳ הסתה ופתוי:
<b>לבלעו.</b> להשחיתו כמו בלע ה׳ (איכה ב):
<h3>פסוק ז</h3>
<b>מכף רגלו.</b> כמו שנקרא תוך היד כף כן נקראה תחתית הרגל:
<b>קדקדו.</b> הוא אמצעית הראש מקום יחולק שם השער אילך ואילך:
<h3>פסוק ח</h3>
<b>להתגרד.</b> ענין חיכוך ובדרז״ל גורד כדרכו ואינו חושש (שבת קמז):
<h3>פסוק ט</h3>
<b>ברך.</b> לשון כנוי כלפי מעלה:
<h3>פסוק י</h3>
<b>הנבלות.</b> פחותות וגרועות:
<h3>פסוק יא</h3>
<b>ויועדו.</b> מלשון וועד ואסיפה:
<h2>פרק ג</h2>
<h3>פסוק ב</h3>
<b>ויען.</b> עניינו הרמת קול וכן וענו הלוים וגו׳ קול רם (דברים כ״ז:י״ד):
<h3>פסוק ג</h3>
<b>אולד.</b> אמר דבריו כאלו ידבר קודם הלידה:
<h3>פסוק ד</h3>
<b>תופע.</b> תזרח כמו הופיע מהר פארן (שם לג):
<b>נהרה.</b> אורה כמו ונהורא עמיה שרא (דניאל ב׳:כ״ב):
<h3>פסוק ה</h3>
<b>יגאלהו.</b> כמו יגעלהו בעי״ן ועניינו טנוף ולכלוך וכן לחם מגואל (מלאכי א):
<b>וצלמות.</b> צלו של מות הוא חשכת הקבר:
<b>יבעתוהו.</b> מל׳ בעתה וחרדה:
<b>כמרירי.</b> ענין חמימה כמו כתנור נכמרו (איכה ה׳:י׳) ובאה בהכפל למ״ד הפעל על משקל סגריר (משלי כז):
<h3>פסוק ו</h3>
<b>אופל.</b> חשך עב:
<b>יחד.</b> מל׳ אחד:
<h3>פסוק ז</h3>
<b>גלמוד.</b> יחידי כמו עדת חנף גלמוד (לקמן טו):
<h3>פסוק ח</h3>
<b>יקבהו.</b> ענין קללה כמו לכה קבה לי (במדבר כ״ב:י״א):
<b>העתידים.</b> המוכנים כמו להיות עתידים ליום הזה (אסתר ג׳:י״ד):
<b>עורר.</b> מל׳ התעוררות:
<b>לויתן.</b> ענין אבלות ובירושלמי לא תעורר אשה לויתה במועד (מ״ק פרק משקין):
<h3>פסוק ט</h3>
<b>נשפו.</b> תחלת הלילה וסופו שניהם קרואים נשף ובדרז״ל תרי נשפי הוו וכו׳ (ברכות ג) והוא ענין חשך כמו בנשף בערב יום (משלי ז׳:ט׳):
<b>בעפעפי.</b> הוא אישון העין והושאל לבקיעת אור השחר והוא האור הנוצץ בפאת המזרח טרם יגלה השמש שהוא נראה כפתיחת העין:
<h3>פסוק יא</h3>
<b>אמות.</b> אמר דבריו כאלו ידבר עד לא יולד:
<b>ואגוע.</b> ואמות כמו כי גוע אהרן (במדבר כ׳:כ״ט):
<h3>פסוק יב</h3>
<b>קדמוני.</b> באו לפני כמו ולא יקדמנה מגן (ישעיהו ל״ז:ל״ג):
<b>ומה.</b> ענינו כמו למה וכן מה יתאונן אדם (איכה ג׳:ל״ט):
<h3>פסוק יד</h3>
<b>למו.</b> לעצמם:
<h3>פסוק טז</h3>
<b>טמון.</b> מכוסה ונסתר:
<b>כעוללים.</b> כן יקרא התינוק הרך כמו עוללי טפוחים (שם ב) וכן יקרא במעי האם:
<h3>פסוק יח</h3>
<b>שאננו.</b> מל׳ שאנן והשקט:
<b>נוגש.</b> מל׳ נגישה וכפיה:
<h3>פסוק יט</h3>
<b>חפשי.</b> ענין חרות כמו יצא לחפשי חנם (שמות כא):
<h3>פסוק כ</h3>
<b>למה יתן.</b> מי שבידו ליתן וקצר בדבר המובן מאליו וכמוהו רבים:
<h3>פסוק כא</h3>
<b>המחכים.</b> המקוים כמו וחכיתי לה׳ (ישעיה ח):
<b>ויחפרוהו.</b> מל׳ חפירה ור״ל יחפשו כי המחפש חופר בקרקע:
<b>ממטמונים.</b> מאוצרות כי הדרך להניחם במקום טמון ונסתר:
<h3>פסוק כב</h3>
<b>אלי גיל.</b> אל גיל:
<h3>פסוק כג</h3>
<b>ויסך.</b> ענין גדר כמו אתה שכת בעדו (לעיל א):
<h3>פסוק כד</h3>
<b>ויתכו.</b> ענין שפיכה ויציקה כמו עד נתך מים (שמואל ב כ״א:י׳):
<b>שאגותי.</b> צעקותי:
<h3>פסוק כה</h3>
<b>כי פחד פחדתי.</b> אשר פחד פחדתי וכן כי גוע אהרן (במדבר כ׳:כ״ט):
<b>ויאתיני.</b> באה עלי כמו אתא בקר (ישעיה כא):
<b>יגורתי.</b> ענין פחד כמו ויגר מואב (במדבר כב):
<b>יבא לי.</b> כמו בא לי:
<h3>פסוק כו</h3>
<b>נחתי.</b> מל׳ נחת ומנוחה:
<h2>פרק ד</h2>
<h3>פסוק א</h3>
<b>ויען.</b> מל׳ עניה ותשובה:
<h3>פסוק ב</h3>
<b>הנסה.</b> מל׳ נסיון והיא בה״א התימה:
<b>תלאה.</b> ענין עייפות ויגיעה כמו את כל התלאה (שמות יא):
<b>ועצור.</b> ענין מניעה ועכבה כמו שרים עצרו במילים (לקמן כט):
<b>במילין.</b> ענין דבור:
<h3>פסוק ג</h3>
<b>רפות.</b> מל׳ רפיון:
<h3>פסוק ד</h3>
<b>כושל.</b> ענין נפילת הכח והתשות:
<b>כורעות.</b> היא הנפילה על הברכים:
<b>תאמץ.</b> תחזק:
<h3>פסוק ה</h3>
<b>ותלא.</b> כמו ותלאה:
<b>עדיך.</b> אליך כמו ועדיכם אתבונן (לקמן לב):
<b>כסלתך.</b> ענין בטחון ותקוה כמו אשר יקוט כסלו (לקמן ח):
<b>ותום.</b> הוי״ו באה במקום עם וכן ויוסף היה במצרים (שמות א׳:ה׳) ור״ל עם יוסף שהיה במצרים:
<h3>פסוק ז</h3>
<b>נא.</b> עתה:
<b>ואיפה.</b> איה פה:
<b>נכחדו.</b> נכרתו כמו ותכחד מן הארץ (שם ט):
<h3>פסוק ח</h3>
<b>עמל.</b> ענינו עול:
<h3>פסוק ט</h3>
<b>מנשמת.</b> ענין נשיבה וכן מנשמת רוח אפו (שמואל ב כ״ב:ט״ז):
<b>יכלו.</b> מל׳ כליון:
<h3>פסוק י</h3>
<b>שחל.</b> וכפירים ליש ולכיא המה שמות הארי זכר ונקבה אלא שזה גדול מזה:
<b>נתעו.</b> מל׳ תועה וענינו מי שאינו יודע מה לעשות:
<h3>פסוק יא</h3>
<b>יתפרדו.</b> יתפזרו:
<h3>פסוק יב</h3>
<b>שמץ.</b> ענין מעט ומשהו וכן ומה שמץ דבר (לקמן כו):
<h3>פסוק יג</h3>
<b>בשעיפים.</b> ענין מחשבה וכן לכן שעיפי ישיבוני (לק׳ כ):
<b>מחזיונות.</b> ענין ראיה כמו ואתה תחזה (שמות יח):
<b>תרדמה.</b> היא שינה עמוקה:
<h3>פסוק יד</h3>
<b>קראני.</b> מל׳ מקרה:
<h3>פסוק טו</h3>
<b>ורוח.</b> ר״ל המלאך:
<b>יחלוף.</b> יעבור כמו חלף הלך לו (ש״ה ב):
<b>תסמר.</b> מל׳ מסמר ויתד ור״ל נתקשה כמסמר וכן סמר מפחדך בשרי (תהילים קי״ט:ק״כ):
<h3>פסוק טז</h3>
<b>ולא אכיר.</b> הוי״ו היא כטעם אעפ״כ וכן הנמלים וגו׳ ויכינו וגו׳ (משלי ל):
<b>תמונה.</b> צורה:
<b>דממה.</b> מל׳ דמיה ושתיקה:
<h3>פסוק יח</h3>
<b>יאמין.</b> ענינו קיום וכן יתד במקום נאמן (ישעיהו כ״ב:כ״ג):
<b>תהלה.</b> ענין אורה כמו בהלו נרו (לקמן כט):
<h3>פסוק יט</h3>
<b>אף שוכני.</b> תחסר מלת כי וכאומר אף כי והוא ענין כ״ש כמו אף כי אש אכלתהו (יחזקאל ט״ו:ה׳):
<b>חומר.</b> טיט:
<b>עש.</b> ענין הבלוי וההפסד כמו עששה מכעס (תהלים ו):
<h3>פסוק כא</h3>
<b>יתרם.</b> ענין רבוי ותוספת:
<h2>פרק ה</h2>
<h3>פסוק ב</h3>
<b>כעש.</b> כמו כעס בסמ״ך:
<b>ופותה.</b> מל׳ פתוי:
<h3>פסוק ה</h3>
<b>ואל.</b> הוא כמו ואת וכן וירדפו אל מדין (שופטים ז׳:כ״ה) וענינו מן כמו כצאתי את העיר (שמות ט׳:כ״ט):
<b>מצנים.</b> המ״ם נוספת וענינו קוצים וכן צנים פחים (משלי כב):
<b>ושאף.</b> ענין בליעה והמשכה אל הפה כמו שאפה רוח (ירמיה ב):
<b>צמים.</b> כמו צמאים:
<b>חילם.</b> עשרם:
<h3>פסוק ו</h3>
<b>און.</b> ענין שבר:
<h3>פסוק ז</h3>
<b>רשף.</b> גחלת אש כמו רשפיה רשפי אש (ש״ה ח):
<h3>פסוק יא</h3>
<b>וקודרים.</b> ענין שחרות כמו שמש וירח קדרו (יואל ב):
<b>שגבו ישע.</b> כמו שגבו בישע:
<h3>פסוק יב</h3>
<b>תושיה.</b> מל׳ יש:
<h3>פסוק יג</h3>
<b>נפתלים.</b> עקשים כמו אין בהם נפתל (משלי ח׳:ח׳):
<h3>פסוק יד</h3>
<b>יומם.</b> ביומם:
<b>יפגשו.</b> יפגעו:
<b>ימששו.</b> ענין החיפוש בידים להשמר ממכשול כמו כאשר ימשש העור (דברים כ״ח:כ״ט):
<h3>פסוק טז</h3>
<b>קפצה.</b> ענין סתימה וכן וכל עולה קפצה פיה (תהילים ק״ז:מ״ב):
<h3>פסוק יח</h3>
<b>ויחבש.</b> מל׳ תחבושת ורפואה כמו לחבוש לנשברי לב (ישעיהו ס״א:א׳):
<b>ימחץ.</b> ענין הכאה כמו מחץ ראש (תהלים קי):
<h3>פסוק כא</h3>
<b>בשוט.</b> ענין ההליכה אנה ואנה כמו משוט בארץ (לעיל א):
<h3>פסוק כב</h3>
<b>ולכפן.</b> ענין אסיפה וכן כפנה שרשיה (יחזקאל יז) ובדרז״ל יש כנופיא (שבת ס) ועם הוא הפוך:
<h3>פסוק כד</h3>
<b>ופקדת.</b> ענין זכרון והשגחה כמו פקד פקדתי (שמות ג):
<b>נוך.</b> מל׳ נוה ומדור:
<b>תחטא.</b> ענינו חסרון כמו קולע וגו׳ ולא יחטיא (שופטים כ):
<h3>פסוק כו</h3>
<b>בכלח.</b> עת זקנה וכן עלימו אבד כלח (לקמן ל):
<b>אלי קבר.</b> אל קבר:
<b>כעלות.</b> ענין סלוק כמו אל תעלני בחצי ימי (תהילים ק״ב:כ״ה):
<b>גדיש.</b> כרי מן עמרי תבואה:  
<h2>פרק ו</h2>
<h3>פסוק ב</h3>
<b>לו.</b> ענינו כמו אם וכן לו החייתם אותם (שופטים ח׳:י״ט):
<b>כעשי.</b> כמו כעסי בסמ״ך:
<b>והותי.</b> ענין שברון רוח כמו הוה על הוה (יחזקאל ז׳:כ״ו):
<h3>פסוק ג</h3>
<b>לעו.</b> ענין מגומגם ונשחת כמו ושתו ולעו (עובדיה א):
<h3>פסוק ד</h3>
<b>חמתם.</b> ארסם כמו חמת תנינים (דברים לב):
<b>בעותי.</b> מל׳ בעתה וחרדה:
<h3>פסוק ה</h3>
<b>הינהק.</b> כן נקרא קול צעקת הפרא והוא מל׳ ונאק נאקות (יחזקאל ל׳:כ״ד) בחלוף ה״א באל״ף וכן בין שיחים ינהקו (לקמן ל):
<b>יגעה.</b> כן יקרא קול צעקת השור כמו הלוך וגעו (ש״א ו):
<b>בלילו.</b> מל׳ בלבול וערבוב:
<h3>פסוק ו</h3>
<b>תפל.</b> ענינו דבר שאינו מתוקן כל צרכו וכן טחים אותו תפל (יחזקאל י״ג:י׳):
<b>בריר.</b> רוק הפה כמו ויורד רירו (ש״א כא):
<b>חלמות.</b> ענין בריאות וחתק כמו ותחלימני והחייני (ישעיה לח):
<h3>פסוק ז</h3>
<b>מאנה.</b> מל׳ מיאון:
<b>כדוי.</b> מל׳ מדוה וחלי:
<b>לחמי.</b> כן יקרא הבשר וכן ולחמם כגללים (צפני׳ א):
<h3>פסוק ט</h3>
<b>ויואל.</b> וירצה כמו ויואל משה (שמות ב):
<b>יתר.</b> מל׳ התרה ופתיחה:
<b>ויבצעני.</b> ענין השלמה כמו וידיו תבצענה (זכריה ד):
<h3>פסוק י</h3>
<b>ואסלדה.</b> ענין חמום וכויה ובדרז״ל יד סולדת בהן (שבת מ):
<b>בחילה.</b> מל׳ חלחלה ורעדה:
<b>כחדתי.</b> ענין מניעה והעלמה כמו לא כחדו (ישעי׳ ג):
<h3>פסוק יא</h3>
<b>איחל.</b> מל׳ תוחלת ותקוה:
<h3>פסוק יג</h3>
<b>ותושיה.</b> מל׳ יש:
<h3>פסוק יד</h3>
<b>למס.</b> מל׳ המסה והמגה:
<b>חסד.</b> ענינו חרפה כמו חסד הוא (ויקרא כ):
<h3>פסוק טו</h3>
<b>כאפיק.</b> ענינו זרם מרוצת המים כמו כאפיקים בנגב (תהלים קכו):
<h3>פסוק טז</h3>
<b>הקודרים.</b> ענין שחרות וחושך כמו שמש וירח קדרו (יואל ב׳:י׳):
<b>מני.</b> מן:
<b>קרח.</b> הוא הגליד הנקפ׳ מהקור כמו משליך קרחו כפיתים (תהילים קמ״ז:י״ז):
<b>יתעלם.</b> מל׳ העלם ומכוסה:
<h3>פסוק יז</h3>
<b>יזורבו.</b> כמו יצרבו כי זסשר״ץ מתחלפים והוא מענין חמום כמו צרבת השחין (ויקרא יג):
<b>נצמתו.</b> ענין כריתה כמו לבקרים אצמית (תהלים קא):
<b>נדעכו.</b> עין ניתור וקפיצה כמו דעכו כאש קוצים (שם קיח):
<h3>פסוק יח</h3>
<b>ילפתו.</b> ענין אחיזה כמו וילפת שמשון (שופטים טז):
<b>בתוהו.</b> במקום שממה:
<h3>פסוק יט</h3>
<b>קוו.</b> מל׳ קו וחבל:
<h3>פסוק כ</h3>
<b>עדיה.</b> אליה כמו תגע עדיך (לעיל ד):
<b>ויחפרו.</b> ענין בושה:
<h3>פסוק כא</h3>
<b>חתת.</b> שבר כמו חתתה קשתותם (ירמיה נא):
<h3>פסוק כב</h3>
<b>הבו.</b> תנו:
<h3>פסוק כג</h3>
<b>צר.</b> שונא:
<b>עריצים.</b> חזקים:
<h3>פסוק כד</h3>
<b>הורוני.</b> למדוני כמו את מי יורה דעה (ישעיהו כ״ח:ט׳):
<h3>פסוק כה</h3>
<b>נמרצו.</b> נתחזקו כמו וחבל נמרץ (מיכה ב):
<b>ומה.</b> הוי״ו הוא במקום אבל:
<b>יוכיח.</b> ענין ברור דברים כמו והוכיח בדברים (מ״ב יט):
<h3>פסוק כו</h3>
<b>נואש.</b> ענין דבר שאין בו ממש ואין לחשוש עליו וכן ותאמרי נואש (ירמיה ב):
<h3>פסוק כז</h3>
<b>ותכרו.</b> ותחפרו כמו בור כרה (תהלים ז):
<h3>פסוק כח</h3>
<b>הואילו.</b> התרצו כמו ויאל משה (שמות ב):
<b>ועל פניכם.</b> לפניכם כמו על פני (שם ב):
<h3>פסוק כט</h3>
<b>שובו.</b> התעכבו כמו לא ישבו בארץ ה׳ (הושע ט׳:ג׳):
<h3>פסוק ל</h3>
<b>הוות.</b> דברי רשע ושבר:
<h2>פרק ז</h2>
<h3>פסוק א</h3>
<b>צבא.</b> קץ וזמן וכן חליפות וצבא עמדי (לקמן י):
<h3>פסוק ב</h3>
<b>ישאף.</b> יתאוה כמו אל תשאף הלילה (לקמן לו):
<h3>פסוק ג</h3>
<b>מנו.</b> הזמינו כמו וימן ה׳ דג (יונה ב׳:א׳):
<h3>פסוק ד</h3>
<b>ומדד.</b> מל׳ נדידה:
<b>נשף.</b> ערב כמו נשף חשקי (ישעיה כא):
<h3>פסוק ה</h3>
<b>וגוש עפר.</b> חתיכת עפר ובדרז״ל גזרו על גושה (שבת טו):
<b>רגע.</b> נתבקע כמו ואל רגעי ארץ (תהלים לה):
<b>וימאס.</b> מל׳ המסה:
<h3>פסוק ו</h3>
<b>ארג.</b> כן יקרא הכלי אשר ישליך האורג בין חוטי השתי:
<b>באפס.</b> מבלי:
<h3>פסוק ח</h3>
<b>תשורני.</b> תראני כמו אשורנו ולא קרוב (במדבר כ״ד:י״ז):
<h3>פסוק יא</h3>
<b>אחשך.</b> אמנע ואחדל:
<b>אשיחה.</b> מל׳ שיחה ודבור:
<h3>פסוק יב</h3>
<b>תנין.</b> זה הלויתן כת״י:
<h3>פסוק יג</h3>
<b>ערשי.</b> מטתי כמו ערשו ערש ברול (דברים ג׳:י״א):
<b>ישא.</b> תבער ותלהט כמו ותשא הארץ מפניו (נחום א׳:ה׳):
<b>בשיחי.</b> עניני ספור התלאות כמו מרוב שיחי וכעסי (ש״א א):
<h3>פסוק יד</h3>
<b>וחתתני.</b> ענין שבר כמו תראו חתת (לעיל ו):
<b>מחזיונות.</b> ענין ראיה כמו ואתה תחזה (שמות י״ח:כ״א) ור״ל הדמיונות שרואים בחלום וכפל הדבר במ״ש:
<b>תבעתני.</b> מל׳ בעתה וחרדה:
<h3>פסוק טו</h3>
<b>מעצמותי.</b> האברים יקראו עצמות כי הם המעמידים אותם:
<h3>פסוק יז</h3>
<b>תשית.</b> תשים:
<h3>פסוק יח</h3>
<b>ותפקדנו.</b> תשגיח בו כמו ופקדת נוך (לעיל ה):
<b>לבקרים.</b> בכל בקר וכן חדשים לבקרים (איכה ג):
<h3>פסוק יט</h3>
<b>תשעה.</b> תחדל כמו השע ממני ואבליגה (תהלים לט):
<h3>פסוק כ</h3>
<b>למפגע.</b> ענין הכאת מכת מות כמו גש פגע בו (ש״ב א):
<h3>פסוק כא</h3>
<b>ומה.</b> ולמה וכן מה יתאונן (איכה ג):
<b>שחרתני.</b> תדרוש אותי כמו שוחר טוב (משלי יא):
<h2>פרק ח</h2>
<h3>פסוק ב</h3>
<b>ורוח.</b> ענינו כעס כמו הניחו את רוחי (זכריה ו׳:ח׳):
<b>כביר.</b> חזק כמו אל כביר (לקמן לו):
<h3>פסוק ד</h3>
<b>וישלחם.</b> גרשם כמו שלח מעל פני (ירמיהו ט״ו:א׳) והוי״ו היא במקום אז וכן אם בחוקתי תלכו וגו׳ ונתתי וגו׳ (ויקרא כ״ו:ג׳) ור״ל אז נתתי וגו׳:
<b>ביד.</b> במקום כמו יד אבשלום (ש״ב יח):
<h3>פסוק ו</h3>
<b>זך.</b> מל׳ זכות ובהירות:
<h3>פסוק ז</h3>
<b>מצער.</b> מעט כמו הלא מצער היא (בראשית י״ט:כ׳):
<b>ישגה.</b> יתגדל כמו כארז בלבנון ישגה (תהילים צ״ב:י״ג):
<h3>פסוק ח</h3>
<b>רישון.</b> כמו ראשון:
<h3>פסוק ט</h3>
<b>תמול.</b> אתמול:
<h3>פסוק יא</h3>
<b>היגאה.</b> היגדל כמו כי גאו המים (יחזקאל מ״ז:ה׳):
<b>בצה.</b> טיט הלח כמו הטבעו בבוץ רגליך (ירמיהו ל״ח:כ״ב):
<b>אחו.</b> שם צמח מה וכן ותרענה באחו (בראשית מא):
<h3>פסוק יב</h3>
<b>באבו.</b> ר״ל בלחלוח הראוי לו לפי טבע הצמח ההוא וכן באיבי הנחל (ש״ה ו) ור״ל בצמחי הנחל הלחים:
<b>יקטף.</b> יכרת וישבר כמו רך אקטף (יחזקאל יז):
<h3>פסוק יג</h3>
<b>חנף.</b> כן יקרא הרשע על כי מחניף ליצרו וממלא פתוייו:
<h3>פסוק יד</h3>
<b>יקוט.</b> יוכרת כמו ונקטו בפניהם (שם ז):
<b>כסלו.</b> בטחונו כמו יראתך כסלתך (לעיל ד):
<b>עכביש.</b> שממית:
<h3>פסוק טז</h3>
<b>רטוב.</b> מלוחלח:
<b>יונקתו.</b> ענפיו הרכים כמו ויעל כיונק לפניו (ישעיהו נ״ג:ב׳):
<h3>פסוק יז</h3>
<b>גל.</b> מעין כמו גולת מים (יהושע טו):
<b>יסובכו.</b> יתאחזו כמו עד סירים סבוכים (נחום א):
<b>יחזה.</b> ענין גבול כמו מחוז חפצם (תהלים קו):
<h3>פסוק יח</h3>
<b>יבלענו.</b> ישחיתנו:
<h3>פסוק יט</h3>
<b>דרכו.</b> ענין סדר והנהגה:
<h3>פסוק כא</h3>
<b>ימלה.</b> כמו ימלא באל״ף:
<h2>פרק ט</h2>
<h3>פסוק ו</h3>
<b>יתפלצון.</b> יחרדון כמו ותכסני פלצות (שם נה):
<h3>פסוק ז</h3>
<b>לחרס.</b> לשמש כמו מלמעלה החרס (שופטי׳ ח):
<b>יחתום.</b> יסגיר כמו כי חתום הוא (ישעיה כט):
<h3>פסוק יא</h3>
<b>ויחלוף.</b> ענין העברה כמו חלף הלך לו (ש״ה ב):
<h3>פסוק יב</h3>
<b>יחתוף.</b> כמו יחטוף בטי״ת וענינו מהירות הלקיחה וכן כחתף תארב (משלי כג):
<h3>פסוק יג</h3>
<b>שחחו.</b> כפפו כמו וישח אדם (ישעיה ב):
<b>רהב.</b> ענין גאוה והתחזקות כמו ורהבם עמל (תהלים צ):
<h3>פסוק טו</h3>
<b>למשופטי.</b> כמו לשופטי:
<h3>פסוק יז</h3>
<b>בשערה.</b> כמו בסערה בסמ״ך:
<b>ישופני.</b> יכתת אותי כמו הוא ישופך ראש (בראשית ג׳:ט״ו):
<b>פצעי.</b> הוא מכה המוציאה דם:
<h3>פסוק יח</h3>
<b>יתנני.</b> ענין עזיבה וכן ולא נתן סיחון (במדבר כא):
<b>רוחי.</b> על הנשימה יאמר:
<h3>פסוק יט</h3>
<b>יועידני.</b> ענינו עת קבוע וכן מי כמוני ומי יועידני (ירמיהו מ״ט:י״ט):
<h3>פסוק כג</h3>
<b>שוט.</b> שרביט כמו שוט לסוס (משלי כו):
<b>למסת.</b> מלשון המסה והמגה:
<h3>פסוק כו</h3>
<b>יטוש.</b> ימהר ויפרח כי כנשר חש לאכול (חבקוק א׳:ח׳) תרגומו דטוס למיכל:
<h3>פסוק כז</h3>
<b>שיחי.</b> ספור התלאות:
<b>פני.</b> כעסי כמו אתן את פני (ויקרא כ׳:ג׳):
<b>ואבליגה.</b> אתחזק כמו המבליג שוד (עמוס ה):
<h3>פסוק כח</h3>
<b>יגורתי.</b> אאסוף כמו אוגר בקיץ (משלי י):
<h3>פסוק כט</h3>
<b>איגע.</b> מל׳ יגיע:
<h3>פסוק ל</h3>
<b>והזכותי.</b> מל׳ זכות ובהירות:
<b>בבור.</b> שם עשב המנקה וקרוי בורית ויקרא גם אהל בדוז״ל (שבת צ):
<h3>פסוק לא</h3>
<b>בשחת.</b> בבור:
<b>תטבלני.</b> מל׳ טבילה ור״ל תורידני:
<b>שלמותי.</b> מלבושי:
<h3>פסוק לג</h3>
<b>מוכיח.</b> מברר אמרים כמו אשר הוכיח ה׳ (בראשית כד):
<h3>פסוק לד</h3>
<b>ואמתו.</b> מל׳ אימה ופחד:
<h2>פרק י</h2>
<h3>פסוק א</h3>
<b>נקטה.</b> נכרתה כמו אשר יקוט כסלו (לעיל ח):
<b>אעזבה.</b> ענין טעינת משא וכן עזוב תעזוב עמו (שמות כ״ג:ה׳):
<h3>פסוק ג</h3>
<b>תעשוק.</b> ענין גזל:
<b>הופעת.</b> הארת וזרחת:
<h3>פסוק ח</h3>
<b>עצבוני.</b> מלשון עצבון:
<b>ויעשוני.</b> ענין כתישה כמו הנני עושה את כל מעניך (צפניה ג׳:י״ט):
<h3>פסוק י</h3>
<b>תתיכני.</b> מל׳ התכה ויציקה וכן כהתוך כסף (יחזקאל כב):
<b>תקפיאני.</b> כאשר דבר צלול יתהפך להיות עבה ודבר גוש נקרא הקפאה כמו קפאו תהומות (שמות טו):
<h3>פסוק יא</h3>
<b>תשוככני.</b> מלשון סכך וכסוי ועם הוא בשי״ן:
<h3>פסוק יב</h3>
<b>ופקודתך.</b> ומצותיך:
<h3>פסוק יג</h3>
<b>צפנת.</b> הסתרת:
<h3>פסוק טו</h3>
<b>אללי.</b> מל׳ יללה ובאה האל״ף במקום היו״ד כמו ישי ואישי (דה״א ב):
<h3>פסוק טז</h3>
<b>ויגאה.</b> ויגדל כמו היגאה גומא (לעיל ח):
<h3>פסוק יז</h3>
<b>כעשך.</b> כמו כעס בסמ״ך:
<b>וצבא.</b> ענין זמן כמו הלא צבא לאנוש (לעיל ז):
<h3>פסוק יח</h3>
<b>אגוע.</b> אמות:
<h3>פסוק יט</h3>
<b>אובל.</b> אובא כמו והוא לקברות יובל (לקמן כא):
<h3>פסוק כב</h3>
<b>עפתה.</b> חשכה וכן תעופה כבוקר תהיה (לקמן יא):
<b>סדרים.</b> שתים מערכות (ויקרא כ״ד:ו׳) ת״א סדרין:
<b>ותופע.</b> אורה וזריחה כמו הופיע מהר פארן (דברים ל״ג:ב׳):
<h2>פרק יא</h2>
<h3>פסוק ב</h3>
<b>יענה.</b> מלשון עניה ותשובה:
<h3>פסוק ג</h3>
<b>בדיך.</b> כזב הבדוי מן הלב כמו מלבך אתה בודאם (נחמיה י):
<b>מתים.</b> אנשים כמו מתי מספר (בראשית לד):
<h3>פסוק ד</h3>
<b>לקחי.</b> ענין הלימוד וההרגל כמו הלוקחים לשונם (ירמי׳ כג):
<b>ובר.</b> ברור ונקי:
<h3>פסוק ו</h3>
<b>לתושיה.</b> כן נקראה חכמת התורה והוא מל׳ יש על כי ישנה לעולם ולא תחזור לאין כשאר הדברים:
<b>ישה.</b> ילוה כמו אשר ישה ברעהו (דברים ט״ו:ב׳):
<h3>פסוק י</h3>
<b>יחלוף.</b> יעבור מן העולם וכן עד בוא חליפתי (לקמן יד):
<b>ויקהיל.</b> יאסוף כמו ויקהל משה (שמות לה):
<h3>פסוק יב</h3>
<b>נבוב.</b> חלול וריק כמו נבוב לוחות (שם כז):
<b>ילבב.</b> מלשון לב ר״ל יקנה לב:
<b>ועיר.</b> כן נקרא החמור בקטנותו וכן עיר בן אתונות (זכריה ט):
<b>פרא.</b> חמור הבר:
<h3>פסוק טו</h3>
<b>מוצק.</b> חזק כדבר הניצק ממתכת:
<h3>פסוק יז</h3>
<b>חלד.</b> זמן כמו וחלדי כאין נגדך (תהילים ל״ט:ו׳):
<b>תעופה.</b> ענין חשך:
<h3>פסוק יט</h3>
<b>ורבצת.</b> ענין השכיבה לנוח:
<b>יחלו.</b> ישאלו ויבקשו:
<b>רבים.</b> גדולים כמו ורבי המלך (ירמיה מא):
<h3>פסוק כ</h3>
<b>תכלינה.</b> המתאוה לדבר ואינה באה קרוי בל׳ מקרא כליון עינים:
<b>ומנוס.</b> מל׳ ניסה ובריחה:
<b>מנהם.</b> מהם:
<b>מפח נפש.</b> דאבון נפש על שם שקרובה הנפש לפחת לצאת מן הגוף וכן ונפש בעליה הפחתי (לקמן לא):
<h2>פרק יב</h2>
<h3>פסוק ג</h3>
<b>לא נופל.</b> לא פחות וגרוע וכן נופלים מערלים (יחזקאל לב):
<h3>פסוק ד</h3>
<b>לרעהו.</b> מלשון רעיון ומחשבה כמו בנת לרעי מרחוק (תהילים קל״ט:ב׳):
<h3>פסוק ה</h3>
<b>לפיד.</b> הוא העץ שמנדנדים בו האש ונשרף גם הוא כמו כלפיד יבער (ישעיהו ס״ב:א׳) ועל כי לא יצלח למלאכה ובזוי הוא מאד אמר לפיד בוז:
<b>לעשתות.</b> למחשבות כמו אבדו עשתונותיו (תהלים קמו):
<b>שאנן.</b> שוקט ובוטח כמו שאנן מואב (ירמיה מח):
<b>למועדי.</b> ענין החלקה והשמטה לנפול כמו ולא מעדו קרסולי (תהילים י״ח:ל״ז):
<h3>פסוק ו</h3>
<b>ישליו.</b> מלשון שלוה:
<b>ובטוחות.</b> ר״ל משכנות בטוחות וקצר בדבר המובן:
<h3>פסוק ז</h3>
<b>ותורך.</b> ותלמדך:
<h3>פסוק ח</h3>
<b>שיח.</b> מלשון שיחה ודבור:
<h3>פסוק יב</h3>
<b>בישישים.</b> הזקן הרבה יקרא ישיש והוא מלשון יש כי עמדה בו הישות ימים דבים:
<h3>פסוק יד</h3>
<b>יפתח.</b> ענין התרה מן המאסר:
<h3>פסוק טו</h3>
<b>יעצור.</b> עמן מניעה:
<h3>פסוק יז</h3>
<b>שולל.</b> ענין שטות כמו אשתוללו אבירי לב (שם עז):
<b>יהולל.</b> ענין סכלות וכן וקוסמים יהולל (ישעיה מד):
<h3>פסוק יח</h3>
<b>מוסר.</b> קשרי רצועות העול כמו מוסרי צואריך (שם כב):
<b>פתח.</b> מתיר:
<b>ויאסור.</b> קושר כמו הסוס אסור (מלכים ב ז):
<b>אזור.</b> חגורה כמו ואזור עור (שם א):
<h3>פסוק יט</h3>
<b>כהנים.</b> שרים כמו ובני דוד כהנים (שמואל ב ח׳:י״ח):
<b>ואיתנים.</b> וחזקים כמו איתן מושביך (במדבר כד):
<b>יסלף.</b> יעות כמו ויסלף דברי צדיקים (שמות כ״ג:ח׳):
<h3>פסוק כ</h3>
<b>לנאמנים.</b> הוא מלשון וינאמו נאום (ירמיה כג) שהוא ענין דבור והנו״ן האחרונה נוספת לסימן שם תואר כמו רחמן והצחים בלשונם היודעים חכמת הדבור יקראו נאמנים:
<b>וטעם.</b> ענין תוכן הדבור כמו בשנותו את טעמו (תהלים לד):
<h3>פסוק כא</h3>
<b>ומזיח.</b> חגורה וכן ולמזח תמיד יחגרה (שם קט):
<b>אפיקים.</b> חזקים כמו אפיקי נחושה (לקמן מ):
<b>רפה.</b> מלשון רפיון:
<h3>פסוק כב</h3>
<b>צלמות.</b> צלו של מות הוא חשכת הקבר:
<h3>פסוק כג</h3>
<b>משגיא.</b> מגדיל כמו כארז בלבנון ישגה (תהלים לב):
<b>שוטה.</b> פורש כמו וישטחו להם שטוח (במדבר י״א:ל״ב):
<b>וינחם.</b> וינהיגם כמו לך נחה (שמות לב):
<h3>פסוק כה</h3>
<b>ימששו.</b> ענין החפוש בידים הנה והנה להשמר ממכשול כמו כאשר ימשש העור (דברים כה):
<h2>פרק יג</h2>
<h3>פסוק ב</h3>
<b>לא נופל.</b> לא פחות וגרוע:
<h3>פסוק ד</h3>
<b>טופלי.</b> ענין חבור ודבוק כמו ותטפול על עוני (לקמן יד):
<b>אלל.</b> אל ולא ולכן יקראו עבודת כוכבים אלילים בעבור זה:
<h3>פסוק ט</h3>
<b>כהתל.</b> ענין לעג כמו התלת בי (שופטים טו):
<h3>פסוק יא</h3>
<b>שאתו.</b> להב אשו כמו ותשא הארץ מפניו (נחום ח):
<b>תבעת.</b> מל׳ בעתה וחרדה:
<h3>פסוק יב</h3>
<b>לגבי.</b> ענין גוף כמו על גבי חרשו (תהילים קכ״ט:ג׳):
<h3>פסוק טו</h3>
<b>אל פניו.</b> לפניו:
<h3>פסוק יז</h3>
<b>ואחותי.</b> אמרי כמו יחוה דעת (שם יט):
<h3>פסוק כה</h3>
<b>העלה.</b> עלה אילן:
<b>נדף.</b> כתוש כמו כקש נדף (ישעיה מא):
<b>תערוץ.</b> תשבור כמו לערוץ הארץ (שם ב):
<b>קש.</b> תבן דק:
<h3>פסוק כו</h3>
<b>מרורות.</b> מל׳ מרי וסרבנות:
<b>ותורישני.</b> מל׳ ירושה:
<h3>פסוק כז</h3>
<b>בסד.</b> עצים חקוקים עשוים להסגר בהם רגלי התפוס וכן ישם בסד רגלי (לקמן לג) ובדרז״ל סדנא בסדניה יתיב (פסחים כח):
<b>שרשי רגלי.</b> הם העצמות הרגל שהם העיקר להם:
<b>תתחקה.</b> מל׳ חקיקה:
<h3>פסוק כח</h3>
<b>יבלה.</b> מל׳ בליה ורקבון:
<b>עש.</b> כן שמו של התולעת האוכל הבגדים וכן כבגד יאכלם עש (ישעיהו נ״א:ח׳):
<h2>פרק יד</h2>
<h3>פסוק א</h3>
<b>רוגז.</b> חרדה כמו מרגיז הארץ (שם יד):
<h3>פסוק ב</h3>
<b>כציץ.</b> כפרח:
<b>וימל.</b> ויוכרת כמו ימולל ויבש (תהלים צ):
<h3>פסוק ג</h3>
<b>פקחת.</b> פתחת כמו פקח עיניך (משלי כ):
<h3>פסוק ה</h3>
<b>חרוצים.</b> כרות במדה וקצוב כמו אתה חרצת (מ״א כ):
<h3>פסוק ו</h3>
<b>שעה.</b> הסר כמו השע ממני (תהלים לט):
<h3>פסוק ז</h3>
<b>ויונקתו.</b> ענפיו הרכים:
<h3>פסוק ח</h3>
<b>גזעו.</b> גם הוא ענין שורש כמו מגזע ישי (ישעיה יא):
<h3>פסוק ט</h3>
<b>קציר.</b> ענף כמו תשלח קציריה (תהלים פ):
<h3>פסוק יא</h3>
<b>אזלו.</b> הלכו כמו ואוזל לו אז יתהלל (משלי כ׳:י״ד):
<b>יחרב.</b> גם הוא ענין יובש כמו חרבו המים (בראשית ח):
<h3>פסוק יב</h3>
<b>בלתי.</b> ענינו כמו בלה:
<b>יקיצו.</b> יעורו ענין שניהם התעוררות מן השינה:
<h3>פסוק יג</h3>
<b>תצפנני.</b> מלשון צפון והסתר:
<b>חוק.</b> זמן קבוע:
<h3>פסוק יד</h3>
<b>צבאי.</b> זמני כמו הלא צבא לאנוש (לעיל ו):
<b>איחל.</b> מלשון תוחלת ותקוה:
<b>חליפתי.</b> ענין העברה מן העולם וכן אם יחליף ויסגיר (לעיל יא):
<h3>פסוק טו</h3>
<b>תכסוף.</b> תחמוד כמו נכסוף נכספתה (בראשית לא):
<h3>פסוק טז</h3>
<b>צעדי.</b> פסיעותי:
<b>תשמור.</b> תמתין כמו ואביו שמר את הדבר (שם לז):
<h3>פסוק יז</h3>
<b>חתום.</b> ענין סגירה:
<b>בצרור.</b> ענין קשור כמו צרור כספו (שם מב):
<b>ותטפול.</b> ותחבר כמו טופלי שקר (לעיל יג):
<h3>פסוק יח</h3>
<b>יבול.</b> מל׳ בליה והפסד:
<h3>פסוק יט</h3>
<b>שחקו.</b> טחנו כמו ושחקת ממנה הדק (שמות ל׳:ל״ו):
<b>ספיחיה.</b> הם הגדילים מהגרעינין הנופלים מאליהם בעת הקציר כמו ספיח קצירך (ויקרא כה):
<h3>פסוק כ</h3>
<b>תתקפהו.</b> ענין האחוזה בחזקה כמו ואם יתקפו האחד (קהלת ד):
<b>משנה.</b> מל׳ שנוי:
<h3>פסוק כא</h3>
<b>ויצערו.</b> וימעטו כמו הלא מצער היא (בראשית י״ט:כ׳):
<h2>פרק טו</h2>
<h3>פסוק ג</h3>
<b>יסכון.</b> ענין הנאה וכן לא ישכן גבר (לקמן לד):
<b>ומלים.</b> ואמרים:
<h3>פסוק ד</h3>
<b>תפר.</b> תבטל:
<b>ותגרע.</b> מל׳ גרעון:
<b>שיחה.</b> ענין אמירת התפלה וכן ויצא יצחק לשוח בשדה (בראשית כ״ד:ס״ג):
<h3>פסוק ה</h3>
<b>יאלף.</b> ילמד כמו פן תאלף ארחותיו (משלי כ״ב:כ״ה):
<h3>פסוק ו</h3>
<b>יענו.</b> יעידו כמו לא תענה (שמות כ):
<h3>פסוק ז</h3>
<b>גבעות.</b> הרים:
<b>חוללת.</b> נבראת כמו ותחולל ארץ (תהלים צ):
<h3>פסוק י</h3>
<b>כביר.</b> הרבה כמו מזער לא כביר (ישעיהו ט״ז:י״ד):
<h3>פסוק יא</h3>
<b>לאט.</b> ענין ההסתר והטמון כמו לאט את פניו (ש״ב יט):
<h3>פסוק יב</h3>
<b>יקחך.</b> ילמדך כמו לקח טוב (משלי ד):
<b>ירזמון.</b> הוא הפוך מן ירמזון והוא מל׳ רמיזה:
<h3>פסוק טו</h3>
<b>יאמין.</b> ענין קיום וכן הן בעבדיו לא יאמין (לעיל ד):
<h3>פסוק טז</h3>
<b>ונאלח.</b> נבאש כמו יחדיו נאלחו (תהלים נג):
<h3>פסוק יז</h3>
<b>אחוך.</b> ענין הגדה:
<b>חזיתי.</b> ראיתי:
<h3>פסוק יח</h3>
<b>כחדו.</b> מנעו כמו ולא כחדו ממני (ש״א ג):
<h3>פסוק כ</h3>
<b>מתחולל.</b> מל׳ חלחלה ורעד:
<b>נצפנו.</b> נסתרו:
<b>לעריץ.</b> לחזק כמו עריצי גוים (יחזקאל כ״ח:ז׳) ור״ל החזק ברשע:
<h3>פסוק כב</h3>
<b>וצפוי.</b> ענץ הבטה כמו צופה רשע (תהלים לז):
<h3>פסוק כג</h3>
<b>איה.</b> אנה:
<h3>פסוק כד</h3>
<b>ומצוקה.</b> גם הוא ענין צרה:
<b>תתקפהו.</b> יאחזו בחוזק:
<b>עתיד.</b> מזומן כמו העתידים ערר לויתן (לעיל ג):
<b>לכידור.</b> עשוי הוא לשחוק בו לזרקו מיד ליד וכן כדור אל ארץ רחבת ידים (ישעיהו כ״ב:י״ח):
<h3>פסוק כו</h3>
<b>בעבי.</b> מל׳ עב:
<b>גבי.</b> גופי כמו לגבי חומר גביכם (לעיל יג) ויאמר על גוף כל דבר:
<h3>פסוק כז</h3>
<b>פימה.</b> מל׳ פה:
<b>כסל.</b> הוא חלק השדרה הסמוך לכליות כמו אשר על הכסלים (ויקרא ג):
<h3>פסוק כח</h3>
<b>נכחדות.</b> נגזרות ונכרתות רמו ותכחד מן הארץ (שמות ט׳:ט״ו):
<b>למו.</b> להם ר״ל בהם:
<b>התעתדו.</b> הוזמנו:
<b>לגלים.</b> ענין תל ודגור:
<h3>פסוק כט</h3>
<b>חילו.</b> עשרו:
<b>מנלם.</b> תכליתם והשלמתם כמו כנלתך לבגוד (ישעיה לג):
<h3>פסוק ל</h3>
<b>יונקתו.</b> ענף רך:
<h3>פסוק לא</h3>
<b>תמורתו.</b> מל׳ תמורה וחלוף:
<h3>פסוק לב</h3>
<b>תמלא.</b> תושלם כמו ובמלאת ימי טהרה (ויקרא יב):
<b>וכפתו.</b> ענפיו כמו כפות תמרים (שם כג) ע״ש שהמה כפופים:
<b>רעננה.</b> ענין לחות ורטיבות כמו בשמן רענן (תהלים צב):
<h3>פסוק לג</h3>
<b>יחמוס.</b> יסור כמו נחמסו עקביך (ירמיה יג):
<b>בסרו.</b> כן יקרא הפרי שלא נגמר בשולו כמו ובוסר גומל (ישעיה יח):
<b>נצתו.</b> פרחו כמו הנצו הרמונים (ש״ה ו):
<h3>פסוק לד</h3>
<b>גלמוד.</b> יחידי כמו הלילה ההוא יהי גלמוד (לעיל ג):
<b>אכלה.</b> שרפה:
<h3>פסוק לה</h3>
<b>עמל.</b> ואון עניינם שבר ויגיעה ודבר רע:
<h2>פרק טז</h2>
<h3>פסוק ג</h3>
<b>ימריצך.</b> יחזקך כמו מה נמרצו אמרו יושר (לעיל ז):
<h3>פסוק ד</h3>
<b>לו.</b> כמו אם וכן לו החייתם אותם (שופטים ח):
<b>במו ראשי.</b> בראשי וכן במו פי אתחנן (לקמן יט):
<h3>פסוק ה</h3>
<b>אאמצכם.</b> מל׳ אומץ וחוזק:
<b>וניד.</b> מל׳ נדידה:
<h3>פסוק ו</h3>
<b>מני.</b> ממני:
<h3>פסוק ז</h3>
<b>הלאני.</b> ענין עייפות כמו הנסה דבר אליך תלאה (לעיל ד):
<b>השמות.</b> מל׳ שממה:
<h3>פסוק ח</h3>
<b>ותקמטני.</b> ענין כווץ וכן אשר קמטו (לקמן כב) ובדרז״ל ונתפשטו הקמטין (ב״ב קכ):
<b>כחשי.</b> ענין רזון כמו ובשרי כחש משמן (תהלים קט):
<b>יענה.</b> יעיד כמו לא תענה (שמות כ):
<h3>פסוק ט</h3>
<b>וישטמני.</b> ענין נטירת האיבה כמו וישטום עשו (בראשית כז):
<b>חרק.</b> ענין שחיקת וטחינת השנים אלו באלו בהתקצף האדם על מי וכן ויחרקו שן (איכה ב):
<b>ילטוש.</b> יחרד כמו חרבו ילטוש (תהלים ז):
<h3>פסוק י</h3>
<b>פערו.</b> פתחו כמו ופיהם פערו למלקוש (לקמן כט):
<b>בפיהם.</b> הבי״ת נוספת:
<b>לחיי.</b> הוא גובה הפנים:
<b>יתמלאון.</b> יתקבצון כמו מלא רועים (ישעיה לא):
<h3>פסוק יא</h3>
<b>יסגירני.</b> מסר אותי כמו לא תסגיר עבד (דברים כ״ג:ט״ז):
<b>עויל.</b> כמו עול ירטני. ענין מקום וכן כי ירט הדרך לנגדי (במדבר כג):
<h3>פסוק יב</h3>
<b>ויפרפרני.</b> ענין שבירות לחתיכות רבות כמו פור התפוררה (ישעיה כד):
<b>בערפי.</b> הוא אחורי הראש והצואר:
<b>ויפצפצני.</b> ענין הרציצה עם הפזור וכן וכפטיש יפוצץ סלע (ירמיה כג):
<b>למטרה.</b> הוא הדבר אשר המורים בחצים יכוונו להפיל בו חציהם והוא ענין שמירה כי משמרת תרגומו מטרת ויקרא כן ע״ש שהמורים שומרים להפיל בו:
<h3>פסוק יג</h3>
<b>רביו.</b> המורים בקשת כמו רובה קשת (בראשית כא):
<b>יפלח.</b> יבקע כמו ויפלח את סיר (מ״ב ד):
<b>מררתי.</b> מל׳ מרה:
<h3>פסוק יד</h3>
<b>יפרצני.</b> מל׳ פרצה ושבר:
<h3>פסוק טו</h3>
<b>גלדי.</b> היא הקרום העולה על המכה ובדרז״ל הוגלד פי המכה (כתובות עו):
<b>ועללתי.</b> ענין לכלוך ועש״ז יקרא הקטן עולל כי הוא מלוכלך בעפר ובדומן:
<b>קרני.</b> ענין זוהר כמו קרן עור פני משה (שמות ל״ד:ל״ה):
<h3>פסוק טז</h3>
<b>חמרמרו.</b> נתכווצו וכן מעי חמרמרו (איכה א) ובדרז״ל נחמרו׳ בני מעיים (חולין לו):
<b>צלמות.</b> צלו של מות הוא חשכת הקבר:
<h3>פסוק יט</h3>
<b>ושהדי.</b> כמו וסהדי בסמ״ך והוא עד בלשון ארמי:
<b>במרומים.</b> בשמי מרום:
<h3>פסוק כ</h3>
<b>מליצי.</b> המדבר במיטב הדבור בדבר הויכוח יקרא מליץ:
<b>דלפה.</b> ענין טפטוף כמו דלף טורד (משלי כ״ז:ט״ו) כי דמעת הבכי יורדת טפה טפה:
<h3>פסוק כב</h3>
<b>יאתיו.</b> יבואו כמו אתא בקר (ישעי׳ כא):
<h2>פרק יז</h2>
<h3>פסוק א</h3>
<b>נזעכו.</b> כמו נדעכו וענינו ניתר וקפיצה כמו נדעכו ממקומם (לעיל ו):
<h3>פסוק ב</h3>
<b>התולים.</b> ענין לעג כמו התלת בי (שופטים טז):
<b>ובהמרותם.</b> מלשון מרי והקנטה:
<b>תלן.</b> ענין התמדה כמו צדק ילין בה (ישעיהו א׳:כ״א):
<h3>פסוק ג</h3>
<b>יתקע.</b> ענין תחיבת יד ביד לקיום דבר כמו ושונא תוקעים (משלי יא):
<h3>פסוק ה</h3>
<b>תכלינה.</b> המתאוה לדבר ואינו משיגה קרוי כליון עינים:
<h3>פסוק ו</h3>
<b>והציגני.</b> העמידני כמו תציג אותו לבד (שופטים ז׳:ה׳):
<b>ותופת.</b> כן יקרא הגיהנם כמו כי ערוך מאתמול תפתה (ישעיהו ל׳:ל״ג) ע״ש שכל המתפתה ביצרו נופל בה:
<h3>פסוק ז</h3>
<b>ותכה.</b> ענין עכירות כמו כהה הנגע (ויקרא יג):
<b>ויצורי.</b> כן יקרא תאות הלב כי הוא פועל המחשבות כמו וכל יצר מחשבות לבו (בראשית ו׳:ה׳):
<h3>פסוק ח</h3>
<b>ישומו.</b> יתמהו כמו פנו אלי והשמו (לקמן כא):
<b>יתעורר.</b> מל׳ התעוררות:
<h3>פסוק ט</h3>
<b>דרכו.</b> הנהגתו:
<b>אומץ.</b> חוזק:
<h3>פסוק יא</h3>
<b>זמותי.</b> מחשבותי כמו כאשר זמם (דברים יט):
<b>נתקו.</b> ענין העתקה:
<b>מורשי.</b> מל׳ ירושה:
<h3>פסוק יג</h3>
<b>רפדתי.</b> כמו ירפד חרוץ (לקמן מא):
<b>יצועי.</b> מצעות מטתי כמו אז חללת יצועי (בראשית מ״ט:ד׳):
<h3>פסוק יד</h3>
<b>לשחת.</b> לבור הקבר:
<h3>פסוק טו</h3>
<b>ואיה אפו.</b> עניינם אחד כי אפו הוא כמו איה פה והוא כפול במלות נרדפות כמו אדמת עפר (דניאל יב):
<b>ישורנה.</b> יראנה כמו אשורנו ולא קרוב (במדבר כא):
<h3>פסוק טז</h3>
<b>בדי שאול.</b> כמו בשאול ויורה עוד על מרבית העומק וכן בדי שופר (לקמן לט):
<b>נחת.</b> מלשון הנחה:
<h2>פרק יח</h2>
<h3>פסוק ב</h3>
<b>קנצי.</b> הוא מלשון קץ וסוף:
<h3>פסוק ג</h3>
<b>נטמינו.</b> מלשון אטימות וכן ונטמתם בם (ויקרא יא):
<h3>פסוק ד</h3>
<b>צור.</b> היוצר:
<h3>פסוק ה</h3>
<b>ידעך.</b> יקפץ וינתר כמו נדעכו ממקומם (לעיל ו):
<b>יגה.</b> יאיר ווזרח כמו יגיה חשכי (תהלים יח):
<b>שביב.</b> ניצוץ כמו שביבין די נור (דניאל ז):
<h3>פסוק ז</h3>
<b>אונו.</b> כחו כמו מצאתי און לי (הושע י״ב:ט׳):
<h3>פסוק ח</h3>
<b>שבכה.</b> מצנפת ר״ל רשת הארוגה כמצנפת וכן בעד השבכה (מלכים ב א):
<h3>פסוק ט</h3>
<b>פח.</b> רשת:
<b>צמים.</b> כמו צמאים:
<h3>פסוק י</h3>
<b>טמון.</b> נסתר:
<b>נתיב.</b> דרך:
<h3>פסוק יא</h3>
<b>בעתוהו.</b> מלשון בעתה:
<b>בלהות.</b> הוא הפוך מן בהלות וכן בלהות אתנך (יחזקאל כז):
<b>והפיצוהו.</b> יפזרו כמו והפיצך ה׳ (דברים כח):
<h3>פסוק יב</h3>
<b>אונו.</b> בניו הבאים מכחו וכן וראשית אוני (בראשית מט):
<b>ואיד.</b> מקרה רע כמו הלא איד לעול (לקמן לא):
<b>לצלעו.</b> לאשתו ע״ש שנאמר ויבן וגו׳ את הצלע וגו׳ לאשה (בראשית ב):
<h3>פסוק יג</h3>
<b>בדי.</b> ענפי כמו ותעש בדים (יחזקאל וז) והוא מושאל על האברים:
<b>בכור.</b> ענין שר כמו גם אני בכור אתנהו (תהילים פ״ט:כ״ח):
<h3>פסוק יד</h3>
<b>ינתק.</b> יעתק:
<b>מאהלו.</b> זו אשתו וכעין זה ארז״ל על וישב מחוץ לאהלו (ויקרא י״ד:ח׳):
<b>ותצעידהו.</b> מלשון צעדה והלוך:
<h3>פסוק טו</h3>
<b>יזורה.</b> יפוזר כמו זורה את גורן (רות ג):
<b>נוהו.</b> מדורו:
<h3>פסוק טז</h3>
<b>ימל.</b> יכרת כמו ימולל ויבש (תהלים צ):
<b>קצירו.</b> ענפו כמו ועשה קציר (לעיל יד):
<h3>פסוק יז</h3>
<b>חוץ.</b> ענין שוק כמו וחוצות תשים לך בדמשק (מ״א כ):
<h3>פסוק יח</h3>
<b>יהדפוהו.</b> ענין דחי׳ וכתישה כמו אל ידפנו (לקמן לב):
<b>ינדוהו.</b> מל׳ נדידה:
<h3>פסוק יט</h3>
<b>נין.</b> זה הבן:
<b>נכד.</b> זה בן הבן:
<b>שריד.</b> שיור כמו שריד ופליט (ירמיה מב):
<h3>פסוק כ</h3>
<b>נשמו.</b> תמהו כמו פנו אלי והשמו (לקמן כא):
<b>שער.</b> כמו סער בסמ״ך:
<h2>פרק יט</h2>
<h3>פסוק ב</h3>
<b>תוגיון.</b> מל׳ יגון:
<h3>פסוק ג</h3>
<b>תהכרו.</b> מל׳ נכרי וזר:
<h3>פסוק ד</h3>
<b>שגיתי.</b> מל׳ משגה ושגגה:
<b>תלין.</b> מל׳ לינת לילה ור״ל בהסתר:
<h3>פסוק ה</h3>
<b>אם אמנם.</b> אשר אמנם:
<b>ותוכיחו.</b> מל׳ הוכחה וברור:
<h3>פסוק ו</h3>
<b>ומצודו.</b> כעין רשת וכן ונתפש במצודתי (יחזקאל י״ב:י״ג):
<b>הקיף.</b> מל׳ הקפה וסבוב:
<h3>פסוק ז</h3>
<b>אשוע.</b> אצעק:
<h3>פסוק יב</h3>
<b>גדודיו.</b> מחנות:
<b>ויסלו.</b> מל׳ מסילה ודרך כבושה:
<h3>פסוק יג</h3>
<b>זרו.</b> מל׳ זר ונכרי:
<h3>פסוק יד</h3>
<b>ומיודעי.</b> אוהבי ומכירי כמו ומודע לבינה תקרא (משלי ז׳:ד׳): 
<h3>פסוק יז</h3>
<b>רוחי.</b> רצוני כמו הנני נותן בו רוח (ישעיה לו):
<b>וחנותי.</b> מל׳ תחנה:
<h3>פסוק יח</h3>
<b>עוילים.</b> נערים וכן ישלחו כצאן עויליהם (לקמן כא) והוא מלשון עול ימים (ישעיה סה):
<h3>פסוק יט</h3>
<b>נהפכו בי.</b> נהפכו עלי וכן הבהמה אשר אני רוכב בה (נחמיה ב׳:י״ב) ומשפטו עליה:
<h3>פסוק כא</h3>
<b>חנוני.</b> מל׳ חנינה וחמלה:
<h3>פסוק כג</h3>
<b>בספר.</b> במגילה וקרוי ספר ע״ש סופו:
<b>ויוחקו.</b> מל׳ חקיקה:
<h3>פסוק כד</h3>
<b>בעט.</b> בקולמס כמו עט סופר (תהלי׳ מה):
<b>יחצבון.</b> החקיקה בסלע קרוי חציבה:
<h3>פסוק כו</h3>
<b>נקפו.</b> ענין שבירה כמו ונקף סבכי היער (ישעיהו י׳:ל״ד):
<b>אחזה.</b> אראה כמו ואתה תחזה (שמות יח):
<h3>פסוק כז</h3>
<b>בחקו.</b> ר״ל בתוך מעי:
<h3>פסוק כח</h3>
<b>מה נרדף.</b> למה נרדף כמו מה יתאונן (איכה ג):
<h3>פסוק כט</h3>
<b>גורו.</b> פחדו כמו ואשר יגורתי (לעיל ג):
<b>שדון.</b> אשר דון השי״ן היא במקום אשר כמו עד שקמתי דבורה (שופטי׳ ה) ודון הוא מל׳ דין ומשפט:
<h2>פרק כ</h2>
<h3>פסוק ב</h3>
<b>שעפי.</b> מחשבותי כמו בשעפים מחזיונות (לעיל ד):
<b>חושי.</b> מל׳ חוש והרגשה:
<h3>פסוק ד</h3>
<b>הזאת.</b> בה״א השאלה:
<h3>פסוק ו</h3>
<b>שיאו.</b> מל׳ התנשאות:
<h3>פסוק ז</h3>
<b>כגללו.</b> הצואה כמו גללי האדם (יחזקאל ד):
<h3>פסוק ח</h3>
<b>כחזיון לילה.</b> כמראית חלום הלילה:
<h3>פסוק ט</h3>
<b>שזפתו.</b> ראתהו כמו ולא שזפתו עין איה (לקמן כח):
<b>תשורנו.</b> תראנו כמו אשורנו ולא קרוב (במדבר כ״ד:י״ז):
<h3>פסוק י</h3>
<b>ירצו.</b> מל׳ רצוי וכן ובמה יתרצה (ש״א כט):
<b>אונו.</b> הגזל אשר בכח וכן כלחם אונים (הושע ט):
<h3>פסוק יא</h3>
<b>עלומיו.</b> נעוריו כמו בן מי זה העלם (ש״א יז):
<h3>פסוק יב</h3>
<b>יכחידנה.</b> ענין מניעה והעלמה כמו ולא כחד ממנו (שם ג):
<h3>פסוק יד</h3>
<b>פתנים.</b> מן נחש:
<h3>פסוק טו</h3>
<b>חיל.</b> עושר כמו כי רב חילי (לקמן לא):
<b>יורישנו.</b> מלשון הורשה וגרושין:
<h3>פסוק טז</h3>
<b>אפעה.</b> מין נחש:
<h3>פסוק יז</h3>
<b>בפלגות.</b> הנגרים לחלקים כמו פלגי מים (תלים א):
<b>נהרי נחלי.</b> כפל ענין בשמות נרדפים כמו מספר מפקד (ש״ב כד):
<h3>פסוק יח</h3>
<b>תמורתו.</b> מל׳ תמורה וחלוף:
<b>יעלוס.</b> ישמח וכן יעלוץ ויעלוז כי זסשר״ץ מתחלף:
<h3>פסוק יט</h3>
<b>רצץ.</b> שבר וכתת:
<h3>פסוק כא</h3>
<b>שריד.</b> שיור:
<b>יחיל.</b> יצליח כמו יחילו דרכיו (תהלים י):
<h3>פסוק כב</h3>
<b>שפקו.</b> די צרכו:
<b>עמל.</b> עול וכן ולא ראה עמל בישראל (במדבר כ״ג:כ״א):
<h3>פסוק כג</h3>
<b>בלחומו.</b> מל׳ מלחמה:
<h3>פסוק כד</h3>
<b>מנשק.</b> כלי זיין כמו והשיקו בנשק (יחזקאל לט):
<b>תחלפהו.</b> תעבור בו כמו חלף הלך לו (ש״ה ב):
<h3>פסוק כה</h3>
<b>שלף.</b> ענין הוצאה כמו שלף איש נעלו (רות ד׳:ז׳):
<b>מגוה.</b> ענין גוף כמו גוית שאול (שמואל א ל״א:י״ב) והושאל על תיק החרב שהיא כמו הגוף להנפש:
<b>וברק.</b> הוא להב החרב כמו ברק חרבי (דברים לב):
<b>ממרורתו.</b> מפחדתו המר:
<b>אמים.</b> מלשון אימה ופחד:
<h3>פסוק כו</h3>
<b>ירע.</b> ישבר וירוצץ כמו תרועם בשבט ברזל (תהילים ב׳:ט׳):
<h3>פסוק כח</h3>
<b>יגל.</b> מל׳ גלות:
<b>יבול.</b> צמח האדמה כמו לא תתן את יבולה (דברים י״א:י״ז):
<b>נגרות.</b> ענין הזלה ושפיכה כמו וכמים הנגרים (ש״ב יד):
<h2>פרק כא</h2>
<h3>פסוק ג</h3>
<b>שאוני.</b> מל׳ משא וסבל:
<h3>פסוק ד</h3>
<b>שיחי.</b> אמרי:
<b>תקצר רוחי.</b> היושב בצער קצרה נשימתו ולא יוכל להאריך בה:
<h3>פסוק ה</h3>
<b>והשמו.</b> תתמהו כמו על יומו נשמו (לעיל יח):
<h3>פסוק ו</h3>
<b>פלצות.</b> רעדה כמו ותכסני פלצות (תהלים נה):
<h3>פסוק ז</h3>
<b>עתקו.</b> הזקינו כמו ועתיק יומין (דניאל ז):
<h3>פסוק י</h3>
<b>יגעיל.</b> ענין השלכה אל החוץ ובדרז״ל געולי עכו״ם (נזיר לז):
<b>תפלט.</b> גם הוא ענין הוצאה אל החוץ ובדרז״ל פולטת ש״ז (שבת פו) ומעניינו אל יצא פליט מן העיר (מ״ב ט):
<b>תשכל.</b> מי שבניו אבודים קרוי שכול כמו כאש׳ שכלתי שכלתי (בראשי׳ מג):
<h3>פסוק יא</h3>
<b>עויליהם.</b> עולליהם והוא מל׳ עול ימים (ישעיה סה):
<b>ירקדון.</b> יקפצון:
<h3>פסוק יב</h3>
<b>עוגב.</b> שם כלי זמר (יג) יבלו. ענין זקנה כמו אחרי בלותי (בראשית יח):
<b>יחתו.</b> ירדו וכן שמה הנחת (יואל ד):
<h3>פסוק טו</h3>
<b>נפגע.</b> נתפלל ונבקש כמו ואל תפגע בי (ירמיהו ז׳:ט״ז):
<h3>פסוק יז</h3>
<b>ידעך.</b> ענין ניתר וקפיצה כמו דעכו כאש קוצים (תהילים קי״ח:י״ב) ור״ל יוקפץ השלהבת וזה כבויה:
<b>אידם.</b> ענין מקרה רע:
<b>חבלים.</b> צירים ומכאובים כמו חבלי יולדה (הושע יג):
<h3>פסוק יח</h3>
<b>וכמוץ.</b> היא פסולת התבואה:
<h3>פסוק יט</h3>
<b>אונו.</b> ענין הגזל שעשק בכח ואון:
<h3>פסוק כ</h3>
<b>כידו.</b> ענינו כמו אידו, או הוא מל׳ כידון ורומח:
<h3>פסוק כא</h3>
<b>חצצו.</b> נקבצו כמו ויצא חצץ כולו (משלי ל׳:כ״ז):
<h3>פסוק כג</h3>
<b>בעצם.</b> בחוזק כמו וכעצמו נשברה הקרן (דניאל ח׳:ח׳):
<b>חומו.</b> מל׳ חמימות:
<b>שלאנן.</b> הוא מלה מורכבת מן שלוה ושאנן וכפל עוד לומר ושליו להפלגת הענין:
<h3>פסוק כד</h3>
<b>עטיניו.</b> הם השדיים והוא מושאל מדרז״ל (ב״מ סד) המעטן של זיתים והוא שם כלי עשויה לאצור בה הזיתים להתאסף שמנם:
<h3>פסוק כז</h3>
<b>תחמוסו.</b> ענין הסרה כמו נחמסו עקביך (ירמיה יג):
<h3>פסוק כח</h3>
<b>נדיב.</b> ישר ובעל מתן:
<h3>פסוק ל</h3>
<b>איד.</b> מקרה רע:
<b>יחשך.</b> ימנע:
<b>עברות.</b> מל׳ עברה וזעם:
<b>יובלו.</b> יובאו כמו יובל שי (ישעיה יח):
<h3>פסוק לב</h3>
<b>גדיש.</b> הוא כרי מאלומות התבואה:
<b>ישקוד.</b> ימהר כמו כי שוקד אני (ירמיה א):
<h3>פסוק לג</h3>
<b>רגבי.</b> צרורות עפר כמו ורגבים ידבקו (לקמן לח):
<b>נחל.</b> עמק וגיא:
<h3>פסוק לד</h3>
<b>מעל.</b> שקר כי ומעלה מעל (ויקרא ה׳:כ״א) ת״א וישקר שקר:
<h2>פרק כב</h2>
<h3>פסוק ב</h3>
<b>יסכן.</b> ענין תועלת והנאה כמו הוכח בדבר לא יסכון (לעיל טו):
<h3>פסוק ג</h3>
<b>החפץ.</b> ענין צורך כמו אם כלי אין חפץ בו (ירמיהו כ״ב:כ״ח):
<b>בצע.</b> ענין הנאת ממון כמו מה בצע כי נהרוג את אחינו (בראשית לו):
<h3>פסוק ו</h3>
<b>תחבול.</b> תמשכן כמו לא יחבול רחים (דברים כ״ד:ו׳):
<h3>פסוק ט</h3>
<b>שלחת.</b> ענין טירוד וגירושין:
<b>ידוכא.</b> יכותת:
<h3>פסוק י</h3>
<b>פחים.</b> רשתות: 
<h3>פסוק יא</h3>
<b>ושפעת.</b> הרבה כמו שפעת גמלים (ישעיה ס):
<h3>פסוק יג</h3>
<b>ערפל.</b> עב הענן:
<h3>פסוק יד</h3>
<b>וחוג.</b> ענין עגול כמו חוק חג על פני מים (לקמן כו):
<h3>פסוק טו</h3>
<b>דרכו.</b> הלכו:
<h3>פסוק טז</h3>
<b>קומטו.</b> נתכווצו כמו ותקמטני לעד היה (לעיל טז) ור״ל הזקינו כי דרך הזקינים להתקמט בפניהם:
<h3>פסוק כ</h3>
<b>אם לא.</b> באמת והוא כענין שבועה וכאומר אם לא היה כן יבוא עלי כזאת וכזאת וגזם ולא אמר וכן אם לא שויתי ודוממתי נפשי (תהילים קל״א:ב׳):
<b>נכחד.</b> נמנע:
<h3>פסוק כא</h3>
<b>הסכן.</b> ענין ההרגל וכן וכל דרכי הסכנת (שם קלט):
<h3>פסוק כד</h3>
<b>בצר.</b> מבצר:
<h3>פסוק כז</h3>
<b>תעתיר.</b> תתפלל כמו יעתר אל אלוה (לקמן לג):
<h3>פסוק כח</h3>
<b>נגה.</b> תזרח כמו מנוגה נגדו (תהלים יח):
<h3>פסוק כט</h3>
<b>גוה.</b> כמו גאה בחלוף אל״ף בוי״ו וענינו גדולה ורוממות כמו היגאה גומא (לעיל ח):
<b>ושח.</b> ענין כפיפה והשפלה כמו וישח אדם (ישעיה ב):
<h3>פסוק ל</h3>
<b>אי נקי.</b> כמו אין נקי וכן אי כבוד (ש״א ד):
<b>בבור.</b> מל׳ ברור ונקי:
<h2>פרק כג</h2>
<h3>פסוק ב</h3>
<b>מרי.</b> ענין מרד וסרוב:
<b>שיחי.</b> ספור תלאותי:
<b>ידי.</b> מכתי ע״ש שהדרך להכות ביד:
<h3>פסוק ג</h3>
<b>תכונתו.</b> מל׳ כן ובסיס:
<h3>פסוק ח</h3>
<b>קדם.</b> הוא פאת המזרח כי יחשב פני האדם אל מול זריחת השמש וא״כ המערב היא מאחור והצפון משמאל והדרום מימין:
<h3>פסוק ט</h3>
<b>אחז.</b> אראה כמו ואתה תחזה (שמות יח):
<b>יעטף.</b> מל׳ עטיפה וכסוי:
<h3>פסוק יא</h3>
<b>באשורו.</b> בצעדו כמו ואשרו בדרך בינה (משלי ט׳:ו׳):
<b>אט.</b> מל׳ נטיה:
<h3>פסוק יב</h3>
<b>אמיש.</b> אסור כמו לא ימיש (שמות יג):
<b>מחוקי.</b> דבר קבוע וצורך קרוי חוק:
<b>צפנתי.</b> הסתרתי:
<h3>פסוק יג</h3>
<b>ונפשי.</b> ורצוני כמו אין נפשי אל העם הזה (ירמיה טו):
<b>אותה.</b> חשקה כמו אוה למושב לו (תהילים קל״ב:י״ג):
<h3>פסוק טז</h3>
<b>הרך.</b> מל׳ מורך ופחד:
<h3>פסוק יז</h3>
<b>נצמתי.</b> נכרתי כמו יצמיתם ה׳ (שם צד):
<b>אופל.</b> אפלה:
<h2>פרק כד</h2>
<h3>פסוק א</h3>
<b>חזו.</b> ענין גבול כמו מחוז חפצם (שם קז):
<h3>פסוק ב</h3>
<b>ישיגו.</b> כמו יסיגו בסמ״ך וענינו הרחקה לאחור כמו לא תסיג גבול (דברים יט):
<h3>פסוק ד</h3>
<b>חבאו.</b> מל׳ מחבואה:
<h3>פסוק ה</h3>
<b>פראים.</b> חמור הבר:
<b>משחרי.</b> דורשים ומבקשים כמו ומשחרי ימצאנני (משלי ח):
<b>ערבה.</b> ענינו כמו מדבר:
<h3>פסוק ו</h3>
<b>בלילו.</b> מלשון יבול ותבואה:
<b>ילקשו.</b> ענין איחור כמו ופיהם פערו למלקוש (לקמן כט):
<h3>פסוק ז</h3>
<b>ילינו.</b> ענין התמדה כמו צדק ילין בה (ישעיהו א׳:כ״א):
<h3>פסוק ח</h3>
<b>מזרם.</b> שטף הלך המים:
<b>ירטבו.</b> מלשון רטיבות ולחות:
<b>חבקו.</b> ענין סבוב הידים בדבר מה:
<h3>פסוק י</h3>
<b>עומר.</b> אגודה של תבואה כמו ושכחת עומר בשדה (דברים כד):
<h3>פסוק יא</h3>
<b>שורותם.</b> מל׳ שורה וידוע הוא בדרז״ל וכן עלו בשרותיה (ירמיה ה):
<b>יצהירו.</b> מל׳ יצהר והוא השמן:
<b>יקבים.</b> כן נקראו הבורות שהיין יורד וזב בהם כמו וגם יקב חצב בו (ישעי׳ ה):
<h3>פסוק יב</h3>
<b>מתים.</b> אנשים כמו מתי מספר (בראשית לד):
<b>ינאקו.</b> ענין אנחה כמו ונאק נאקת חלל (יחזקאל ל):
<b>תפלה.</b> ענינו דבר גרוע שאין בו טעם כמו ולא נתן תפלה (לעיל א):
<h3>פסוק יד</h3>
<b>כגנב.</b> הכ״ף באה לאמתת הענין וכן יהי כרשע אויבי (לקמן כז):
<h3>פסוק טו</h3>
<b>שמרה.</b> תצפה כמו ואביו שמר את הדבר (בראשית ל״ז:י״א):
<b>נשף.</b> חשכת הלילה:
<b>תשורני</b>. תראני: 
<h3>פסוק טז</h3>
<b>חתר.</b> חפר כמו אם במחתרת ימצא הגנב (שמות כ״ב:א׳):
<b>חתמו.</b> סגרו כמו כי חתום הוא (ישעיה כט):
<b>למו.</b> להם:
<h3>פסוק יז</h3>
<b>צלמות.</b> חשכת הקבר:
<b>בלהות.</b> הוא הפוך מן בהלות:
<h3>פסוק יח</h3>
<b>חלקתם.</b> כן נקרא השדה כמו ראו חלקת יואב (ש״ב יד):
<h3>פסוק יט</h3>
<b>ציה.</b> חורב ויובש:
<h3>פסוק כ</h3>
<b>עוד.</b> ענינו זמן רב וכן ויבך על צואריו עוד (בראשית מ״ו:כ״ט):
<b>עולה.</b> איש עולה:
<h3>פסוק כא</h3>
<b>רועה.</b> משבר ומרצץ כמו תרועם בשבט ברזל (תהילים ב׳:ט׳):
<h3>פסוק כב</h3>
<b>אבירים.</b> חזקים:
<b>בחיין.</b> הנו״ן במקום המ״ם:
<h3>פסוק כג</h3>
<b>וישען.</b> ויסעד:
<h3>פסוק כד</h3>
<b>רומו.</b> מל׳ הרמה והגבהה:
<b>והומכו.</b> עניין שפלות כמו ימך המקרה (קהלת י):
<b>שבולת.</b> היא קנה התבואה כמו שבע שבלים (בראשית מא):
<b>ימלו.</b> יכרתו כמו ימולל ויבש (תהלים צ):
<h3>פסוק כה</h3>
<b>לאל.</b> ללא ואין:
<h2>פרק כה</h2>
<h3>פסוק ב</h3>
<b>במרומיו.</b> בשמי מרום:
<h3>פסוק ג</h3>
<b>לגדודיו.</b> למחנותיו:
<h3>פסוק ד</h3>
<b>יזכה.</b> מל׳ זכות:
<h3>פסוק ה</h3>
<b>עד.</b> ענין הסרה כמו לא עדה עליו שחל (לקמן כח) כמו אשר עבר (בראשית טו) ת״א דעדא:
<b>יאהיל.</b> יאיר ויזרח כמו בהלו נרו (לקמן כט):
<b>זכו.</b> מל׳ זכות ובהירות:
<h2>פרק כו</h2>
<h3>פסוק ג</h3>
<b>ותושיה.</b> כן יקרא החכמה כי ישנה לעולם ולא תשוב לאין כיתר הדברים:
<h3>פסוק ד</h3>
<b>את מי.</b> אל מי:
<b>ונשמת.</b> מלשון נשימה ונשיבת רוח כמו מנשמת אלוה יאבדו (לעיל ד) וענינו הדבור הבאה בהפחת רוח וכאשר יאמר ויפיח לקץ (חבקוק ב):
<h3>פסוק ה</h3>
<b>הרפאים.</b> כן יקראו המתים ע״ש שנרפו ונחלשו ע״י מלאך המות:
<b>יחוללו.</b> מל׳ חלל ונבוב:
<h3>פסוק ו</h3>
<b>שאול.</b> הוא הגיהנם וכן אבדון:
<h3>פסוק ז</h3>
<b>תוהו.</b> ענינו דבר שאין בו ממש:
<b>בלימה.</b> היא שתי תיבות בלי מה:
<h3>פסוק ח</h3>
<b>צורר.</b> קושר כמו צרור כספו (בראשית מב):
<h3>פסוק ט</h3>
<b>כסה.</b> כמו כסא באל״ף:
<b>פרשז.</b> מל׳ פרישה והזי״ן נוספת:
<h3>פסוק י</h3>
<b>חג.</b> ענין סבוב ועגול וכן וחוג שמים יתהלך (לעיל כב):
<b>תכלית.</b> מלשון כליון:
<h3>פסוק יא</h3>
<b>ירופפו.</b> ירעדו כי עמודיה יתפלצון (לעיל ט) תרגומו מתרופפין:
<h3>פסוק יב</h3>
<b>רגע.</b> בקע כמו עורי רגע (לעיל ז):
<b>מחץ.</b> הכה והרג כמו מחץ ראש (תהלים קי):
<b>רהב.</b> מצרים קרואים כן כמ״ש קראתי לזאת רהב (ישעיהו ל׳:ז׳):
<h3>פסוק יג</h3>
<b>שפרה.</b> ענין אוהל כמו ונטה את שפרירו (ירמיה מג) ואוהל היפה נקרא כן מל׳ אמרי שפר (בראשית מט):
<b>חוללה.</b> בראה כמו ותחולל ארץ (תהלים צ):
<b>בריח.</b> כעין מטה עשוי לשומו לרוחב השער לסגרו:
<h3>פסוק יד</h3>
<b>דרכיו.</b> מעשיו ופעולותיו:
<b>שמץ.</b> ענין משהו ומעט וכן ותקח אזני שמץ מנהו (לעיל ד):
<b>ורעם.</b> ענין רעש והמיה:
<h2>פרק כז</h2>
<h3>פסוק ב</h3>
<b>חי אל.</b> ר״ל כמו שהאל הוא חי וכן חי ה׳ (מ״א יז):
<b>המר.</b> מל׳ מרירות:
<h3>פסוק ד</h3>
<b>יהגה.</b> ידבר כמו ולשוני תהגה (תהלים לה):
<h3>פסוק ה</h3>
<b>תומתי.</b> מל׳ תמימות:
<h3>פסוק ו</h3>
<b>יחרף.</b> ענין נטיה וכן שפחה נחרפת (ויקרא י״ט:כ׳) שר״ל תנטה מן העבדות לחרות:
<h3>פסוק ז</h3>
<b>כרשע.</b> כעול הכפי״ן באו לאמתת הדבר וכן בלילה יהיה כגנב (לעיל כד):
<h3>פסוק ח</h3>
<b>חנף.</b> רשע המחניף ליצרו לעשות פתויו:
<b>יבצע.</b> יגזול כמו בוצע בצע (חבקוק ב):
<b>ישל.</b> ענין הסרה ושליפה כמו של נעליך (שמות ג):
<h3>פסוק יא</h3>
<b>אורה.</b> אלמד כמו יורה דעה (ישעיה כח):
<b>אכחד.</b> אמנע:
<h3>פסוק יב</h3>
<b>חזיתם.</b> ראיתם:
<h3>פסוק יג</h3>
<b>עריצים.</b> חזקים:
<h3>פסוק יד</h3>
<b>למו חרב.</b> אל חרב וכן למו פי (לקמן מ):
<h3>פסוק טו</h3>
<b>שרידיו.</b> הנשארים מהם:
<h3>פסוק טז</h3>
<b>יצבור.</b> ענין כרי וגל כמו ויצבור עפר (חבקוק א):
<h3>פסוק יח</h3>
<b>כעש.</b> מין תולעת:
<b>נוצר.</b> שומר:
<h3>פסוק יט</h3>
<b>יאסף.</b> ימות כמו יאסף אהרן (במדבר כ):
<b>פקח.</b> פתח כמו פוקח עורים (תהלים קמו):
<h3>פסוק כ</h3>
<b>בלהות.</b> בהלות:
<h3>פסוק כא</h3>
<b>וישערהו.</b> רוח סערה יעקרו וכן כמוץ יסוער מגורן (הושע י״ג:ג׳):
<h3>פסוק כג</h3>
<b>ישפוק.</b> כמו יספוק בסמ״ך והוא מענין הכאה כמו ויספוק את כפיו (במדבר כד):
<b>עלימו כפימו.</b> עליו כפיו:
<b>וישרוק.</b> הוא השמעת קול בקבוץ השפתים וכן ישום וישרוק (ירמיה יט):
<h2>פרק כח</h2>
<h3>פסוק א</h3>
<b>יזוקו.</b> ענין יציקה כמו וזוקו מטר לאדו (לקמן לו):
<h3>פסוק ג</h3>
<b>אבן.</b> ר״ל יסוד ועיקר:
<h3>פסוק ד</h3>
<b>גר.</b> ענין הזלה ושפיכה כמו מים מוגרים (מיכה א):
<b>הנשכחים.</b> אשר נשכחים וכן ההלכוא אתו (יהושע י):
<b>דלו.</b> הורמו והוגבהו כמו דלו עיני למרום (ישעיהו ל״ח:י״ד):
<h3>פסוק ה</h3>
<b>ותחתיה.</b> מקומה:
<h3>פסוק ז</h3>
<b>נתיב.</b> שביל ודרך:
<b>עיט.</b> שם עוף מדברי וכן איה:
<b>שזפתו.</b> ראתהו כמו עין שזפתו (לעיל כ):
<h3>פסוק ח</h3>
<b>הדריכהו.</b> ענין צעדה והלוך והוא מל׳ דרך:
<b>שחץ.</b> ענין גאוה וכן מלך על כל בני שחץ (לקמן מא) ובדרז״ל אנשי ירושלים אנשי שחץ הן (שבת סב):
<b>עדה.</b> עבר וכן עד ירח (לעיל כה):
<h3>פסוק ט</h3>
<b>בחלמיש.</b> בצור חזק ולפי שלא יפול לשון חלמיש אלא על הצור אמר חלמיש מבלי זכר צור וכן חלמיש למעינו מים (תהילים קי״ד:ח׳):
<h3>פסוק י</h3>
<b>בצורות.</b> מלשון צור וסלע:
<b>יאורים.</b> נחלי מים:
<b>יקר.</b> ענין חשיבות:
<h3>פסוק יא</h3>
<b>מבכי.</b> ענין עומק המים וכן נבכי ים (לקמן לח):
<b>חבש.</b> ענין סגירה וכליאה כמו חבוש בטמון (לקמן מ):
<h3>פסוק יג</h3>
<b>ערכה.</b> ענין השווי והשומא:
<h3>פסוק טו</h3>
<b>סגור.</b> זהב טוב הנסגר בכור הצורף להסיר הסיג:
<b>מחירה.</b> ענינו דבר הנתון בערך שוויה כמו יקחו מקוה במחיר (מ״א י):
<h3>פסוק טז</h3>
<b>תסולה.</b> תשובח כמו המסולאים בפז (איכה ד):
<b>בכתם אופיר.</b> מין זהב יקר הבא מאופיר:
<b>בשוהם.</b> וספיר שמות אבני יקר:
<h3>פסוק יז</h3>
<b>וזכוכית.</b> היא זכוכית לבנה היקרה מזהב כמ״ש רז״ל בזוגיתא חיורתא (חולין פד):
<b>פז.</b> זהב מזוקק:
<h3>פסוק יח</h3>
<b>ראמות וגביש.</b> שמות אבני יקר:
<b>מפנינים.</b> הם המרגליות:
<h3>פסוק יט</h3>
<b>פטדת.</b> שם אבני יקר:
<h3>פסוק כו</h3>
<b>לחזיז.</b> כן יקרא הענן וכן ה׳ עושה חזיזים (זכריה י׳:א׳):
<b>קולות.</b> כמו וקולות ותחסר הוי״ו וכמוהו רבים: 
<h3>פסוק כז</h3>
<b>ויספרה.</b> מלשון ספר:
<h2>פרק כט</h2>
<h3>פסוק ג</h3>
<b>בהלו.</b> ענין הארה וזריחה כמו עד ירח ולא יאהיל (לעיל כה):
<h3>פסוק ד</h3>
<b>חרפי.</b> קדמותי ובדרז״ל חרפי ואפלי (נדה סה):
<b>בסוד.</b> ענין עצה על כי נעשה בסוד, או שהעצה למעשה היא כיסוד לבנין: 
<b>עלי אהלי.</b> אל אהלי:
<h3>פסוק ו</h3>
<b>בחמה.</b> כמו בחמאה והוא שומן החלב:
<h3>פסוק ז</h3>
<b>עלי קרת.</b> אצל הקריה והעיר:
<h3>פסוק ח</h3>
<b>ונחבאו.</b> הסתירו עצמם:
<h3>פסוק ט</h3>
<b>עצרו.</b> מנעו כמו ועצור במלין (לעיל ד):
<b>וכף.</b> כף היד:
<h3>פסוק י</h3>
<b>לחכם.</b> מל׳ חיך:
<h3>פסוק יא</h3>
<b>ותאשרני.</b> ענין שבח והלול כמו אשרי האיש (תהלים א):
<h3>פסוק טו</h3>
<b>לפסח.</b> חגר ברגליו:
<h3>פסוק יז</h3>
<b>מתלעות.</b> הוא הפוך מן מלתעות כפירים (שם כח) והם השינים הגסות:
<h3>פסוק יח</h3>
<b>קני.</b> מדורי והוא מושאל מל׳ קן צפור (דברים כב):
<h3>פסוק יט</h3>
<b>ילין.</b> ענין התמדה כמו תלן עיני (לעיל יז):
<b>בקצירי.</b> בענפי כמו ועשה קציר (לעיל יד):
<h3>פסוק כא</h3>
<b>וידמו.</b> ושתקו כמו וידום אהרן (ויקרא י):
<b>למו עצתי.</b> אל עצתי:
<h3>פסוק כב</h3>
<b>ישנו.</b> מלשון שנוי:
<b>תטוף.</b> ענין הזלה והוא מושאל לדבור וכן אל תטיפו יטיפון (מיכה ב׳:ו׳):
<h3>פסוק כג</h3>
<b>פערו.</b> פתחו כמו פערו עלי בפיהם (לעיל טז):
<b>למלקוש.</b> ענין איחור וכן וכרם רשע ילקשו (לעיל כד) וכן יקרא גשם המאוחר מלקוש:
<h3>פסוק כד</h3>
<b>יפילון.</b> ענין גרעון ופחיתות כמו נופל אנכי מכם (לעיל יב):
<h2>פרק ל</h2>
<h3>פסוק א</h3>
<b>שחקו.</b> לעגו:
<b>צעירים.</b> ענין מיעוט כמו ולא יצערו (ירמיהו ל׳:י״ט):
<h3>פסוק ב</h3>
<b>כלח.</b> זקנה כמו תבוא בכלח אלי קבר (לעיל ה):
<h3>פסוק ג</h3>
<b>ובכפן.</b> ענין רעבון כמו לשוד ולכפן (, שם): 
<b>גלמוד.</b> יחידי כמו הלילה ההוא יהי גלמוד (לעיל ג):
<b>העורקים.</b> הבורחים וכן אנכי בורחת (בראשית ט״ז:ח׳) ת״א ערקת:
<b>אמש.</b> ר״ל חושך בחשכת הלילה כמו ויוכח אמש (שם לא):
<b>שואה ומשואה.</b> ענין חשך ושממון כמו יום שואה ומשואה (צפניה א׳:ט״ו) וכפל הדבר לרוב השממון:
<h3>פסוק ד</h3>
<b>הקוטפים.</b> ענין תלישה כמו וקטפת מלילות (דברים כג):
<b>מלוח.</b> שם עשב מה ובדרז״ל אבותינו היו אוכלין מלוחין וכו׳ (קדושין סו):
<b>עלי שיח.</b> עלי אילן כמו תחת אחד השיחים (בראשית כ״א:ט״ו):
<b>רתמים.</b> שם אילן מה כמו רותם אחד (מ״א יט):
<h3>פסוק ה</h3>
<b>גו.</b> הוא התרגום של תוך:
<b>יריעו.</b> ענין הרמת קול: 
<h3>פסוק ו</h3>
<b>בערוץ.</b> ענין שבר וחריץ והוא מלשון לערוץ הארץ (ישעיה ב):
<b>חורי.</b> נקבים כמו חור פתן (שם יא):
<b>וכפים.</b> תרגום של סלע כיפא וכן ובכפים עלו (ירמיה ד):
<h3>פסוק ז</h3>
<b>ינהקו.</b> הוא מושאל מצעקת הפרא כמ״ש הינהק פרא (לעיל ו):
<b>חרול.</b> מין קוצים וכן ממשק חרול (צפניה ב׳:ט׳):
<b>יסופחו</b> יתחברו ויתאספו כמו ספחני נא (ש״א ב): 
<h3>פסוק ח</h3>
<b>נבל.</b> כן יקרא אדם פחות ונבזה:
<b>נכאו.</b> נדכאו ונשברו כמו תהגו אך נכאים (ישעיהו ט״ז:ז׳):
<h3>פסוק יא</h3>
<b>יתרי.</b> הוא חבל הקשת כמו כוננו חצם על יתר (תהילים י״א:ב׳):
<b>פתח.</b> ענין ההתרה כמו פתחת למוסרי (שם קטז):
<b>ורסן.</b> הוא ההושם בפי הסוס להטותו בו אל הדרך כמו במתג ורסן (שם לב):
<h3>פסוק יב</h3>
<b>פרחח.</b> ענינו מי שהתחיל לצמוח ולהפריח שער זקנו ובדרז״ל פרחי כהונה (מדות פ״ה) ונכפל הלמ״ד הפעל כמו ביום סגריר (משלי כז):
<h3>פסוק יג</h3>
<b>נתסו.</b> כמו נפצו בצד״י כי זסשר״ץ מתחלף והוא ענין שבירה:
<b>להותי.</b> לשברי כמו יעוז בהותו (תהלים נב):
<b>יועילו.</b> מל׳ תועלת:
<h3>פסוק יד</h3>
<b>יאתיו.</b> יבואו כמו אתא בקר (ישעיה כא):
<h3>פסוק טו</h3>
<b>נדיבתי.</b> כן תקרא הנפש על כי היא בעלת הנדיבות וכן נאמר ורוח נדיבה תסמכני (תהילים נ״א:י״ד):
<h3>פסוק טז</h3>
<b>עוני.</b> מל׳ עינוי ויסורין:
<h3>פסוק יז</h3>
<b>נקר.</b> ענין נקיבה ושבירה כמו יקרוה עורבי נחל (משלי ל׳:י״ז):
<b>ועורקי.</b> כן יקראו הגידים בל׳ ערבי:
<h3>פסוק יח</h3>
<b>יתחפש.</b> ענינו חליפות והשתנות הכסות באחר׳ כמו התחפש ובוא במלחמה (מ״א כב):
<b>כפי.</b> כשעור כמו איש כפי אכלו (שמות ט״ז:כ״א):
<b>יאזרני.</b> יחגור אותי כמו אזור מתניו (ישעיה יא):
<h3>פסוק יט</h3>
<b>הורני.</b> השליך אותי כמו ירה בים (שמות טז):
<h3>פסוק כ</h3>
<b>עמדתי.</b> ענין שתיקה כמו עמדו לא ענו עוד (לקמן לב):
<h3>פסוק כא</h3>
<b>תשטמני.</b> ענין נטירת האיבה כמו לו ישטמנו (בראשית נ):
<h3>פסוק כב</h3>
<b>ותמוגגני.</b> מל׳ המגה והמסה:
<h3>פסוק כג</h3>
<b>מועד.</b> מיועד ומזומן:
<h3>פסוק כד</h3>
<b>בעי.</b> בקבר העשוי כתל ודגור והוא מל׳ לעי השדה (מיכה א):
<b>בפידו.</b> ענין שבר כמו ופיד שניהם (משלי כד):
<b>שוע.</b> מלשון ישועה ונפלה היו״ד וכאשר יאמר בול הרים (לקמן מ) מן יבול:
<h3>פסוק כה</h3>
<b>עגמה.</b> דאבה ובדרז״ל עגמת נפש (מגילה כח): 
<h3>פסוק כו</h3>
<b>ואיחלה.</b> מל׳ תוחלת:
<h3>פסוק כז</h3>
<b>רותחו.</b> נתחממו כמו רתח רתחיה (יחזקאל כ״ד:ה׳) והוא מענין חמלה וכאשר יאמר נכמרו רחמיו (בראשית מ״ג:ל׳) אשר גם הוא ענין חמום כמו כתנור נכמרו (איכה ה):
<b>דמו.</b> שתקו כמו וידמו למו עצתי (לעיל כט):
<b>קדמוני.</b> באו לפני וכן מדוע קדמוני ברכים (לעיל ג):
<h3>פסוק כח</h3>
<b>קודר.</b> ענין שחרות כמו שמש וירח קדרו (יואל ב):
<h3>פסוק כט</h3>
<b>לתנים.</b> מין נחש:
<b>ורע.</b> וחבר:
<b>לבנות יענה.</b> מין עוף:
<h3>פסוק ל</h3>
<b>חרה.</b> ענין יובש כמו נחר מפוח (ירמיה ו):
<b>חורב.</b> ענין חמימות כמו ביום אכלני חורב (בראשית לד):
<h3>פסוק לא</h3>
<b>כנורי ועוגבי.</b> שמות כלי נגון:
<h2>פרק לא</h2>
<h3>פסוק א</h3>
<b>אתבונן.</b> ענין הסתכלות יתירה וכן ואתבונן אליו בבקר (מ״א ג):
<h3>פסוק ד</h3>
<b>צעדי.</b> פסיעותי:
<h3>פסוק ה</h3>
<b>ותחש.</b> ותמהר כמו חשתי ולא התמהמהתי (תהילים קי״ט:ס׳): 
<h3>פסוק ו</h3>
<b>ישקלני.</b> מל׳ משקל:
<b>במאזני.</b> בכף המאזנים:
<h3>פסוק ז</h3>
<b>אשורי.</b> רגלי שאני פוסע בם כמו תמוך אשורי (שם יז):
<b>מאום.</b> כמו מום או הוא מל׳ מאומה ור״ל דבר מה מעון:
<h3>פסוק ח</h3>
<b>ישורשו.</b> יעקרו השרשים, וכן מסעף פארה (ישעיהו י׳:ל״ג) ומשפטו יסיר הסעיפים:
<h3>פסוק י</h3>
<b>יכרעון.</b> מל׳ כריעה וענינו השכיבה לזנות:
<b>אחרין.</b> כמו אחרים במ״ם:
<h3>פסוק יא</h3>
<b>זמה.</b> מחשבה רעה כמו זמה היא (ויקרא יח):
<b>פלילים.</b> ענין משפט כמו אשר פללת לאחותך (יחזקאל יז):
<h3>פסוק יד</h3>
<b>יפקד.</b> ענין זכרון והשגחה:
<h3>פסוק טז</h3>
<b>אכלה.</b> המתאוה לדבר ואינו משיגה קרוי כליון עינים:
<h3>פסוק יח</h3>
<b>אנחנה.</b> נהגתי אותה כמו ולא נחם (שמות יג):
<h3>פסוק כ</h3>
<b>חלציו.</b> מתניו:
<h3>פסוק כא</h3>
<b>הניפותי.</b> הרימותי כמו לא תניף עליהם ברזל (דברים כ״ז:ה׳):
<h3>פסוק כב</h3>
<b>ואזרועי.</b> האל״ף נוספת:
<h3>פסוק כד</h3>
<b>כסלי.</b> ענין בטחון כמו הלא יראתך כסלתך (לעיל ד):
<b>ולכתם.</b> הוא הזהב הטוב:
<h3>פסוק כה</h3>
<b>כביר.</b> הרבה כמו מזער לא כביר (ישעיהו ט״ז:י״ד):
<h3>פסוק כו</h3>
<b>יהל.</b> יאיר ויזרח כמו בהלו נרו (לעיל כט):
<b>יקר.</b> ענין הארה ובהירות וכן אור יקרות (זכריה יד):
<h3>פסוק כז</h3>
<b>ותשק.</b> ענין חבור ודבוק והוא מושאל מל׳ נשיקה שהוא דבוק השפתים:
<h3>פסוק כח</h3>
<b>לאל.</b> באל ובאה הלמ״ד במקום הבי״ת וכן בוחר אתה לבן ישי (ש״א ב) ומשפטו בבן ישי:
<h3>פסוק כט</h3>
<b>בפיד.</b> ענינו כמו איד וכן אם בפידו להן שוע (לעיל ל) וענינו שבר ומקרה רעה:
<b>והתעוררתי.</b> מל׳ ההערה והתגברות:
<h3>פסוק ל</h3>
<b>ולא נתתי.</b> לא עזבתי כמו ולא נתן סיחון (במדבר כ״א:כ״ג):
<h3>פסוק לב</h3>
<b>לאורח.</b> הוא שם משותף להאיש הבא מהדרך ולהדרך עצמו:
<h3>פסוק לג</h3>
<b>בחבי.</b> כמו בחבאי באל״ף והוא מל׳ מחבואה:
<h3>פסוק לד</h3>
<b>אערוץ.</b> אשבור כמו בערוץ נחלים (לעיל ל):
<b>המון.</b> עם רב ולתוספת ביאור אמר רבה:
<b>יחתני.</b> מל׳ חתת ושבר:
<b>ואדום.</b> ואשתוק כמו וידום אהרן (ויקרא י):
<h3>פסוק לה</h3>
<b>תוי.</b> כמו תאוי והוא מל׳ תאוה ותחסר האל״ף וכן ת״י רגוגי וכ״כ ולא תתאוה (דברים ה) ת״א ולא תירוג:
<b>יענני.</b> מל׳ עניה ותשובה:
<b>וספר.</b> הוא״ו היא במקום או:
<h3>פסוק לו</h3>
<b>אם לא.</b> הוא ענין שבועה כמו אם לא שויתי ודוממתי (תהילים קל״א:ב׳):
<b>אענדנו.</b> ענין עניבה וקשירה וכן ענדם על גרגרותיך (משלי ו׳:כ״א):
<h3>פסוק לח</h3>
<b>תלמיה.</b> הערוגות כמו תלמי שדי (הושע י):
<h3>פסוק לט</h3>
<b>הפחתי.</b> הדאבתי כמו מפח נפש (לעיל יא):
<h3>פסוק מ</h3>
<b>חוח.</b> מין קוץ:
<b>באשה.</b> דומה הוא לשעורה וגרועה ממנה וכן ויעש באושים (ישעיה ה) שהיא מין דומה לענבים וגרועה מהם:
<h2>פרק לב</h2>
<h3>פסוק א</h3>
<b>וישבתו.</b> נחו ופסקו כמו שבת נוגש (שם יד):
<h3>פסוק ד</h3>
<b>חכה.</b> המתין כמו לכן חכו לי (צפניה ג):
<h3>פסוק ו</h3>
<b>זחלתי.</b> ענין אימה ופחד והוא מל׳ דחלתי בחלוף הזי״ן בדל״ת וכן ימי נזעכו (לעיל יז) שהוא מלשון נדעכו בדלי״ת:
<b>מחות.</b> מלהגיד כמו ואחותי באזניכם (לעיל יב):
<h3>פסוק יא</h3>
<b>הוחלתי.</b> ענין המתנה כמו ויחל עוד (בראשית ח):
<b>אזין.</b> אקשיב באזני:
<h3>פסוק יב</h3>
<b>ועדיכם.</b> ואליכם כמו תגע עדיך (לעיל ד):
<h3>פסוק יג</h3>
<b>ידפנו.</b> ענין כתישה ודחיה כמו עלה נדף (ויקרא כו):
<h3>פסוק יד</h3>
<b>ערך.</b> סדר:
<h3>פסוק טז</h3>
<b>עמדו.</b> שתקו וכן עמדתי ותתבונן בי (לעיל ל):
<h3>פסוק יח</h3>
<b>מלתי.</b> כמו מלאתי באל״ף:
<b>הציקתני.</b> ענין צר ודחוק כמו לא מוצק תחתיה (לקמן לו):
<b>רוח בטני.</b> חלל בטני ואוירו:
<h3>פסוק יט</h3>
<b>כאובות.</b> כנאדות ואין לו דומה במקרא:
<h3>פסוק כ</h3>
<b>וירוח.</b> מל׳ הרווחה והוא הפוך הדחק:
<h3>פסוק כא</h3>
<b>אכנה.</b> מל׳ כנוי שאינו שם העצמי וכן ובשם ישראל יכנה (ישעי׳ מד) והדרך הוא שהרוצה להעלים שם מי מפני הכבוד וכדומה אז מזכירו בכנוי כאלו הכוונה על אחר: 
<h3>פסוק כב</h3>
<b>כמעט.</b> ר״ל קרוב הדבר ומעט המרחק והכ״ף בא לאמתת הדבר:
<b>ישאני.</b> ענין הבערה ושריפה כמו ותשא הארץ מפניו (נחום א):
<h2>פרק לג</h2>
<h3>פסוק ד</h3>
<b>רוה.</b> רצון כמו הנני נותן בו רוח (ישעיהו ל״ז:ז׳):
<b>ונשמת.</b> מל׳ נשימה ונשיבה והוא ענין מאמר הבא בהפחת הרוח:
<h3>פסוק ו</h3>
<b>קורצתי.</b> נחתך ונחטב צלמי והוא מל׳ קרץ מצפון (ירמיה מז):
<h3>פסוק ז</h3>
<b>תבעתך.</b> מל׳ בעתה ורעדה:
<b>ואכפי.</b> מל׳ כפיה ונגישה כמו כי אכף עליו פיהו (משלי ט״ז:כ״ו):
<h3>פסוק ט</h3>
<b>זך.</b> מלשון זכות ובהירות:
<b>חף.</b> נגרד ומנוקה ובדרז״ל למסמך לחפיפה טבילה (נדה סו):
<h3>פסוק י</h3>
<b>תנואות.</b> עלילות ודברים המבוטלים וכן וידעתם את תנואתי (במדבר י״ד:ל״ד) ויתכן שהוא הפוך מן תואנה הוא מבקש (שופטים י״ד:ד׳):
<h3>פסוק יא</h3>
<b>בסד.</b> הם כבלי עצים לסגור בהם רגלי התפוס וכן ותשם בסד (לעיל יג):
<h3>פסוק יב</h3>
<b>ירבה.</b> יגדל כמו ורבי המלך (ירמי׳ מא):
<h3>פסוק יד</h3>
<b>ישורנה.</b> יראנה כמו אשורנו ולא קרוב (במדבר כד):
<h3>פסוק טז</h3>
<b>ובמוסרם.</b> מוסר יסורים:
<b>יחתום.</b> ענין גמר והשלמה וכן ועל החתום (נחמיה י) ובדרז״ל כל חותמי ברכות (ברכות סג):
<h3>פסוק יז</h3>
<b>וגוה.</b> כמו וגאוה:
<h3>פסוק יח</h3>
<b>בשלח.</b> בחרב כמו ויעש שלח לרוב (דה״ב לב):
<h3>פסוק יט</h3>
<b>והוכח.</b> ענין גמול עונש וכן והוכחתיו בשבט אנשים (שמואל ב ז׳:י״ד):
<b>איתן.</b> חזק כמו איתן מושבך (במדבר כד):
<h3>פסוק כ</h3>
<b>וזהמתו.</b> ענין מיאוס ותיעוב ובדרז״ל ואין מעבירין הזוהמא (חולין קה) ור״ל המאוס והלכלוך:
<h3>פסוק כא</h3>
<b>ושפו.</b> ענין כתיתה כמו הוא ישופך ראש (בראשית ג׳:ט״ו):
<h3>פסוק כד</h3>
<b>פדעהו.</b> כמו פדהו:
<h3>פסוק כה</h3>
<b>רטפש.</b> הוא מלה מורכבת מן רטוב ומן פש שהוא ענין רבוי כמו פשה תפשה (ויקרא יג):
<b>עלומיו.</b> נעוריו כמו בן מי זה העלם (ש״א יז):
<h3>פסוק כו</h3>
<b>יעתר.</b> ענין מרבית התפלה כמו ויעתר יצחק (בראשית כה):
<h3>פסוק כז</h3>
<b>ישור.</b> יצעד וילך כמו ואשרו בדרך בינה (משלי ט׳:ו׳):
<b>העויתי.</b> העקמתי והוא מל׳ עון ועיות:
<h3>פסוק לג</h3>
<b>ואאלפך.</b> אלמדך כמו יאלף עונך פיך (לעיל טו):
<h2>פרק לד</h2>
<h3>פסוק ב</h3>
<b>ויודעים.</b> בעלי דעה:
<h3>פסוק ו</h3>
<b>אכזב.</b> ענין הפסקה כמו אשר לא יכזבו מימיו (ישעיה כח):
<b>אנוש.</b> כאוב ביותר כמו אנושה מכותיה (מיכה א):
<h3>פסוק ט</h3>
<b>יסכן.</b> ענין הנאה ותועלת כמו הלאל יסכן גבר (לעיל כג):
<b>ברצותו.</b> מל׳ רצוי ורצון:
<h3>פסוק י</h3>
<b>חלילה.</b> חולין וגנאי:
<h3>פסוק יא</h3>
<b>ימציאנו.</b> ענין הזמנה והושטה כמו וימציאו בני אהרן (ויקרא ט׳:י״ב):
<h3>פסוק יג</h3>
<b>פקד.</b> צוה כמו והוא פקד עלי (עזרא א׳:ב׳):
<h3>פסוק יד</h3>
<b>יאסוף.</b> יכניס:
<h3>פסוק יז</h3>
<b>יחבוש.</b> ענין ממשלה ע״ש שהוא חובש במאסר את המחוייב וכן לא אהיה חובש (ישעיהו ג׳:ז׳):
<b>כביר.</b> חזק:
<h3>פסוק יט</h3>
<b>שוע.</b> נדיב כמו ולכילי לא יאמר שוע (שם לב):
<h3>פסוק כ</h3>
<b>יגועשו.</b> ענין התנודה והתנוע החזקה כמו וכנהרות יתגעשו (ירמיה מו):
<b>אביר.</b> כח ואומץ:
<h3>פסוק כג</h3>
<b>עוד.</b> ענין תוספ׳ וריבוי וכן ויבך על צואריו עוד (בראשית מו):
<h3>פסוק כד</h3>
<b>ירוע.</b> ירוצץ כמו תרועם בשבט ברזל (תהלים ב):
<h3>פסוק כה</h3>
<b>מעבדיהם.</b> מעשיהם כי תרגום של מעשה הוא עובדא:
<b>וידכאו.</b> נשברו ונכתתו:
<h3>פסוק כו</h3>
<b>תחת.</b> בעבור כמו עין תחת עין (שמות כ״א:כ״ד):
<b>ספקם.</b> ענין הכאה כמו ויספוק את כפיו (במדבר כ״ד:י׳):
<h3>פסוק כט</h3>
<b>ירשיע.</b> יחריד ויבלבל וכן ובכל אשר יפנה ירשיע (שמואל א י״ד:מ״ז):
<b>ישורנו.</b> יראנו כמו אשורנו ולא קרוב (במדבר כ״ד:י״ז):
<h3>פסוק ל</h3>
<b>חנף.</b> רשע המחניף ליצרו ועושה פתויו:
<h3>פסוק לא</h3>
<b>נשאתי.</b> אשא ואסבול:
<b>אחבול.</b> אשחית:
<h3>פסוק לב</h3>
<b>בלעדי.</b> הוא כמו מלבד וכן בלעדי רק אשר אכלו הנערים (בראשית יד):
<b>אחזה.</b> אראה כמו ואתה תחזה (שמות יח):
<b>הורני.</b> למדני:
<h3>פסוק לו</h3>
<b>אבי.</b> ענין תאוה ורצון כמו לא אבה יבמי (דברים כ״ה:ז׳):
<h3>פסוק לז</h3>
<b>יספוק.</b> די הספוק ור״ל הרבה מאד כמו במלאות ספקו (לעיל כ):
<h2>פרק לה</h2>
<h3>פסוק ג</h3>
<b>יסכן.</b> ענין הנאה ותועלת כמו לא יסכן גבר (לעיל לד):
<h3>פסוק ה</h3>
<b>ושור.</b> וראה כמו אשורנו ולא קרוב (במדבר כ״ד:י״ז):
<h3>פסוק ט</h3>
<b>ישועו.</b> יצעקו:
<h3>פסוק י</h3>
<b>נותן.</b> אומר כמו ולא נתן תפלה (לעיל א):
<b>זמירות.</b> מל׳ זמר ורננה:
<h3>פסוק יא</h3>
<b>מלפנו.</b> כמו מאלפנו באל״ף והוא ענין למוד כמו ואאלפך חכמה (לעיל לג):
<h3>פסוק יג</h3>
<b>ישורנה.</b> יראנה:
<h3>פסוק יד</h3>
<b>ותחולל.</b> ענין תפלה כמו ויחל משה (שמות לב):
<h3>פסוק טו</h3>
<b>פקד.</b> חסר כמו ויפקד מקום דוד (שמואל א כ׳:כ״ה):
<b>אפו.</b> פניו כמו בזעת אפיך (בראשית ג):
<b>בפש.</b> ענין רבוי כמו פשה תפשה (ויקרא יג):
<h3>פסוק טז</h3>
<b>יפצה.</b> יפתח כמו פציתי פי (שופטים יא):
<b>יכביר.</b> ירבה כמו לא כביר (ישעיה טז):
<h2>פרק לו</h2>
<h3>פסוק ב</h3>
<b>כתר.</b> ענין המתנה כי ולתורתו איים ייחלו (שם מב) ת״י יכתרון:
<b>זעיר.</b> מעט עמו זעיר שם (שם כח):
<b>ואחוך.</b> ואגיד לך כמו אחוך שמע לי (לעיל טו):
<h3>פסוק ו</h3>
<b>ומשפט.</b> ענינו דבר הראוי והצורך וכן מה יהיה משפט הכהנים (דברים י״ח:ג׳):
<h3>פסוק ז</h3>
<b>יגרע.</b> מל׳ גרעון:
<b>לכסא.</b> כמו בכסא למ״ד במקום הבי״ת וכן ישבת לכסא (תהלים ט, ה): 
<h3>פסוק ח</h3>
<b>בזקים.</b> בשלשלאות כמו בזקים יעבורו (ישעיה מה):
<b>בחבלי.</b> מל׳ חבל ויתר:
<b>עוני.</b> ענויים ויסורין:
<h3>פסוק יא</h3>
<b>בנעימים.</b> ענין המתיקות והיופי:
<h3>פסוק יב</h3>
<b>בשלח.</b> בחרב כמו מעבור בשלח (לעיל לג):
<h3>פסוק יד</h3>
<b>בקדשים.</b> הם המזומנים למשכב הזנות כמו ולא יהיה קדש (דברים כג):
<h3>פסוק טו</h3>
<b>יחלץ.</b> יוציא וישלוף כמו חלוץ הנעל (שם כה):
<b>בלחץ.</b> ענין הדחק כמו ולחצו אתכם (עמוס ו):
<h3>פסוק טז</h3>
<b>הסיתך.</b> מל׳ הסתה ופתוי:
<b>מוצק.</b> צר ודוחק כמו ורוחב מים במוצק (לקמן לז):
<h3>פסוק יח</h3>
<b>בשפק.</b> כמו בספק בסמ״ך וענינו די הספיק והצורך:
<b>כופר.</b> מל׳ פדיון כמו אם כופר יושת עליו (שמות כא):
<h3>פסוק יט</h3>
<b>שועך.</b> מל׳ שוע ונדיב ושררה:
<b>מאמצי.</b> מל׳ אומץ וחוזק:
<h3>פסוק כ</h3>
<b>תשאף.</b> ענין תאוה וחשק כמו כעבד ישאף צל (לעיל ז):
<b>לעלות.</b> עניין סלוק כמו כעלות גדיש בעתו (לעיל ה):
<h3>פסוק כא</h3>
<b>מעוני.</b> ענין הכנעה כמו מאנת לענות מפני (שמות י׳:ג׳):
<h3>פסוק כב</h3>
<b>מורה.</b> משליך כמו ירה בים (שם טז):
<h3>פסוק כג</h3>
<b>דרכו.</b> הנהגתו:
<h3>פסוק כד</h3>
<b>תשגיא.</b> תגדיל כמו כארז בלבנון ישגה (תהילים צ״ב:י״ג):
<b>שוררו.</b> ראו כמו ישור שחקים (לעיל לה):
<h3>פסוק כה</h3>
<b>חזו.</b> ראו כמו בלעדי אחוה (לעיל לד):
<h3>פסוק כז</h3>
<b>יגרע.</b> מלשון גרעון וחסרון:
<b>נטפי.</b> מל׳ טיפין:
<b>יזוקו.</b> ענין יציקה כמו ומקום לזהב יזוקו (לעיל כח):
<b>לאדו.</b> לעננו כמו ואד יעלה מן הארץ (בראשית ב׳:ו׳):
<h3>פסוק כח</h3>
<b>יזלו.</b> יטיפו כמו תזל כטל אמרתי (דברים ל״ב:ב׳):
<b>ירעפו.</b> גם הוא ענין נטיפה כמו יערוף כמטר לקחי (, שם): 
<b>רב.</b> גדול וחשוב כמו ורבי המלך (ירמיה מא):
<h3>פסוק כט</h3>
<b>תשואות.</b> ענין תמיה ורעש כמו תשואות חן חן לה (זכריה ד׳:ז׳):
<h3>פסוק ל</h3>
<b>אורו.</b> ענינו המטר וכן כל אור האמור בענין והוא מלשון יורה ומלקוש (דברים יא):
<h3>פסוק לא</h3>
<b>למכביר.</b> להרבות כמו מזער לא כביר (ישעיה טז): 
<h3>פסוק לב</h3>
<b>כפים.</b> כן יקראו העננים לפי שבתחלה נראה ככף היד כענין שנאמר עב קטנה ככף איש (מ״א יא), או לפי שהם כמו כפה על ראשי בני האדם: 
<b>במפגיע.</b> ענין תפלה כמו ואל תפגע בי (ירמיהו ז׳:ט״ז):
<h3>פסוק לג</h3>
<b>רעו.</b> מלשון תרועה והוא קול הרעם:
<b>על.</b> ממעל כמו נאום הגבר הוקם על (ש״ב כג):
<h2>פרק לז</h2>
<h3>פסוק א</h3>
<b>ויתר.</b> ענין קפיצה ודלוג כמו לנתר בהן על הארץ (ויקרא יא):
<h3>פסוק ב</h3>
<b>ברגז.</b> ענין רעד וחרדה כמו רגזו ואל תחטאו (תהלים ד):
<b>והגה.</b> ענין דבור כמו ולשוני תהגה (שם לה):
<h3>פסוק ג</h3>
<b>ישרהו.</b> מל׳ ישר ושוה:
<b>כנפות.</b> קצות:
<h3>פסוק ד</h3>
<b>גאונו.</b> מל׳ גאוה:
<b>יעקבם.</b> ענין סוף ואחרית כעקב הזה שהוא סוף הרגל:
<h3>פסוק ו</h3>
<b>הוא.</b> כמו היה ובאו הוי״ו ואל״ף במקום היו״ד והה״א:
<h3>פסוק ז</h3>
<b>ביד.</b> הוא כמו בתוך וכן ביד שני צנתרות (זכריה ד׳:י״ב):
<b>יחתום.</b> יסתום ויסגיר כמו כי חתום הוא (ישעיה כט):
<b>אנשי מעשהו.</b> יחסר הנסמך והראוי אנשי מעשה ומעשהו וכן הארון הברית (יהושע ג׳:י״ד) ומשפטו הארון ארון הברית:
<h3>פסוק ח</h3>
<b>במו ארב.</b> בארב כמו במו פי אתחנן (לעיל יט):
<b>ובמעונותיה.</b> ענין מדור כמו מעון אתה היית (תהילים צ׳:א׳):
<h3>פסוק ט</h3>
<b>וממזרים.</b> מזלות וכן התוציא מזרות (לקמן לח), ובא הרי״ש במקום הלמ״ד וכן וידע אלמנותיו (יחזקאל י״ט:ז׳) והיא כמו ארמנותיו ובא הלמ״ד במקום הרי״ש: 
<b>קרה.</b> מל׳ קור החורף:
<h3>פסוק י</h3>
<b>מנשמת.</b> ענין נשיבת הרוח כמו מנשמת אלוה יאבדו (לעיל ד):
<b>קרח.</b> הוא הגליד הנקפה מן הקור כמו משליך קרחו כפיתים (תהילים קמ״ז:י״ז):
<b>במוצק.</b> במקום צר ודחוק כמו רחב לא מוצק (לעיל לז):
<h3>פסוק יא</h3>
<b>ברי.</b> מל׳ ברור ונקי:
<b>יפיץ.</b> יפזר כמו ואפיץ אותם (יחזקאל לו):
<h3>פסוק יב</h3>
<b>בתחבולותיו.</b> ענין ההתחכמות בדבר מה:
<b>תבל ארצה.</b> מקום המיושב שבארץ נקרא חבל ור״ל במקום המיושב שבארץ או כפל המלה בשמות נרדפות כמו אדמת עפר (דניאל יב):
<h3>פסוק יג</h3>
<b>לשבט.</b> ענין עונש הפורענות כמו בשבט עברתו (איכה ג):
<b>ימציאהו.</b> ענין הזמנה והושטה כמו וכאורח איש ימציאנו (לעיל לד):
<h3>פסוק יד</h3>
<b>עמוד.</b> שתוק כמו עמדו לא ענו (לעיל לב):
<h3>פסוק טו</h3>
<b>והופיע.</b> הזריח והוא מושאל על הגלות המטר והראותו:
<h3>פסוק טז</h3>
<b>מפלשי.</b> כמו מפרשי בחלוף הלמ״ד ברי״ש וכמו מזלות מזרות:
<h3>פסוק יח</h3>
<b>תרקיע.</b> ענץ פרישה ושטיחה כמו לרוקע הארץ (תהילים קל״ו:ו׳) ומשפטו התרקיע בה״א התימה וקצר בדבר המובן וכמוהו רבים:
<b>לשחקים.</b> באה הלמ״ד במקום את וכן הרגו לאבנר (ש״ב ו):
<b>כראי.</b> מלשון ראיה ומראה:
<b>מוצק.</b> מלשון יציקה:
<h3>פסוק כ</h3>
<b>יבולע.</b> ענין ההסתר כמו כבלע את הקדש (במדבר ד׳:כ׳):
<h3>פסוק כא</h3>
<b>בהיר.</b> מאיר ומזהיר:
<h3>פסוק כב</h3>
<b>מצפון.</b> ענין טמון ונסתר ואחז בלשון מליצה נאותה על שזהב בא מפאת הצפון:
<b>זהב.</b> רצה לומר מזוקק ונקי כזהב וכן המריקים מעליהם הזהב (זכריה ד׳:י״ב):
<b>יאתה.</b> יבא כמו ואתה מרבבות קדש (דברים ל״ג:ב׳):
<b>הוד.</b> ענינו כמו הדר ופאר:
<h3>פסוק כג</h3>
<b>שגיא.</b> גדול כמו תשגיא פעלו (לעיל לו):
<b>יענה.</b> מלשון ענויים ויסורין:
<h2>פרק לח</h2>
<h3>פסוק ג</h3>
<b>אזר.</b> חגור:
<b>כגבר.</b> ר״ל כאיש גבור:
<b>חלציך.</b> מתניך:
<h3>פסוק ד</h3>
<b>איפה.</b> איה פה:
<h3>פסוק ה</h3>
<b>קו.</b> חבל המדה:
<h3>פסוק ו</h3>
<b>אדניה.</b> הם הדברים אשר יעמידו עליהם העמודים כמו אדני החצר (שמות לח):
<b>הטבעו.</b> מל׳ טביעה והתחיבה בעומק:
<b>ירה.</b> השליך כמו ירה בים (שם טו):
<b>פנתה.</b> מל׳ פנה וזוית:
<h3>פסוק ז</h3>
<b>ברן.</b> מל׳ רננה:
<b>כוכבי בקר.</b> הוא כמו כוכבי אור כי בקר ואור אחד הוא והכוונה היא על כוכבי לכת המאירים ביותר וכן הללוהו כל כוכבי אור (תהילים קמ״ח:ג׳):
<b>ויריעו.</b> מל׳ תרועה:
<b>בני אלהים.</b> הם המלאכים וכן ויבאו בני אלהים (לעיל א):
<h3>פסוק ח</h3>
<b>ויסך.</b> ענין מחיצה וגדר כמו ויסך אלוה בעדו (לעיל ג):
<b>בגיחו.</b> ענין המשכה כמו כי יגיח ירדן (לקמן נו):
<h3>פסוק ט</h3>
<b>חתולתו.</b> ענין כריכה ועטיפה כמו והחתל לא חתלת (יחזקאל ט״ז:ד׳):
<h3>פסוק י</h3>
<b>ואשבור.</b> מל׳ גאוה כי בהרמת כעין מטה עשוי לסגור בו את הדלתות:
<h3>פסוק יא</h3>
<b>עד פה.</b> עד הנה:
<b>בגאון.</b> מל׳ גאוה כי בהרמת הגלים נראים כאלו מתגאים כי יגבהו למעלה ומשמיעים קול גדול:
<h3>פסוק יב</h3>
<b>השחר.</b> היא כמו בקר:
<h3>פסוק יג</h3>
<b>וינערו.</b> ענין הנפילה מן הדבר אשר ינענעו בכח רב כמו גם חצני נערתי (נחמיה ה׳:י״ג):
<h3>פסוק יד</h3>
<b>חותם.</b> צורה כמו חותם תכנית (יחזקאל כח):
<h3>פסוק טו</h3>
<b>רמה.</b> גבוה ונשאה:
<h3>פסוק טז</h3>
<b>נבכי.</b> עומק הים כמו מבכי נהרות (לעיל כח):
<h3>פסוק יז</h3>
<b>שערי מות ושערי צלמות.</b> על הקבר יאמר וכפל הדבר במ״ש:
<h3>פסוק יט</h3>
<b>אי זה.</b> אנה זה:
<h3>פסוק כג</h3>
<b>קרב.</b> גם הוא ענין מלחמה כמו המלמד ידי לקרב (תהלים קמד):
<h3>פסוק כד</h3>
<b>יפץ.</b> יפזר כמו ויפץ העם (שמות ה):
<h3>פסוק כה</h3>
<b>פלג.</b> ענין חלוקה כמו נפלגה הארץ (בראשית י):
<b>לשטף.</b> מרוצת המתים כמו ורוחו כנחל שוטף (ישעיהו ל׳:כ״ח):
<b>תעלה.</b> חפירה כמו ויעש תעלה (מ״א יח):
<b>לחזיז.</b> כן יקרא הענן כמו ה׳ עושה חזיזים (זכריה י׳:א׳):
<b>קולות.</b> כמו וקולות:
<h3>פסוק כז</h3>
<b>שואה ומשואה.</b> חשך ושממה וכן אמש שואה ומשואה (לעיל ל):
<h3>פסוק כח</h3>
<b>אגלי.</b> ענין מעין כמו גלות מים (יהושע טו) והאל״ף נוספת כמו האל״ף מן ואחותי באזניכם (לעיל יג):
<h3>פסוק כט</h3>
<b>הקרח.</b> הוא הגליד שע״פ המים הנקפה מן הקור וכן כעין הקרח הנורא (יחזקאל א׳:כ״ב):
<b>וכפור.</b> הנופל בימי הקור בעת השחר וכן כפור כאפר יפזר (תהילים קמ״ז:ט״ז):
<h3>פסוק ל</h3>
<b>יתחבאו.</b> מל׳ מחבואה ומסתור:
<h3>פסוק לא</h3>
<b>מעדנות.</b> ענין קשורים וכן וילך אליו אגג מעדנות (ש״א טו) ובדרז״ל המתיר ראשי מעדנים (כלים פ״כ):
<h3>פסוק לב</h3>
<b>מזרות.</b> כמו מזלות הרי״ש במקום הלמ״ד וכן וממזרים קרה (לעיל לו):
<b>על בניה.</b> עם בניה וסמוך להם וכן ויבאו האנשים על הנשים (שמות ל״ה:כ״ב):
<b>תנחם.</b> תנהיגם כמו ולא נחם אלהים (שם יג):
<h3>פסוק לג</h3>
<b>משטרו.</b> מל׳ שוטר והוא ענין ממשלה מה:
<h3>פסוק לד</h3>
<b>ושפעת.</b> ענין רבוי כמו שפעת גמלים (ישעיה ס):
<h3>פסוק לו</h3>
<b>בטוחות.</b> בכליות ויקראו כן ע״ש שהם טוחות ומכסות בחלב והוא מל׳ וטח את הבית (ויקרא י״ד:מ״ב):
<b>לשכוי.</b> הלב נקרא כן לפי שהוא צופה ומביט את הנולדות ותרגומו של שדה צופים (במדבר כ״ג:י״ד) הוא חקל סכותא וכן נאמר עברו משכיות לבב (תהילים ע״ג:ז׳):
<h3>פסוק לז</h3>
<b>יספר.</b> מל׳ ספיר והוא שם אבן יקר הבהיר מאד ור״ל עושה אותם בהירים כספיר:
<b>ונבלי.</b> ונודות כמו ונבליהם ינפצו (ירמיה מח) ועל העננים יאמר בל׳ שאלה:
<h3>פסוק לח</h3>
<b>בצקת.</b> מל׳ יציקה והתכה:
<b>רגבים.</b> הם חתיכות עפר כמו רגבי נחל (לעיל כא):
<h3>פסוק מ</h3>
<b>ישוחו.</b> יכופפו קומתם כמו קודר שחותי (תהלים לה):
<b>במעונות.</b> מל׳ מעון ומדור:
<b>למו ארב.</b> לארוב וכן למו פי (לקמן מ):
<h3>פסוק מא</h3>
<b>צידו.</b> ענין מזון כמו לחם צידם (יהושע ט):
<h2>פרק לט</h2>
<h3>פסוק א</h3>
<b>יעלי סלע.</b> הוא תיש הבר:
<b>חולל.</b> חיל וחבלי לידה וכן חלנו כמו ילדנו (ישעיהו כ״ו:י״ח):
<b>תשמור.</b> ענין השגחה על דבר מה שלא יעבור המועד וכן משמרות כהונה ולויה יקראו כן עש״ז:
<h3>פסוק ג</h3>
<b>תכרענה.</b> מל׳ כריעה על הברכים:
<b>תפלחנה.</b> ענין בקיעה כמו יפלח כליותי (לעיל טז) ור״ל יצאו דרך הבקיעה ודוגמתו מקבת בור נקרתם (ישעיהו נ״א:א׳) ומשפטו יצאתם דרך נקרה:
<b>חבליהם.</b> חבלי הלידה:
<h3>פסוק ד</h3>
<b>יחלמו.</b> ענין בריאות כמו בריר חלמות (לעיל ו):
<b>בבר.</b> ויוצא אותו החוצה (בראשית ט״ו:ה׳) ת״א לברא:
<h3>פסוק ה</h3>
<b>פרא.</b> הוא חמור הבר:
<b>חפשי.</b> לחירות:
<b>ומוסרות.</b> קשרי רצועות העול כמו מוסרות ומוטות (ירמיה כז):
<b>ערוד.</b> פרא למוד מדבר (שם ב) תרגומו כערודא:
<h3>פסוק ו</h3>
<b>ערבה.</b> מלחה עניינם כמו מדבר וכן בארץ ערבה ושוחה (שם) וכמו ארץ מלחה (שם טז):
<h3>פסוק ז</h3>
<b>תשואות.</b> ענין המיה ורעש כמו תשואות חן (זכריה ד):
<b>נוגש.</b> הוא הכופה על המלאכה:
<h3>פסוק ח</h3>
<b>יתור.</b> ירגל כמו מתור הארץ (במדבר יב):
<h3>פסוק ט</h3>
<b>היאבה.</b> הירצה כמו לא אבה יבמי (דברים כ״ה:ז׳):
<b>רים.</b> כמו ראם והיא חיה גדולה:
<b>ילין.</b> ענין התמדה כמו צדק ילין בה (ישעיהו א׳:כ״א):
<b>אבוסך.</b> הוא המקום שמאכילין שם את הבהמות כמו וחמור אבוס בעליו (שם):
<h3>פסוק י</h3>
<b>בתלם עבותו.</b> הבי״ת משמשת בשנים כאלו אמר בתלם בעבותו ותלם היא הערוגה הנעשה בחרישה כמו תלמי שדי (הושע יב):
<b>ישדד.</b> ענין כתישת רגבי העפר וכן ישדד לו יעקב (שם י):
<h3>פסוק יא</h3>
<b>ותעזוב.</b> ענין הנחה:
<b>יגיעך.</b> התבואה הבא בעמל ויגיעה:
<h3>פסוק יב</h3>
<b>יאסוף.</b> יכניס אל הבית:
<h3>פסוק יג</h3>
<b>כנף.</b> בעל כנף וכן כל עוף כנף (בראשית א׳:כ״א) ור״ל בעל כנף ששמו רננים:
<b>נעלסה.</b> ענץ שמחה וגילה כמו נתעלסה באהבים (משלי ז):
<b>אם.</b> הוא כמו או וכן יאמר בהפך או במקום אם וכמ״ש או נודע כי שור נגח הוא (שמות כ״א:ל״ו):
<b>אברה.</b> ענינו כמו כנף וכן אבר כיונה (תהילים נ״ה:ז׳) ור״ל בעל כנף חסידה או נוצה והם שמות מיני עופות:
<h3>פסוק טו</h3>
<b>תזורה.</b> ענין מעוך להוציא הבלוע וכן והזורה תבקע אפעה (ישעיהו נ״ט:ה׳):
<b>תדושה.</b> מל׳ דישה וכתישה:
<h3>פסוק טז</h3>
<b>הקשיח.</b> הוא מלה מורכבת מן קשה ומן סח ור״ל הקשה לבה וסחה מדעתה ועם כי היא בשי״ן וכן תקשיח לבנו מיראתך (שם סג):
<h3>פסוק יז</h3>
<b>השה.</b> השכיחה כמו אתם ישראל לא תנשני (שם מד):
<h3>פסוק יח</h3>
<b>תמריא.</b> מל׳ מרי ומרד:
<b>תשחק.</b> תלעג:
<h3>פסוק כ</h3>
<b>התרעישנו.</b> מל׳ רעש:
<b>הוד.</b> הדר ופאר:
<b>נחרו.</b> הקול היוצא מנחיריו הם נקבי האף וכן נחרת סוסיו (ירמיהו ח׳:ט״ז) אימה ופחד:
<h3>פסוק כא</h3>
<b>יחפרו.</b> ירגלו ויחפשו כמו לחפור את הארץ (יהושע ב׳:ב׳):
<b>נשק.</b> כלי זיין כמו בנשק יבערו (יחזקאל לט):
<h3>פסוק כב</h3>
<b>יחת.</b> יפחד כמו אל תחת (ירמיה א):
<h3>פסוק כג</h3>
<b>אשפה.</b> כן נקרא נרתק החצים כמו אשפתו כקבר פתוח (שם ה):
<b>להב.</b> ברזל החנית והכדון יקראו להב כי יבריקו כלהב אש וכן ולהבת חניתו (ש״א יז):
<h3>פסוק כד</h3>
<b>ורוגז.</b> ענין חרדה ומהירות התנועה:
<b>יגמא.</b> ענין בליעה ושתיה כמו הגמיאיני נא (בראשית כד):
<h3>פסוק כה</h3>
<b>בדי.</b> בהרבה כמו בדי אש (ירמי׳ כא):
<b>האח.</b> הוא ל׳ שמחה כמו האח נפשנו (תהלים לה):
<b>יריח.</b> מל׳ ריח ור״ל ירגיש:
<b>רעם.</b> כמו רעש:
<h3>פסוק כו</h3>
<b>יאבר.</b> מל׳ אברה וכנף ור״ל יעוף בכנפיו:
<b>נץ.</b> שם עוף:
<h3>פסוק כז</h3>
<b>קנו.</b> מלשון קן ומדור:
<h3>פסוק כח</h3>
<b>שן סלע.</b> כן יקרא החדוד הבולט מן הסלע וכן שן הסלע מהעבר מזה (שמואל א י״ד:ד׳) והוא מושאל משן הפה הבולט:
<b>ומצודה.</b> מגדל גבוה כמו מצדות סלעים (ישעיה לג):
<h3>פסוק כט</h3>
<b>חפר.</b> מרגל ומחפש:
<h3>פסוק ל</h3>
<b>ואפרוחיו.</b> כן יקראו העופות בקטנותם כמו אפרוחים או בצים (דברים כ״ב:ו׳):
<b>יעלעו.</b> יבלעו כמו ושמת שכין בלועך (משלי כ״ג:ב׳):
<h2>פרק מ</h2>
<h3>פסוק ב</h3>
<b>הרוב.</b> מל׳ ריב:
<b>יסור.</b> מל׳ מוסר:
<h3>פסוק ד</h3>
<b>למו פי.</b> אל פי כמו למו עצתי (לעיל כט):
<h3>פסוק ז</h3>
<b>אזר.</b> חגור:
<b>כגבר.</b> כאיש גבור:
<b>חלציך.</b> מתניך:
<h3>פסוק ח</h3>
<b>תפר.</b> מל׳ הפרה ובטול:
<h3>פסוק ט</h3>
<b>זרוע.</b> ענין כח כי הוא נתון בזרוע:
<b>תרעם.</b> מל׳ רעם ורעש:
<h3>פסוק י</h3>
<b>עדה.</b> מל׳ עדי וקשוט:
<b>גאון.</b> גאוה:
<h3>פסוק יא</h3>
<b>הפץ.</b> פזר כמו יפץ קדים (לעיל לח):
<b>עברות.</b> מל׳ עברה וזעם:
<h3>פסוק יב</h3>
<b>הכניעהו.</b> מל׳ הכנעה:
<b>והדוך.</b> ענין כתישה כמו תשב אנוש עד דכא (תהילים צ׳:ג׳):
<h3>פסוק יג</h3>
<b>טמנם.</b> ענין ההסתרה במקום נסתר כמו והנם טמונים בארץ (יהושע ז׳:כ״א):
<b>חבוש.</b> ענין תפיסה וסגירה כמו מבכי נהרות חבש (לעיל כח):
<h3>פסוק טו</h3>
<b>נא.</b> עתה:
<b>בהמות.</b> כך שמו בהמות וכמ״ש בהמות בהררי אלף (תהילים נ׳:י׳) והוא שור הבר:
<h3>פסוק טז</h3>
<b>ואונו.</b> וכחו כמו מצאתי און לי (הושע י״ב:ט׳):
<b>בשרירי.</b> בעבורו כמו שררך אגן הסהר (ש״ה ז):
<h3>פסוק יז</h3>
<b>יחפוץ.</b> יחפוז צד״י במקום זי״ן כי זסשר״ץ מתחלף והוא מל׳ חפזון ומהירות:
<b>פחדיו.</b> ביציו כי מרוח אשך (ויקרא כ״א:כ׳) ת״א מריס פחדין:
<b>ישורגו.</b> ענין סעיף וענף כמו הלבינו שריגיה (יואל א):
<h3>פסוק יח</h3>
<b>אפיקי.</b> ענין חוזק כמו ומזיח אפיקים רפה (לעיל יב):
<b>גרמיו.</b> עצמיו כמו תשבר גרם (משלי כה):
<b>כמטיל.</b> ענין משא כבד כמו ונטל החול (שם כז):
<h3>פסוק כ</h3>
<b>בול.</b> כמו יבול בחסרון פ״א הפעל וכן כל תוכל (לקמן מב) ומשפטו יכל ויבול ענינו צמח האדמה כמו יבול הארץ (שופטים ו):
<h3>פסוק כא</h3>
<b>צאלים.</b> מל׳ צל:
<b>ובצה.</b> עניינו טיט הלח כמו היגאה גומא בלא בצה (לעיל ח):
<h3>פסוק כב</h3>
<b>יסוכוהו.</b> מלשון סכך:
<b>ערבי נחל.</b> שם אילני סרק הגדלים אצל הנחל:
<h3>פסוק כג</h3>
<b>יעשוק.</b> מל׳ עושק וגזל:
<b>נהר.</b> ר״ל כל נהר אשר ישתה ממנו:
<b>יחפוז.</b> מל׳ חפזון ומהירות:
<b>יגיח.</b> ענין המשכה כמו בגיחו מרחם יצא (לעיל לח):
<h3>פסוק כד</h3>
<b>בעיניו.</b> הבי״ת תבא במקום עד כמו בהשמים חסדך (תהילים ל״ו:ו׳) ומשפטו עד השמים ועיניו הוא ענין מעין מים כמו עין המים (בראשית טו):
<h3>פסוק כה</h3>
<b>בחכה.</b> הוא מכלי הצדיה כמו משליכי ביאור חכה (ישעיהו י״ט:ח׳):
<b>תשקיע.</b> ענין שימת הדבר בעומק כמו ככה תשקע בבל (ירמיהו נ״א:ס״ד):
<h3>פסוק כו</h3>
<b>אגמון.</b> וחוח גם הם מכלי הצדיה האגמון הוא כעין מחט כפוף כגומא שע״פ המים:
<h3>פסוק ל</h3>
<b>יכרו.</b> ענין סעודה כמו כרה גדולה (מ״ב ו):
<b>חברים.</b> בעלי הקסמים כמו וחובר חבר (דברים יח):
<b>יחצוהו.</b> ענין חלוקה כמו ותחץ לארבע רוחות (דניאל יא):
<b>כנענים.</b> סוחרים כמו כנענים נכבדי ארץ (ישעיה כג):
<h3>פסוק לא</h3>
<b>התמלא.</b> ענין חתוך וכריתה כמו ימולל ויבש (תהלים צ):
<b>בשכות.</b> מל׳ סכין ועם היא בשי״ן וכן ושמת שכין בלועיך (משלי כ״ג:ב׳):
<b>ובצלצל.</b> הוא שם כלי מכלי הצדיה אשר בו יוצלל וישקע ראש הדג והוא מלשון צללו כעופרת (שמות ט״ו:י׳) שר״ל נשקעו בעומק:
<h2>פרק מא</h2>
<h3>פסוק א</h3>
<b>יוטל.</b> יושלך:
<h3>פסוק ב</h3>
<b>יעורנו.</b> מל׳ התעוררות:
<h3>פסוק ד</h3>
<b>בדיו.</b> אבריו וכן יאכל בדי עורו (לעיל יח) והוא מושאל מבדי האילן:
<b>ודבר גבורות.</b> וענין גבורות כמו על דבר פעור (במדבר כה):
<b>וחין.</b> כמו וחן היות לדוד ניר (מלכים א י״א:ל״ו) והוא כמו נר:
<b>ערכו.</b> מל׳ ערך ושומא:
<h3>פסוק ה</h3>
<b>פני לבושו.</b> הלבוש הנראה לעין יקרא פני וכן אל מול פניו (שמות כ״ח:כ״ה):
<b>רסנו.</b> והוא הדבר ההושם בפי הסוס להטותו הדרך ע״י כמו במתג ורסן (תהלים לב):
<h3>פסוק ז</h3>
<b>אפיקי.</b> ענין חוזק כמו אפיקי נחושה (לעיל מ):
<b>חותם.</b> ענין סתימה כמו כי חתום הוא (ישעיה כט):
<b>צר.</b> דחוק:
<h3>פסוק ח</h3>
<b>ורוח.</b> כן יקרא האויר וכן שאפה רוח (ירמיה ב):
<h3>פסוק ט</h3>
<b>איש באחיהו.</b> כן יאמר בדברים השווים וכן מקבילות הלולאות אשה אל אחותה (שמות כ״ו:ה׳):
<b>יתפרדו.</b> מל׳ פרוד והפרשה:
<h3>פסוק י</h3>
<b>עטישותיו.</b> לשון עטוש ידוע בדרז״ל וכן אמרו המתעטש בתפלתו (ברכות כד):
<b>תהל.</b> תזריח כמו בהלו נרו (לעיל כט):
<b>כעפעפי.</b> הוא אישון העין והושאל לבקיעת אור השחר וכן בעפעפי שחר (לעיל ג):
<h3>פסוק יא</h3>
<b>לפידים.</b> הוא העץ שמנדדים בו האש ואף הוא יבער מן האש וכן כלפיד יבער (ישעי׳ סב):
<b>כידודי.</b> עניינו ניצוצות ואין לו דומה:
<b>יתמלטו.</b> יושלכו כמו אל מראיו יוטל:
<h3>פסוק יב</h3>
<b>מנחיריו.</b> הם נקבי האף כמו הוד נחרו אימה (לעיל לט):
<b>כדוד.</b> כקדרה כמו בסירות ובדודים (דה״ב לב):
<b>נפוח.</b> מעלה רתיחה כמו סיר נפוח אני רואה (ירמיה א) ויקרא כן כי מעלה נפוחים ואבעבועות:
<b>ואגמון.</b> הם כלי מכלי הבשול:
<h3>פסוק יג</h3>
<b>נפשו.</b> על הנשימה יאמר בדרך שאלה:
<b>גחלים.</b> בחסרון כ״ף הדמיון ורבים נמצאים כן:
<b>תלהט.</b> תבער ותשרף כמו תלהט הרים (תהלים פג):
<b>ולהב.</b> שלהבת:
<h3>פסוק יד</h3>
<b>ילין.</b> ענין התמדה:
<b>תדוץ.</b> תגיל ותשמח כי שישו אתה משוש (ישעי׳ סו) תרגומו דוצו:
<b>דאבה.</b> עצבון כמו ודאבון נפש (דברים כח):
<h3>פסוק טו</h3>
<b>מפלי.</b> ענין הבקיע וההבדל ובדרז״ל אית ביה פילי (פסחים מד) והוא קרוב ללשון אשר יפלה ה׳ (שמות יא) שהוא ענין הפרשה והבדלה:
<b>ימוט.</b> מל׳ נטיה:
<h3>פסוק טז</h3>
<b>כפלח.</b> כן יקרא אבן הרחים וכן פלח רכב (שופטים ט׳:נ״ג) כי פלח הוא ענין בקוע כמו יפלח כליותי (לעיל יז) ואבני הרחיים העליון והתחתון נראים כאלו נבקעו מאבן אחת:
<h3>פסוק יז</h3>
<b>משתו.</b> כמו משאתו באל״ף והוא מל׳ נשא ורוממות:
<b>יגורו.</b> יפחדו כמו ויגר מואב (במדבר כב):
<b>אילים.</b> חזקים כמו אל גוים (יחזקאל לא):
<b>משברים.</b> כן יקראו גלי הים כמו משבריך וגליך (יונה ב׳:ד׳) ע״ש שנראים כמשברים את הים ואף המה יושברו מעצמן:
<b>יתחטאו.</b> ענין חסרון כמו קולע באבן אל השערה ולא יחטיא (שופטים כ׳:ט״ז):
<h3>פסוק יח</h3>
<b>חנית מסע ושריה.</b> הם שמות כלי זיין:
<h3>פסוק כ</h3>
<b>בן קשת.</b> אמר בדרך השאלה על החץ היוצא מן הקשת כבן היוצא מן האם:
<b>קלע.</b> כן שם הכלי אשר יזרקו בו האבנים וכן כף הקלע (ש״א כה):
<h3>פסוק כא</h3>
<b>תותח.</b> שם כלי מה עשוי לזרוק בו אבנים גדולות להפיל החומה:
<b>כידון.</b> מין חנית או רומח:
<h3>פסוק כב</h3>
<b>חדודי.</b> מל׳ חד וחריף:
<b>חרש.</b> כמו חרס בסמ״ך:
<b>ירפד.</b> ענין הצעה למשכב כמו רפדתי יצועי (לעיל יז):
<b>חרוץ.</b> מל׳ חריצים וחדודים כמו למורג חרוץ (ישעיה מא):
<b>עלי.</b> כעלי ותחסר כ״ף הדמיון:
<h3>פסוק כג</h3>
<b>כסיר.</b> כעין קדרה כמו סיר הבשר (שמות וז):
<b>מצולה.</b> עומק הים כמו ותשליכני מצולה (יונה ב):
<b>כמרקחה.</b> ענין ערבוב כמו רוקח מרקחת (שמות ל):
<h3>פסוק כד</h3>
<b>נתיב.</b> שביל ודרך:
<b>תהום.</b> עומק הים:
<h3>פסוק כה</h3>
<b>העשו.</b> כמו העשוי ביו״ד ור״ל אשר עשוי ודוגמתו הבאה ליעקב (בראשית מ״ו:כ״ו) ומשפטו אשר באה:
<b>חת.</b> ענין פחד כמו ואל תחת (יהושע א):
<h3>פסוק כו</h3>
<b>בני שחץ.</b> אנשי גאוה כמו לא הדריכוהו בני שחץ (לעיל כח):
<h2>פרק מב</h2>
<h3>פסוק ב</h3>
<b>כל.</b> כמו יכול והוא מל׳ יכולת ונפלה פ״א הפעל וכן בול הרים (לעיל מ):
<b>יבצר.</b> ימנע כמו ועתה לא יבצר מהם (בראשית י״א:ו׳):
<b>מזמה.</b> מחשבה ור״ל חכמה כי החכמה היא במחשבה:
<h3>פסוק ג</h3>
<b>נפלאות.</b> מכוסות כמו כי יפלא ממך דבר (דברים י״ז:ח׳):
<h3>פסוק ז</h3>
<b>אלי.</b> בעבורי:
<h3>פסוק ח</h3>
<b>לכם.</b> לעצמיכם:
<b>כי אם.</b> כי כאשר:
<b>נבלה.</b> דבר כעור וגנות ועש״ז יקרא פחות המעלה איש נבל:
<h3>פסוק י</h3>
<b>שבות.</b> מלשון השבה:
<b>למשנה.</b> לכפל כמו וכסף משנה (בראשית מג):
<h3>פסוק יא</h3>
<b>לפנים.</b> בימים הקדמונים כמו וזאת לפנים בישראל (רות ד׳:ז׳):
<b>קשיטה.</b> שם מטבע מעה וכן במאה קשיטה (בראשית לג):
<b>נזם.</b> עדי האף כמו ונזמי האף (ישעיה ג):
<h3>פסוק יב</h3>
<b>אחרית.</b> סוף הימים:
<b>צמד.</b> זוג כמו ויקח צמד בקר (ש״א י״א):
<h3>פסוק יד</h3>
<b>ימימה.</b> החמה תקרא יום כמ״ש לרוח היום (ברא׳ ג):
<b>קציעה.</b> מין בושם וכן מור ואהלו׳ קציעות (תהלים מה):
<b>קרן.</b> ענין זוהר והארה כמו קרן עור פניו (שמות ל״ד:כ״ט):
<b>הפוך.</b> שם אבן יקר כמו אבני פוך ורקמה (דה״א כ״ט):
