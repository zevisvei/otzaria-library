<h1>משנה למלך על משנה תורה, הלכות קריאת שמע</h1>
יהודה רוזאניס
<h2>פרק א</h2>
<h3>הלכה א</h3>
<b>פעמים בכל יום קוראין ק"ש כו'.</b> (א"ה הנה מנה קריאות ג"פ אלו למצוה אחת ועיין מ"ש בזה ה' המחבר בספר דרשותיו בדרך מצותיך ח"א דף ס"ג ע"ב): 
<h2>פרק ב</h2>
<h3>הלכה יב</h3>
<b>קראה סירוגין יצא כו'.</b> בפרק מי שמתו (כ"ג.) אמרינן דכ"ע אם שהה כדי לגמור את כולה חוזר לראש. ובירושלמי פרק היה קורא נסתפקו בהא דאמרינן דאם שהה והפסיק בה כדי לגמור את כולה דלא יצא אם הוא ק"ש וברכותיה או ברכותיה ולא היא או היא ולא ברכותיה. עוד נסתפק אם הפסיק שליש וחזר והפסיק שליש אם מצטרפין השהיות ושני בעיות אלו לא נפשטו שם. עוד נסתפקו אם בקורא משערין או בכל אדם ופשטוה דבקורא משערינן וע"ש:       סליק הלכות קריאת שמע 
