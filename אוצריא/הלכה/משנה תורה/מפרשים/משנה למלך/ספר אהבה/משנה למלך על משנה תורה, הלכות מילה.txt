<h1>משנה למלך על משנה תורה, הלכות מילה</h1>
יהודה רוזאניס
<h2>פרק א</h2>
<h3>הלכה ט</h3>
<b>כיצד שאם היתה בהרת בראש הערלה כו'.</b> (א"ה עיין בדברי הרב המחבר רפ"י מהלכות טומאת צרעת): 
<h3>הלכה י</h3>
<b>כשם שמילת הבנים דוחה את השבת וכו'.</b> וכתב הטי"ד סימן רס"ו דישראל שהמיר ונשוי ישראלית מלין בנו בשבת. וז"ל מרן בב"ה ול"נ דאפילו נשוי מומרת נמי מלין בשבת בן הנולד מהם שהרי הם חייבים בכל המצות וישראלית דנקט הטור אפשר דלאו לאפוקי מומרת אלא לאפוקי כותית ע"כ ופשט דברי הטור אינן מורין כן שהרי סיים דבריו וכתב ואין אנו מחזיקין אותו שיצא לתרבות רעה כיון שאמו ישראלית משמע דבמומר שנשא מומרת אין מלין את בניהם משום דאנו מחזיקין אותו שיצא לתרבות רעה וכ"כ הר"ב ט"ז והש"ך וכ"כ הטור א"ח כלל ב' סימן ל"א. ועיין עוד שם שכתב דמומר שנשא מומרת אין מלין בנו אפילו בחול ואין דבריו נראין בעיני: 
