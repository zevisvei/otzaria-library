<h1>ציוני מהר"ן על משנה תורה, הלכות שביתת יום טוב</h1>
נחום אש
<h2>פרק ד</h2>
<h3>הלכה א</h3>
<b>אין מוציאין את האש לא מן העצים ולא מן האבנים וכו'.</b> ובהשגות כתב הראב"ד ז"ל ויאמר מפני שהוא מוליד ואין כאן הכנה והוא הטעם שמפרש בגמ' עכ"ל, ועיין הה"מ ועיין במחה"ש באו"ח ריש סימן תק"ב בכוונת המ"מ שזה ג"כ הפי' בש"ס משום דקא מוליד והו"ל לעשות מערב ולא הותר כ"א באש המצוי ע"ש. ובאמת כדברי רבינו דלהוציא אש מעצים ואבנים הטעם משום מכשירי אוכל נפש דאפשר לעשות מבערב, מבואר להדיא בירושלמי דביצה פ"ה ה"ב ובמגילה פ"א ה"ו על המתני' דאין בין יו"ט לשבת אלא אוכל נפש בלבד, תני בשם ר' יהודה אף מכשירי אוכל נפש התירו מה ביניהון וכו', ר"ח בריה דר"א להוציא אש מאבנים ביניהון, ופי' הק"ע דלהוציא אש מאבנים לבשל ביו"ט איכא בינייהו, דלר"י מותר ולחכמים אסור דה"ל מלאכת מכשירי אוכל נפש, וזה מבואר כדברי רבינו, דלהראב"ד דמפרש משום הכנה אין זה ענין לפלוגתא דר"י ורבנן, וע"ש בציון ירושלים:
<h2>פרק ו</h2>
<h3>הלכה יח</h3>
<small>[השמטה]</small><b> כיצד הקטנים נותן להם קליות ואגוזים ומגדנות.</b> במ"מ לא הראה מקור לזה והטור באו"ח סי' תקכ"ט העתיק דברי רבינו הללו וכתב שם הב"י ומ"ש הקטנים נותן להם קליות ואגוזים לא מצאתיו מפורש וסיים בצ"ע ע"ש. אולם מצאתי בתוספתא דפסחים פ"י דשם הנוסחא ר' יהודה אומר נשים בראוי להן וקטנים בראוי להם וכ"ה בירושלמי שם פ"י ה"א ומפרש שם נשים בראוי להן כגון מסנים וצוצלין וקטנים בראוי להם כגון אגוזין ולוזין ע"ש, ועפ"ז מבוארין דברי רבינו: <small> [עד כאן]:</small>
