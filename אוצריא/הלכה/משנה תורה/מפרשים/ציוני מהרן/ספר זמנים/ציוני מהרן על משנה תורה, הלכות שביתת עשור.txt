<h1>ציוני מהר"ן על משנה תורה, הלכות שביתת עשור</h1>
נחום אש
<h2>פרק ב</h2>
<h3>הלכה ד</h3>
<small>[השמטה]</small><b> אכל מעט וחזר ואכל אם יש מתחלת כו'.</b> וכתב המ"מ תוספתא אכל וחזר ואכל כו' אבל לא הראה מקום התוספתא, והר"ן בפ"ח דיומא במשנה דהאוכל ככותבת הגסה העתיק דברי רבינו הללו וכתב ונראה שלמדה הרב ז"ל מדתניא בתוספתא בפ"ק דפסחים לענין חמץ אחד האוכל ואחד הממחה ושותה כו' שתה ושהה וחזר ושתה אם יש מתחלת שתיה ראשונה עד סוף שתיה אחרונה כדי שתיית רביעית מצטרפין ואם לאו אין מצטרפין ע"כ. אבל לא היה צריך ללמוד זה מחמץ שדברי רבינו מבוארין להדיא לענין יוה"כ בתוספתא דיומא פ"ד אכל וחזר ואכל אם יש מתחלת אכילה ראשונה ועד סוף אכילה אחרונה כדי אכילת פרס מצטרפין ואם לאו אין מצטרפין שתה חזר ושתה אם יש מתחלת שתייה ראשונה ועד סוף שתייה אחרונה כדי שתיית רביעית מצטרפין ואם לאו אין מצטרפין ע"כ, ומכאן נובעים דברי רבינו ודברי הר"ן ז"ל צ"ע: <small> [עד כאן]:</small>
