<h1>מקורי הרמב"ם לרש"ש על משנה תורה, הלכות מעשרות</h1>
שמואל שטראשון
<h2>פרק א</h2>
<h3>הלכה ד</h3>
<b>אין מוציאין המעשר מיד הכהנים שנאמר כו'.</b> דברי הכ"מ בזה אינם מוכרחים אבל דין זה מפורש בספרי פ' קרח סי' קכ"א. ומה שהקשה על רבינו מהברייתא דכ"ד שהוא בקדושה כגון תרומה כו' מוציאין אותן מידם. תמוה מאד דהתם מיירי מלוי לכהן כפירש"י:
<h2>פרק ז</h2>
<h3>הלכה ד</h3>
<b>בכ"מ, </b> וא"י למה השמיט רבינו תרומה. ול"נ משום דנקיט מפריש עליהן דהוא לישנא דלכתחילה לכן קאמר מעשרות דשרי להפרישן שלא מן המוקף כדלעיל פ"א ה"ו. אבל תרומה אסור לכתחילה שלא מן המוקף ולענין דיעבד כבר כתב לה בספ"ה מהל' תרומות כמש"כ המל"מ:
