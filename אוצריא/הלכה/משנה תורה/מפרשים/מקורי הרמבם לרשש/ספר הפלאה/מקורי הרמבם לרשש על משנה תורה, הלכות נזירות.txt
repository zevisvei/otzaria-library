<h1>מקורי הרמב"ם לרש"ש על משנה תורה, הלכות נזירות</h1>
שמואל שטראשון
<h2>פרק א</h2>
<h3>הלכה יז</h3>
<b>במל"מ, </b> יש להסתפק כו'. לפי המתבאר בתוס' ב"ב (קמ"א) ד"ה אלא ע"ש היטב לרשב"ג ודאי לא הוה נזיר, ולרבנן פלוגתא דאביי ורבא לאביי אינו נזיר ולרבא הוי נזיר. ותימה על המחבר שנעלמו ממנו דבריהם:
<h2>פרק ג</h2>
<h3>הלכה י</h3>
<b>מי שנזר שני נזירות בין כו' בין כו'.</b> וכתב ע"ז הכ"מ כ"מ בירושלמי כו'. ותימה שלא ציין לש"ס דילן נדרים (דף י"ז י"ח) ע"ש. וכן מה שהראה על מש"כ רבינו ואפילו הביא כפרתו כו' ג"כ לירושלמי, כ"ה ג"כ בש"ס דילן להדיא בשבועות (דף כ"ח):
<h2>פרק ה</h2>
<h3>הלכה יד</h3>
<b>ואם עשה כן אינו לוקה.</b> וכתב הכ"מ משום דא"מ להשיר וקי"ל כר"ש דבר שאינו מתכוין מותר ותימא דהא כאן הוה פסיק רישא דאף ר"ש מודה. אבל נ"פ דלהכי אינו לוקה דלא עדיפי מהעביר סם על ראשו דפסק לעיל הי"ב דאינו לוקה:
<h2>פרק ו</h2>
<h3>הלכה יז</h3>
<b>בכ"מ, </b> ואפשר שטעמו כו' וסיים כך כתבו התוס'. התוס' לא כתבו כן אלא בקושיתם אבל לתירוצם מחלקי בין תגלחת לזריקה ולרבנן דתגלחת לא מעכבא אף בנזיר קודם זריקה יזרוק. והא שכתבו דלגבי עושה פסח מיירי הוא לאוקמי אפילו כר"א. אבל לרבנן אין חילוק בין נזיר לפסח כיון דתגלחת לא מעכבא. וכן מתבאר בדבריהם בפסחים:
