<h1>מקורי הרמב"ם לרש"ש על משנה תורה, הלכות פסולי המוקדשין</h1>
שמואל שטראשון
<h2>פרק א</h2>
<h3>הלכה ב</h3>
<b>בלח"מ, </b> דהלכה כר"י לגבי רב וכ"ש לגבי שמואל כו'. לחנם למד מק"ו דגמרא ערוכה היא בעירובין (דף מ"ז:) דשמואל ור"י הלכה כר"י:
<h2>פרק טז</h2>
<h3>הלכה ז</h3>
<b>במל"מ, </b> שמעינן מהאי ברייתא כו' וכן בהילוך דמתן כלי אליבא דכ"ע כו' מתפגל. לא זכר הרב ז"ל מש"כ בעצמו לעיל בפי"ג הלכה ו' לדעת רבינו דהילוך זה לא חשיב עבודה לפגל לר' יוחנן ע"ש:
<b>מה </b> שגמגם על מרן ז"ל מדוע לא הרגיש על רבינו לעיל בפי"ג שכתב ג"כ ובזריקתו. נ"ל פשוט דשם סיים להדיא על האש. ומה שכתב לשון זריקה כוונתו למה שכתב לעיל פ"ו מהלכות מעשה הקרבנות ה"ד ע"ש:
<h2>פרק יח</h2>
<h3>הלכה ג</h3>
<b>כל קרבן שנאמר שהוא פסול כו' כל האוכל ממנו כו' לוקה שנאמר לא תאכל כל תועבה.</b> ובהלכה ה' וכן קדשים שהוטל בהם מום כו' לוקה הרי הוא בכלל כל תועבה. לכאורה זה נקרא לאו שבכללות עי' סנהדרין (דף ס"ג), ויש לחלק וע"ש בתוס' ד"ה על כולם:
<h3>הלכה ז</h3>
<b>אבל כו' כגון בשר חטאות הנשרפות כו' אינן מתפגלין לעולם.</b> עיין מש"כ בזה בזבחים (דף ל"ה) בס"ד:
