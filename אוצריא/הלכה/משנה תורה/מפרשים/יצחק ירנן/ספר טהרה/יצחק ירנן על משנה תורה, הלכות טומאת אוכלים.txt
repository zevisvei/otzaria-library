<h1>יצחק ירנן על משנה תורה, הלכות טומאת אוכלים</h1>
אליקים בן יצחק גאטינייו
<h2>פרק א</h2>
<h3>הלכה כא</h3>
<b>דבש תמרים לא אוכל ולא משקה.</b> וכתב מרן תוספתא פ"ב דטהרות, ומן התימה עליו דהו"ל להביא ממשנה ערוכה פי"א דתרומות מ"ב על שם ר' יהושע והלכה כוותיה וכמ"ש רבינו שם בפירוש המשנה.
<h3>הלכה כג</h3>
<b>עיין </b> מ"ש פ"ד דמאכלות אסורות הל' י"ט.
<h2>פרק ד</h2>
<h3>הלכה ט</h3>
<b>בשר העגל וכו'.</b> עיין להרב חזון נחום שהקשה דלמה לא פי' שהוא מדרבנן וכמ"ש בזבחים דף נ"ד יעו"ש, ולענ"ד נראה דרבינו סמך על מ"ש פ"ד דאבות הטומאות הל' י"ג שכתב מטמאין מדברי סופרים יעו"ש.
<h2>פרק ט</h2>
<h3>הלכה ב</h3>
<b>הרוטב וכו'</b> עד סופו. כן הוא במשנה פ"ג דטהרות וכתב המג"א באו"ח סי' פ"ב ס"ק ב' וז"ל נ"ל דבזמן הקור שהצואה נקרשת הרבה כאבן שרי לקרות כנגדה אע"פ שתחזור הדבר לקדמותה בזמן החום מ"מ בתר השתא אזלינן וכן משמע קצת פ"ג דטהרות עכ"ל, ולי קשה דהן אמת דלבסוף הצריך עיון מ"מ לא ידענא מה דמיון יש זה לזה דשאני טומאה דבמשקה תלה רחמנא והא אינו משקה ומה לי אי אח"כ נעשה משקה או לא משא"כ גבי צואה דתלי רחמנא שיהיה מחנהו קדוש וכל דמגופה ראויה להסריח אלא דמחמת דבר אחר אינו מסריח לא הוי מחנהו קדוש ועל כן לא שרי אלא בנפרכת הרבה עד דחשיב כעפרא דארעא דאין לה ריח מצד עצמה כלל וק"ל.
<h2>פרק יב</h2>
<h3>הלכה י</h3>
<b>עיין</b> בתשובה שכתבתי על תשובת הרדב"ז כתב יד בס' אגורה באהלך [דף ח' ע"ב].
