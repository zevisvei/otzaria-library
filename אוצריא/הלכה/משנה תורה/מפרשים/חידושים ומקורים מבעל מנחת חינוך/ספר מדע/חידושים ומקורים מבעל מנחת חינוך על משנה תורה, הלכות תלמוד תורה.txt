<h1>חידושים ומקורים מבעל מנחת חינוך על משנה תורה, הלכות תלמוד תורה</h1>
יוסף בן משה באב"ד
<h2>פרק ג</h2>
<h3>הלכה ג</h3>
<b>בכ"מ </b> שם ירושלמי פ' אלו עוברין. נ"ב עיין במס' מ"ק דף ט' ע"ב רק אם תעיין היטב משם לא ברירא ההוכחה ועיין בתוס'. ע"כ מביא הכ"מ הירושלמי ע"ש:
<h3>הלכה ד</h3>
<b>היו לפניו עשית מצוה.</b> נ"ב לאו דוקא מצוה שיש בה מעשה אלא אפי' בדיבור כגון ק"ש כש"ס דילן דלא כהירושלמי המובא בתוס' שם, עיין בכ"מ בפ"ב מה' ק"ש:
<h2>פרק ו</h2>
<h3>הלכה יד</h3>
<b>אות כ"ג חכם ששמועתו רעה.</b> שם בכ"מ בין איש בין אשה. נ"ב לא ידעתי הלא מנה רבינו כאן הקובע חדשים בח"ל וזה אינו רק חכם כי קביעת חדשים צריך ב"ד וגם הביא חכם ששמועתו רעה כו' וצ"ע:
