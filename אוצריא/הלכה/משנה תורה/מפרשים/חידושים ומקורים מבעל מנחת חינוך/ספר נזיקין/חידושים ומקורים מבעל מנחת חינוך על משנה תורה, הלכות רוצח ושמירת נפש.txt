<h1>חידושים ומקורים מבעל מנחת חינוך על משנה תורה, הלכות רוצח ושמירת נפש</h1>
יוסף בן משה באב"ד
<h2>פרק ה</h2>
<h3>הלכה ו</h3>
<b>[בשם </b> מו"ח הרב הגאון מ' פייבל טויבש נ"י אבד"ק יאסי.] בהשגות הראב"ד ז"ל א"א זו לא שמענו מעולם אלא שליח ב"ד שהוא מלקה יותר ממה שאמדוהו ב"ד ומת תחת ידו. נ"ב דברי הראב"ד הללו נפלאים ממני והם לכאורה נגד הש"ס במתני' דמכות הוסיף לו עוד רצועה אחת ומת הרי זה גולה על ידו וצע"ג. ולחומר הנושא אביתי לומר דכוונתו להשיג על רבינו ז"ל במה שהעלה דשליח ב"ד שהכה מדעת עצמו פטור מגלות. ע"ז משיג הראב"ד ז"ל דזו לא שמענו מעולם דרשות יהיה ביד השליח ב"ד להכות מאליו ולעשות דין לנפשו. אלא שליח ב"ד שהוא מלקה יותר ממה שאמדוהו ב"ד ומת תח"י מבואר בש"ס דגולה זו שמענו. וא"כ היאך יצדק לומר דשליח ב"ד שהכה מדעת עצמו לכל הנמנע לבוא לדין והמיתו יהיה פטור מגלות כיון דאין לו רשות לעשות דבר חוק ומשפט בלי רשות הב"ד. כך הוא שיעורן של דברי הראב"ד ז"ל לפענ"ד. ועדיין צ"ע רב:
