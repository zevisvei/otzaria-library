<h1>בן אריה על משנה תורה, הלכות ברכות</h1>
זאב בן אריה
<h2>פרק א</h2>
<h3>הלכה ט</h3>
<b>כ"מ </b> ד"ה ואסור כו'. ברייתא בפ' מי שמתו כו'. נ"ב משנה ג' פ"ב דחלה:
<h3>הלכה יב</h3>
<b>כ"מ </b> ד"ה ואיני יודע כו'. ומההיא דכתובות. נ"ב ע"ש בתוד"ה נתן [דף לז ע"א ד"ה נתן ובדף ל"ט ע"א ד"ה נתן] שם. ומההיא דאמרינן. נ"ב שם דף נ"ג ע"א:
<h3>הלכה יג</h3>
<b>ואם הי' המברך גוי.</b> נ"ב ע' ביאור הגר"א או"ח סי' רט"ו סק"ה:
<h2>פרק ב</h2>
<h3>הלכה ה</h3>
<b>בכ"מ </b> ד"ה בשבתות כו'. ובשבת מתחיל [בנחמה ומסיים בנחמה] ואומר כו' כצ"ל:
<h3>הלכה ו</h3>
<b>ר"ח שחל בשבת מזכיר רצה תחילה.</b> נ"ב משום דתדיר קודם:
<h3>הלכה ט</h3>
<b>בכ"מ </b> סוף הדיבור. אך מ"ש ואין מברכין ברכה זו לא עבדים ולא קטנים. נ"ב כלומר שאין עבד וקטן מצטרפין לעשרה. וכ"כ ה"ה בפרק עשירי מה' אישות ע"ש בהרב המגיד הלכה ה':
<h3>הלכה יא</h3>
<b>ואלו הן ז' ברכות.</b> נ"ב ע' פ"י מהלכות אישות הלכה ג' ד':
<h2>פרק ג</h2>
<h3>הלכה א</h3>
<b>בכ"מ </b> סוף הדיבור. ובהדיא תנן בפ"ק דחלה כו' והפת כו'. נ"ב משנה ב' פ"ק דחלה ואפי' חכמים לא פליגי אפת וכמ"ש הרמב"ם בפירושו שם. ובירושלמי שם אין לך קרוי [פת אלא חמשת המינים בלבד]:
<h3>הלכה ה</h3>
<b>בכ"מ </b> ד"ה וזה כלל כו'. הוא עיקר מדאמרינן בפ'. נ"ב פ"ק דחולין דף ו' ע"א:
<h3>הלכה ח</h3>
<b>ד"ה </b> הפת. והר"י כו' או שעברה צורת הפת פירושו עם עברה. נ"ב צ"ל פירושו אם עברה:
<h2>פרק ד</h2>
<h3>הלכה ז</h3>
<b>בכ"מ </b> ד"ה גמר ומ"ש או בשינה כו'. נראה שלמד כו'. נ"ב ע' לקמן סוף ה' חמץ ומצה [פ"ח ה' י"ד] בהשגת הראב"ד ובמ"מ שם וע"ע רא"ש פ"ק דתענית סי' י"ד:
<h2>פרק ז</h2>
<h3>הלכה יב</h3>
<b>כ"מ </b> בסוף הדיבור. ומ"ש בשעת כניסה כו'. נ"ב ע' פ"ו דמס' דרך ארץ [זוטא דאיתא שם לכניסה הגדול קודם וליציאה הקטן קודם]:
<h2>פרק י</h2>
<h3>הלכה ח</h3>
<b>בכ"מ </b> ד"ה ארבעה. ומ"ש עומד ביניהם. צ"ע מנ"ל. נ"ב ע' ב"ח לא"ח סי' רי"ט:
<h3>הלכה יח</h3>
<b>המחזור של כ"ח שנה כו'.</b> נ"ב [ע' לקמן ה' קידוש החודש פ' עשירי ה"ו וע' חתם סופר אורח חיים סי' נ"ו. וע' בן ארי' על אורח חיים סי' רכ"ט]:
