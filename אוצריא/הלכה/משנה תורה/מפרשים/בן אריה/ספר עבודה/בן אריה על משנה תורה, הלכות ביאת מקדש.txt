<h1>בן אריה על משנה תורה, הלכות ביאת מקדש</h1>
זאב בן אריה
<h2>פרק ג</h2>
<h3>הלכה יז</h3>
<b>משנה </b> למלך: ופטורים מכרת וכעת צ"ע. נ"ב וע' בקרבן עדה סוף פרק כהן גדול בירושלמי נזיר:
<h2>פרק ד</h2>
<h3>הלכה ד</h3>
<b>כ"מ: </b> שהחייב מיתה בי"ש עלה כו'. נ"ב כן הוא לשון רבינו יונה בשערי תשובה חלק שלישי סימן ק"ז ע"ש וז"ל שם מי שהוא חייב מי' בידי שמים עלה מות ר"ל בחלוניו ובע"ח מקנה קנינו מתים ר"ל פרתו רועה באפר והיא מתה תרנגלתו רועה באשפה והיא מתה וידבק המות עד כלותו אותו ר"ל עכ"ל [וע' פסחים ל"ב ע"ב ומה שאר מצות שלא חייב בהם כרת כו' לא אם אמרת בשאר מצות שכן לא חייב בהם מיתה כו' ולכאורה אינו מובן מה קולא היא הא בכלל מאתים מנה. ומזה מוכח בדברי רבינו יונה והרמב"ם הנ"ל שיש חומרא במיתה מה שאין בכרת שמעתי מפיו ז"ל]:
<h3>הלכה יב</h3>
<b>וטמאי שרץ (ונבלה) כו'. </b> זבחים דף כ"ב ע"ב ע"ש וצ"ע. וע' בלחם משנה לקמן פרק ז' מה' קרבן פסח ה' א':
<h2>פרק ה</h2>
<h3>הלכה טז</h3>
<b>כ"מ. </b> חוצץ בקדוש ידים. נ"ב חולין דף ק"ו ע"ב:
<h2>פרק ט</h2>
<h3>הלכה ו</h3>
<b>באברים והקטיר הכהן את הכל המזבחה. </b> נ"ב צ"ל באיברים והקריב הכהן את הכל והקטיר המזבחה (ויקרא א' י"ג) [וכן הוא ביומא דף כ"ז ע"א]:
