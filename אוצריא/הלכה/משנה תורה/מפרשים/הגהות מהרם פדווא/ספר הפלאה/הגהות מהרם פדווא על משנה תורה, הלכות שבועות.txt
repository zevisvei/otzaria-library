<h1>הגהות מהר"ם פדווא על משנה תורה, הלכות שבועות</h1>
מהר"ם פדובה
<h2>פרק ה</h2>
<h3>הלכה ד</h3>
<b>ושמעון חייב שעבר על דבר האסור</b> . צ"ע מה חיוב שייך על שמעון שלא נשבע הלא רבינו עצמו כתב על כיוצא בזה בנדרים פ"ה ששמעון אינו לוקה:
<h3>הלכה יח</h3>
<b>בגד שנה או שנתים</b> . צ"ע מה רצה רבינו בזה אם ר"ל על מצות ציצית מה שייך ביה כולל עת האיסור עם עת ההיתר ומן התורה יש לחול השבועה על בגד של ציצית ביחוד שלא ילבש בגד שחייב בציצית דחובת גברא הוא אם ילבש בגד של ארבע כנפות כאשר כתב הוא עצמו סוף הלכות ציצית רק שמדת חסידות הוא לבד שלא יפטור עצמו. ואפשר ליישבו על קיום מצות כגון שלא ילבש בגד שעטנז או לא ילבש כלי אשה דשבועה זו אינה חלה אלא בכולל כל בגד. ומ"מ לשון שנה או שנתים לא אתי שפיר והיה נכון לפרשו על לבישת תפילין שהזכיר כבר אך היה ראוי לומר שלא יעלה עליו מלבוש כי רחוק הוא שיהיו תפילין נכללים בכלל בגד:
<h2>פרק ט</h2>
<h3>הלכה ב</h3>
<b>חוץ לבית דין</b> . משכחת חוץ לבית דין מפי אחרים אם ענו אמן כמבואר פרק עשירי:
