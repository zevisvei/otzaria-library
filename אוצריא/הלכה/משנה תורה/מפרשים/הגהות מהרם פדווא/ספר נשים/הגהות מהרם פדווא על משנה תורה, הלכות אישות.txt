<h1>הגהות מהר"ם פדווא על משנה תורה, הלכות אישות</h1>
מהר"ם פדובה
<h2>פרק ד</h2>
<h3>הלכה ט</h3>
<b>השגות הראב"ד</b> א"א טעה בזה שאינה מותרת וכו'. (ועיין במ"מ): אמר המגיה ואני מצאתי און לדברי רבינו בירושלמי פ' חרש וז"ל ר' אלעזר שאל לר' יוחנן אשתו של חרש ושל שוטה אמר ליה אפילו אשם תלוי אין בה ר' יעקב בר אחא בשם ר' יוחנן ר' חילא בשם ר' אלעזר אפילו אשם תלוי אין בה מכיון דאת אמר אפי' אשם תלוי אין בה בא אחר וקדשה נתפסו בה קדושין גירש מותרת להנשא לראשון עכ"ל הירושלמי. והם הם דברי רבינו כי גירש וכו' שב על השני הזה שקידש אשתו של חרש. ואמנם יש למ"מ דרך בהבנת זה הלשון מהירושלמי ודעתו תמצא בהלכות גירושין פי"א הלכה ט"ו. ומה שכתבתי הוא היותר נכון בעצמו ומסכים לדברי רבינו:
