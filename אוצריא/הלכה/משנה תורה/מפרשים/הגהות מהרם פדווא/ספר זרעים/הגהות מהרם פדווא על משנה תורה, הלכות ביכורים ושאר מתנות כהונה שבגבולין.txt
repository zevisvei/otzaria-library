<h1>הגהות מהר"ם פדווא על משנה תורה, הלכות ביכורים ושאר מתנות כהונה שבגבולין</h1>
מהר"ם פדובה
<h2>פרק י</h2>
<h3>הלכה יא</h3>
<b>וגיזה שחומה</b> . דברי רבינו צריכין עיון כי לפום ריהטא מפרש המשנה דשחומות ולבנות כפשוטה דמשום שהן שני מינין ואין נותנים מזה על זה לא חשוב שיור ולכך כל אחד נותן לעצמו וזהו יהיה כרבי אלעאי שם בפרק ראשית הגז ותלמודא מוקי מתני' כרבנן וקאמר דעצה טובה קא משמע לן שלא יתן המוכר הכל מן היפה. ועוד קשה דרבינו עצמו פוסק לקמן כרבנן דמפרשים מן החדש על הישן וממין על שאינו מינו. אמנם בראש הפרק אמר דאינו נוהג אלא בארץ כרבי אלעאי. ונראה דרבינו מפרש דמה שאמר רב נחמן בר יצחק דנהוג עלמא כתלתא סבי כרבי אלעאי בראשית הגז וכו' ר"ל נהגו כך אף כי הלכה כרבנן כמו שאמרו פ' בתרא דתענית דהיכא דאמר נהגו אורויי לא מורינן ולכך סובר דמה שנהגו נהגו היינו שאין נוהג בחוצה לארץ ולא יותר ולזה בשאר הפרטים דתלויין בפלוגתייהו כתב הדינים בהלכה כרבנן. אכן הלשון שלפנינו וזה נותן על מה שמכר נראה דטעות סופרים הוא וראוי להיות על מה ששייר ורבינו הזכיר המשנה כמו שהיא ולא פירשה ונשען על המבין שיבין מעצמו פירוש התלמוד:
