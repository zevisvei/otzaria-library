<h1>הגהות מהר"ם פדווא על משנה תורה, הלכות יסודי התורה</h1>
מהר"ם פדובה
<h2>פרק א</h2>
<h3>הלכה א</h3>
<b>בפירוש,</b> והעיקר הד' שהעולם חדש. א"ה הרב המורה פי"ט ח"ב והרלב"ג בספר מלחמות ה' מאמר ה' פ"ו הכריע הבריאה על זה הדרך. הגשם השמימיי הוא מטבע אחד, ואנחנו נמצא אותם מתחלפים חילוף רב, עד שניצוץ כוכב אחד מחמם וניצוץ כוכב אחד מקרר, וקצת מהכוכבים מאירים מעצמם וקצתם מקבלים האור מזולתו וגלגל אחד ממהר התנועה והאחר מאחר התנועה וגלגל אחד ימצא עם כוכבים רבים וקצתם עם כוכב אחד וקצתם בלא כוכב והשתניות אחרים יארך סיפורם, וכל זה ממה שימנע התיחסו אל סיבה טבעית להיות חומר כל הגלגלים משותף, ולזה אי אפשר מבלתי שניחס כל זה אל פועל בכוונה ורצון לא על צד החיוב כאשר יראה בעל דיננו, ואז תפסק השאלה כמו שלא תשאל עד"מ על הצורף למה עשה מהכסף הזה גביע טבעת ונזם. זהו כלל העולה מדבריהם בפרקים הנזכרים:
<h3>הלכה י</h3>
<b>מהו זה שביקש משה רבינו</b> . א"ה ברוב הנוסחאות מצאתי כן. אכן בספר ישן מדויק מצאתי וזהו שבקש. ותהיה א"כ בקשת משה רבינו לידע אמתות ועצמות הבורא, וכן כתב רבינו בספר מורה הנבוכים ח"א פרק נ"ד וז"ל. הבקשה האחת היא בקשו ממנו ית' שיודיעהו עצמו ואמתתו ע"כ. ואולם איך בקש משה לידע דבר אשר לא נעלם לאחד מהמתפלספים המנעו, זה ממה שבא ביאורו בספר אור ה' מאמר א' כלל ג' פ"א. והיה נראה לפרש כן אף לפי גרסת מהו זה. אמנם המפרש תפס לו דרך אחרת וכמדומה שחלק בין אמתת הדבר לאמתת המצאו ודבריו צריכים ביאור רחב:
<h2>פרק ב</h2>
<h3>הלכה יא</h3>
<b>מעשה מרכבה</b> . א"ה המראה הנראית ליחזקאל במראה הנבואה נקראת מרכבה לפי שנראית לו בדמות מרכבה ארבע חיות וארבע אופנים כו', רד"ק:
<h2>פרק ו</h2>
<h3>הלכה ד</h3>
<b>בסוף, </b><b> ש"ד משדי</b><b> . א"ה בפר"ח גרסינן א"ד מאדני אינו נמחק, ותימא דמ"ש מצד"י בי"ת מצבאות ושי"ן דל"ת משדי דנמחקין לפי שאין שם בפני עצמו, ושמא משום דשם המיוחד הוא יש להחמיר בו יותר. תוספות פרק שבועת העדות:</b>
<h3>הלכה ט</h3>
<b>כשאר הכנויים</b> . א"ה ונ"מ למשביע בהם או למקלל בהם שחייב כדתנן סוף פרק שבועת העדות:
