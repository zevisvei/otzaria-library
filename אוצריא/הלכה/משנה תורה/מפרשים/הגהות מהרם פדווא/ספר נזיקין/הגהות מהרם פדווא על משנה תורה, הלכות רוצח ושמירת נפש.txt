<h1>הגהות מהר"ם פדווא על משנה תורה, הלכות רוצח ושמירת נפש</h1>
מהר"ם פדובה
<h2>פרק ו</h2>
<h3>הלכה י</h3>
<b>שלא דבר עמו שלשה ימים</b> . בברייתא משמע שדחפו בגופו גולה דת"ר בפרק הגולין (דף ז':) אם בפתע פרט לקרן זוית בלא איבה פרט לשונא הדפו שדחפו בגופו או השליך עליו להביא ירידה שהיא צורך עלייה וכו'. ואולי בספרים של רבינו היה הנוסח הדפו פרט לדחפו בגופו או סובר שפרט הנזכר למעלה סובב גם על הדפו, אך רחוק הוא כי בפשוטו של הדפו משמע שדחפו בגופו ואיך נמעט אותה. וצ"ע ג"כ על מה דאיתא בברייתא פרט לקרן זוית דבריש פ' המניח גבי נזיקין משמע דקרן זוית פטור משום דאנוס הוא ורש"י מפרש שם דנכנס ממבוי למבוי והחזיר פניו ולא ראהו וכענין זה פירש גם הא דפרק הגולין, ורבינו סובר משום דקרוב למזיד הוא. ואולי דעת רבינו שהוא דבר הלמד מעניינו בלא איבה הסמוך לו שהוא פרט לשונא דטעמו משום דקרוב למזיד לכן דחק עצמו לפרש גם קרן זוית זה בענין זה ולא רצה לפרשו כההיא דפרק המניח:
