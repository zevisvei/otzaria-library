<h1>הגהות מהר"ם פדווא על משנה תורה, הלכות מאכלות אסורות</h1>
מהר"ם פדובה
<h2>פרק א</h2>
<h3>הלכה ב</h3>
<b>במגדל עוז</b> ד"ה ואני אומר וכי מפני: אמר המגיה כבודו במקומו מונח שלא ירד לסוף דעתו של הראב"ד ז"ל כי הר"א ז"ל כיון לסתור הכלל שנתן רבינו בזה שכל המעלה גרה היא מפרסת פרסה. ולפי שעל הכלל הראשון אשר כתב רבינו שכל המעלה גרה אין לה שינים בלחי העליון השיב הראב"ד ז"ל וז"ל הוא שקר שהרי יש שפן וארנבת כתב בהשיבו על הכלל השני אף זה מפורש בתורה, פי' אף זה מפורש בתורה שהוא שקר שהשפן והארנבת מעלים גרה ואינם מפריסים פרסה והפירוש הזה מוכרח בדברי הר"א ז"ל הן מצד ההשגה בעצמה הן מצד לשון אף, וכבר הביא המ"מ דברי הר"א ז"ל והבין מהם כפי דרכי:
