<h1>יד דוד על משנה תורה, הלכות קידוש החודש</h1>
<h2>פרק א</h2>
<h3>הלכה ח</h3>
<b>אין מחשבין וקובעין חדשים ומעברים שנים אלא בא"י שנאמר כי מציון תצא תורה וכו'.</b> טעמו של רבינו שפסק שלא כעדותו של חנניא איש אונו, אע"ג דקיי"ל כל עדות הלכה היא, היינו משום דסוגיא דסוף פ' הרואה דשבק קרא דאורייתא דלשכנו ומייתי קרא דדברי קבלה דמציון תצא תורה ודאי פליג עליה דחנניא לגמרי, ולחנניא מקרא דלשכנו מידרש בכ"ש דאם עיברוה בח"ל אינה מעוברת (ועי' בירושלמי סנהדרין פ"ק ובהשגת רמב"ן בס' המצות מ"ע קנ"ג), ומהש"ס דאמר אם לא הניח כמותו מעברין בח"ל מוכח דלא ס"ל דרשא דחנניא, ומ"מ כתב הרמב"ם שאם הניח גדול ממנו בא"י ועיבר בח"ל אינה מעוברת ולא עשה כלום, שכן מוכח בירושלמי סנהדרין שם בעובדא דחנניא בן אחי ר' יהושע שרכב על סוסיא להחזירם מקביעות שלו, ע"ש:
