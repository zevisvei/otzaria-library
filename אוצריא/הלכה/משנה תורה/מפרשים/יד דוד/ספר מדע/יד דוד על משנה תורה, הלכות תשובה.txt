<h1>יד דוד על משנה תורה, הלכות תשובה</h1>
<h2>פרק ג</h2>
<h3>הלכה ו</h3>
<b>המספר </b> לשון הרע אין לו חלק לעוה"ב. המפרשים לא הראו מקומו, והוא בפר"א פ' נ"ג. וכן מצאתי בברייתא ד"א רבא פ' בתרא ר"י אומר וכו' והמספר לה"ר אין לו חלק לעוה"ב. ובפ"ז מהלכות דעות הלכה ג' כתב אמרו חכמים על שלש עבירות נפרעין מן האדם בעולם הזה ואין לו חלק לעוה"ב ע"ז ג"ע וש"ד ולה"ר כנגד כולם, עכ"ל. והא דנפרעין הוא ברייתא בתוספתא וירושלמי פ"ג דפאה ואדר"נ פ"מ, ותני בה נפרעין בעוה"ז והקרן קיימת לעוה"ב (והסמ"ג לאוין יו"ד העתיק בשם התוספתא כלשון הרמב"ן ז"ל ע"ש, וצ"ע), וכמדומה שהרמב"ם ביאר לשון זה דאין לו חלק לעוה"ב מדעתו ז"ל ע"פ שיטתו הנראית מפשט דבריו בפ"ח מהל' תשובה שכל חייבי כריתות אין להם חלק לעוה"ב, וא"כ ע"ז ג"ע וש"ד שהן חייבי כריתות ומיתות ב"ד (אע"פ שלא נכתב כרת בש"ד מ"מ וכי תעלה על דעתך שתהא קלה מחייבי כריתות) לדעתו אין להם חלק לעוה"ב, וכ"ש לשון הרע ששקולה כנגד כולם (כדמייתי לה גם בערכין משמיה דתנא דבי ר' ישמעאל). וגם דס"ל כמ"ד בערוכין בלה"ר שכבר כרתו דוד ברוה"ק, כמו שנראה מלשונו בהל' דעות שם, והו"ל כחייבי כריתות. אבל באמת נראה מערוכין דפליגי בה, ע"ש:
