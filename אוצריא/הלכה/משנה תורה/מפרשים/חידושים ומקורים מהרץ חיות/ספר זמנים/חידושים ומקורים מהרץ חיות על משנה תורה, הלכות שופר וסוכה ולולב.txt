<h1>חידושים ומקורים מהר"ץ חיות על משנה תורה, הלכות שופר וסוכה ולולב</h1>
צבי הירש חיות
<h2>פרק ז</h2>
<h3>הלכה כד</h3>
<b>כך היה המנהג בירושלים, יוצא אדם מביתו שחרית ולולבו בידו וכו'.</b> חידוש גדול שמביא תחילת הברייתא וסופה והשמיט מציעתא דלישא את כפיו מניחו ע"ג קרקע, ועי' יד המלך הלכות שבת. אולם בברייתא מובא בירושלמי סוכה נאמר להיפך לישא כפיו נותנו לחברו הניח על גבי ארץ אסור לטלטלו, ועי' מג"א סי' תרנ"א שהתעורר באמת דהרי קיי"ל אין מוקצה לחצי שבת, עכ"פ כיון דב' ברייתות חלוקות בזה ורבינו לא מצא מקום להכרעה השמיט כל הענין, ואע"פ שהלכה כבבלי נגד הירושלמי היינו במימרות אמוראים, אבל בברייתות המובאות בחלוף זה מזה אין הכרע, ועי' יד מלאכי ח"ג אות ז' שהביא דברי התוס' בכורות כ"ב ע"ב ע"ש. ומפני זה השמיט כל הבבא:
