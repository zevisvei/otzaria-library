<h1>קונטרס תשובה מיראה על משנה תורה, הלכות תרומות</h1>
אליהו דוד רבינוביץ' תאומים
<h2>פרק א</h2>
<h3>הלכה כו</h3>
<b>ויראה </b><b> לי שדין המעשרות כדין התרומות דבזה"ז אינו אלא מדבריהם. </b> והוא מבואר להדיא בגיטין ס"ה א', במעשר שני בזה"ז דרבנן וכן מבואר להדיא בירושלמי פ"ו דשביעית ופ"ד דגיטין ועוד כמה מקומות בירושלמי, דמאליהם קבלו המעשרות בימי עזרא ונהי דתרומות בכלל המעשרות אבל מי נפיק מעשרות עצמם מכללם שיאמר על זה יראה לי.
<h2>פרק ב</h2>
<h3>הלכה ו</h3>
<b>ויראה</b><b> לי שה"ה בתרומה </b> (דתרומת ירק דרבנן) <b> שהרי פרט בה הכתוב דגנך תירושך ויצהרך כל הדומה לאלו אבל תרומת הירק מדבריהם. </b> ולכאורה ה"ה כמבואר להדיא בכתובות כ"ה א', בתרומה דרבנן אכול, דפירש"י תרומת ירק ופירות האילן, ולהרמב"ם דפירות האילן מן התורה על כרחך לירקות קאמר, ואולי יפרש לתרומת חו"ל ושכבר נהגו אז בתרומה גם בחו"ל ועי' רש"י קדושין ס"ט ב', או יש לפרש בעציץ שאינו נקוב דתרומתו מדרבנן כמ"ש כהאי גונא המפרש בנדרים ע"ג ב', אך בפסחים מ"ד א', ובנזיר ל"ו ב', הנח לתרומת תבלין דרבנן משמע בעליל דתרומת ירק דרבנן, וי"ל דשם משום דלאו בני אכילה נינהו כערובין כ"ט.
<h2>פרק ט</h2>
<h3>הלכה י</h3>
<b>יראה</b><b> לי שאם מכר הכהן פרתו לישראל ולקח הדמים אע"פ שלא משך אסור להאכילה תרומה שדין תורה מעות קונות ואם מכר הישראל לכהן וכו'. </b> עיי"ש. משמע מכאן דאזלינן בתר קנין תורה לחומרא ועי' בס' מחנה אפרים, ויש לעיין מזה לענין מש"כ הש"ך והקצוה"ח בסי' שפ"ו בממון דרבנן אם חייב שבועה דאורייתא והקצה"ח הביא ראיה מהר"מ ז"ל בכתובה דמשביעין האשה, וי"ל דהכא תרומה בזה"ז דרבנן ואכמ"ל.
