<h1>קונטרס תשובה מיראה על משנה תורה, הלכות רוצח ושמירת נפש</h1>
אליהו דוד רבינוביץ' תאומים
<h2>פרק ב</h2>
<h3>הלכה יד</h3>
<b>יראה</b><b> לי שהמכה את עבדו בסייף וכו' לכך נאמר בשבט שלא נתנה תורה רשות וכו'. </b> כן משמע לכאורה מדברי רש"י גיטין כ"א ב', ועיין שם במכילתא בפרשת משפטים.
<h2>פרק ג</h2>
<h3>הלכה ז</h3>
<b>וכן</b><b> הדוחף את חבירו מראש הגג וכו' ויראה לי שכל מקום שאין בגבהו עשרה טפחים אין בו כדי להמית כמו שאמרו בבור לענין בהמה. </b> והוא מבואר להדיא כן מקושית הגמ' בב"ק נ"א א', ואי ס"ד יש חבטה בפחות מי' וכו' עיי"ש דמייתי ברייתא דכי יפול הנופל וכו' ומשמע דשיעור אחד לאדם ולבהמה עשרה טפחים.
<h2>פרק יא</h2>
<h3>הלכה ד</h3>
<b>וכן </b><b> כל מכשול שיש בו סכנה מ"ע להסירו ולהשמר ממנו וכו' שנאמר השמר לך ושמור נפשך, ואם לא הסיר והניח המכשולות שבאים לידי סכנה ביטל מ"ע ועבר בלא תשים דמים. </b> הנה מאי דכתב דעובר על השמר לך ושמור נפשך זהו נגד הא דאמרו במנחות צ"ט ב', דקאי על משכח תלמודו דעובר על השמר לך ושמור נפשך אך י"ל דסמך עצמו רבינו ז"ל על הא דפסק פכ"ו מסנהדרין ה"ג דהמקלל עצמו לוקה כמו שקלל לאחרים שנאמר השמר לך ושמור נפשך והוא משבועות ל"ו א', ומבואר דס"ל להלכה דקאי הלאו לשמירה ועל כן אף מקלל עצמו בכלל, אלא דא"כ מ"ט כתב דעובר בלאו דלא תשים דמים ולא כתב בלאוין אלו ג"כ (ושם יש לדקדק קצת עיי"ש), ואולי כיון דאינו כתוב באותו ענין י"ל דלא על זה נכתב רק הוא דבר כולל לכל דבר המפסיד לו ולנשמתו ולאחרים, ועיקר קרא מיירי לענין למוד התורה כדדרש במנחות והוא דבר הלמד מענינו ורק דכולל גם הא דמקלל והא דמכשול לענין סכנת נפשות, ובזה אתי שפיר קושית היד מלאכי כמש"כ במקום אחר בס"ד בארוכה.
