<h1>קרית ספר על משנה תורה, הלכות שכנים</h1>
משה מטראני
<h2>פרק א</h2>
<h3>הלכה א</h3>
<b>מה </b> שיש בו דין חלוקה כופין השותפין זה את זה לחלוק ושאין בו דין חלוקה יש בו דין גוד או איגוד או דירה לזמנים או שכירות לאחרים ונראה דכל זה הוא מן התורה:
<h2>פרק ב</h2>
<h3>הלכה א</h3>
<b>ד' </b> אמות שלפני הפתח נראה נמי דהוו דאוריתא כיון שהם צריכין לתשמיש הבית זכה בהן כשפתח הפתח ברשות והאחין שחלקו בגורל כיון שעלה גורל לאחד מהם קנו כולם בתחלת ארץ ישראל שנתחלקה בגורל וכדאמ' פרק בית כור דף ק"ו דאף על גב דהתם הוה קלפי ואורים ותומים הכא לא צריך כולי האי דכיון דצייתו להדדי לחלוק בגורל גמרי ומקנו להדדי ומהני גמר דעתם עם הגורל כאורים ותומים דמהני אפילו לא גמר ומקנו וכדפירוש רשב"ם ז"ל התם.
<h3>הלכה יב</h3>
<b>האחין </b> שחלקו הוו כלקוחות זה מזה ואין להם דרך וכן שנים שלקחו מאחד וחלקו בסתם.
<h3>הלכה יד</h3>
<b>הזיק </b> ראיה היזק הוא וכופין לעשות מחיצה וכן לא יפתח פתח כנגד פתח וחלון כנגד חלון בחצר השותפין וכדתנן פרק חזקת מדכתיב וירא את ישראל שוכן לשבטיו ראה שאין פתחי אהליהם מכוונות זו כנגד זו ומחנה ישראל כחצר השותפין דמי:
<h2>פרק ג</h2>
<h3>הלכה א</h3>
<b>מחיצה </b> שבין שני שותפין עד ארבע אמות בחזקת שניהם ושאר הגובה בחזקת מי שבנאו והסומך בנינו לבנין חברו כפי מה שנהנה וחמש גנות וחצרות ובני הנהר כל אחד מסייעו למה שצריך לו כמו שכתב הרב ז"ל וכדאיתא פרק המקבל:
<h2>פרק ד</h2>
<h3>הלכה א</h3>
<b> הבית </b> משועבד לעליה מן התורה:
<h2>פרק ה</h2>
<h3>הלכה א</h3>
<b>השותפין </b> כופין זה את זה לעשות דברים הצריכין לחצר:
<h2>פרק ו</h2>
<h3>הלכה א</h3>
<b> וכן </b> כופין בני העיר זה את זה לעשות חומה דלתים ובריח וכו':
<h2>פרק ז</h2>
<h3>הלכה א</h3>
<b> מי </b> שפתח חלון ברשותו אין יכול חברו לבנות כנגדו עד שירחיק ארבע אמות כדי שלא יאפיל עליו אורו שזכה בו כבר:
<h2>פרק ח</h2>
<h3>הלכה א</h3>
<b> המחזיק </b> באי זה תשמיש בחצר חברו ולא מיחה בו חברו זכה בו ואין בעל החצר יכול לחלקו אחר כך:
<h2>פרק ט</h2>
<h3>הלכה א</h3>
<b> דיני </b> ההרחקות נראה דהוו מדרבנן דמן התורה אם הזיק חייב לשלם אלא שחכמים תקנו הרחקה כדי שלא יבא לחברו היזק מחמתו וכן ההרחקות שבפרק עשירי ופרק י"א כל שבא היזק לחברו מצד מה שהוא עושה בשעת עשייתו הוי כמזיק בחציו מרשותו וחייב לשלם מן התורה:
<h2>פרק י</h2>
<h3>הלכה א</h3>
<small>-העתקה מפרק ט-</small><br>[<b> דיני </b> ההרחקות נראה דהוו מדרבנן דמן התורה אם הזיק חייב לשלם אלא שחכמים תקנו הרחקה כדי שלא יבא לחברו היזק מחמתו וכן ההרחקות שבפרק עשירי ופרק י"א כל שבא היזק לחברו מצד מה שהוא עושה בשעת עשייתו הוי כמזיק בחציו מרשותו וחייב לשלם מן התורה:]
<h2>פרק יא</h2>
<h3>הלכה א</h3>
<small>-העתקה מפרק ט-</small><br>[<b> דיני </b> ההרחקות נראה דהוו מדרבנן דמן התורה אם הזיק חייב לשלם אלא שחכמים תקנו הרחקה כדי שלא יבא לחברו היזק מחמתו וכן ההרחקות שבפרק עשירי ופרק י"א כל שבא היזק לחברו מצד מה שהוא עושה בשעת עשייתו הוי כמזיק בחציו מרשותו וחייב לשלם מן התורה:]
<h2>פרק יב</h2>
<h3>הלכה א</h3>
<b> כל </b> דיני בן המצר סמכום חכמים אקרא דועשית הישר והטוב וגו':
