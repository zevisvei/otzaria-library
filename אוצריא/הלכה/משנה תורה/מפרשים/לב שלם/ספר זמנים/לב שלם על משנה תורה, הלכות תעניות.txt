<h1>לב שלם על משנה תורה, הלכות תעניות</h1>
שלמה בן יחיאל שלם
<h2>פרק ד</h2>
<h3>הלכה א</h3>
<b>בכל יום ויום משבע תעניות וכו'.</b> לשון הכ"מ וז"ל ומה שכתב ונותנים אפר מקלה ע"ג התיבה ועל גבי הספר תורה איני יודע מנין לו לרבינו וכו'. מצאתי כתוב בכת"י להרב המובהק כמה"ר חיים שלום מעלי הכהן ז"ל בן לאותו צדיק הרב הגאון הגדול כמהור"ר בנימין מעלי הכהן ז"ל שהיה אב"ד בעיר הקדש ירושלים תוב"ב וז"ל כך היא גירסת הרי"ף והרא"ש. ובתרגום שני דאחשורוש בפסוק ומרדכי ידע את כל אשר נעשה כתוב שם שהוציא ס"ת מפולפל בקיטמא. ותמהני איך נעלם מעיני מרן כ"מ ז"ל עכ"ל.
<h2>פרק ה</h2>
<h3>הלכה ה</h3>
<b>ונהגו כל ישראל בזמנים הללו להתענות וכו'.</b> קשה דט' באב לא תלי במנהגא כדאיתא בר"ה דף ח"י שאני ט"ב דהוכפלו בו הצרות.
