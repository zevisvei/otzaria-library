<h1>יד איתן על משנה תורה, הלכות מלווה ולווה</h1>
אברהם משכיל לאיתן
<h2>פרק ג</h2>
<h3>הלכה ד</h3>
<b>אחד עני ואחד עשיר לא ימשכננו אלא בב"ד כו' עבר כו' אינו לוקה שהרי ניתק לעשה.</b> ותמה המ"ל דהא לא ניתק להשיב המשכון רק גבי עני והלאו דל"ת אל ביתו לעבוט עבוטו כולל עני ועשיר וכה"ג לא הוי ניתק כמ"ש רבינו בריש הלכות תמורה. והנה יש לחלק בין תמורה לשאר ניתק לעשה כמ"ש התוס' בחולין (דף פ"א) לענין הא דאמר התם דלא אתי חד עשה ועקר תרי לאוי דעשה דתמורה גרע דאין שם מעשה לתקן הלאו דוהיה קודש לאו עשייה היא דמאליו קדוש ע"כ, וה"נ י"ל לענין ניתק קצתו דרק גבי עשה דתמורה לא הוי ניתק מה"ט. ושוב מצאתי שכ"כ האו"ת בסי' צ"ז ובעל פמ"ג בס' שושנת העמקים כלל י' וכלל י"ט כתב מדנפשיה לחלק בין תמורה לשאר מ"ע בכמה דברים ע"ש, אך ממ"ש בהל' ביאת מקדש מוכח דרבינו לא ס"ל לחלק בין מימר לשאר לענין עקירת ב' לאוין:
<h2>פרק יז</h2>
<h3>הלכה ט</h3>
<b>שטר שאין בו זמן כלל שהוא כשר.</b> כן יש ללמוד מפ"ק דב"מ (דף ז':) גבי ב' אדוקין בשטר ובריש מכות (דף ג') וזה דלא כמ"ש בס' פ"י בגיטין (דף ט') דיש לפסול אם לא נכתב זמן:
<h2>פרק כ</h2>
<h3>הלכה א</h3>
<b>מי שיש לו חובות הרבה כל שקדם חובו גובה תחילה.</b> וכתב הה"מ ומדברי רבינו נראה שאין חילוק בין מלוה בשטר למלוה על פה אלא כל הקודם זכה, והרב המ"ל פ"ב מהלכות אלו כתב שיש מי שהקשה על הה"מ וכו'. ול"נ לה"ר לדברי הה"מ מהסוגיא דב"ב (דף קל"ב) גבי כתב כל נכסיו לאשתו וכו' והעתיקו רבינו בפ"ו דזכיה דמתבאר משם דכתובת ארוסה קודמת לשט"ח המאוחר, ולדעת רבינו פ"י דאישות הוי כתובת ארוסה כדין מלוה ע"פ ולשיטתו מוכח כדברי הה"מ שדעתו דכל הקודם זכה:
