<h1>יד איתן על משנה תורה, הלכות מעשר שני ונטע רבעי</h1>
אברהם משכיל לאיתן
<h2>פרק א</h2>
<h3>הלכה יא</h3>
<b>פירות שנה שניה שנתערבו בפירות שנה שלישית וכו' מחצה למחצה מפריש מעשר שני אבל לא מעשר עני.</b> והקשה הראב"ד דלמה לא יפריש מ"ע כדמצינו לר"ע שעל ספק עישר ב' עשורים. וי"ל דשאני הכא שהוא ספק בתערובת ובכה"ג אזלינן לקולא בספק תערובת בתו"מ בזה"ז לדעת רבינו שהוא מדרבנן כמ"ש המ"ל פ"ז דתרומות משא"כ בספק דר"ע:
<h2>פרק ג</h2>
<h3>הלכה יב</h3>
<b>כל שמותר לזרים לאוכלו בתרומה כך מותר במע"ש לאוכלו בתורת חולין.</b> הכס"מ לא הראה מקורו והוא מתבאר מהתוספתא דפ"ט דתרומות גבי גרעיני זיתים כו' שכתב רבינו בפי"א דתרומות כשם שאסורים לאכול בתרומה כך אסורים בטבל כו' ובמע"ש משמע דאילו המותרים בתרומה מותרים נמי בטבל ובמע"ש:
<h2>פרק ו</h2>
<h3>הלכה ג</h3>
<b>בכ"מ: </b> וא"כ מתני' רבי היא וחכמים פליגי עליה והלכתא כוותייהו דרבים נינהו. עיין בספר מצודת דוד:
<h2>פרק י</h2>
<h3>הלכה ה</h3>
<b>בכ"מ: </b> דאף בנטע העכו"ם לעצמו אסור משום ערלה כמו שכתבו ה"ג. עיין תוס' קידושין (דף ל"ו ע"ב):
<h3>הלכה כא</h3>
<b>אין מרכיבין כפניות של ערלה.</b> קשה הא בירושלמי מוקי לה כר"י דאמר סמדר אסור וכ"כ הר"ש וא"כ אמאי העתיקו רבינו הא איהו לא פסק כר"י בס"פ דלעיל. וי"ל דלפי סוגיא דתלמודא דידן בפסחים (דף נ"ג) מצי אתיא נמי כרבנן דהא אמר דמודין בשאר אילנות דסמדר אסור וכפניות כו'. וכ"פ בהל' שמיטה:
<h2>פרק יא</h2>
<h3>הלכה ז</h3>
<b>ועיו"ט האחרון היה הביעור ולמחר מתודין.</b> וגירסת ספרינו במתני' דמע"ש הוא עיו"ט הראשון. והכס"מ הביא ראיה לגירסת רבינו מהירושלמי ואינו ראיה לפמ"ש הרע"ב שם כמ"ש התוי"ט שם. ובשם בנו כתב שם שהביא ראיה אחרת לגירסת רבינו מגירסת הירושלמי. ואני מצאתי להדיא גירסת רבינו בספרי פרשת ראה ופ' כי תבוא:
