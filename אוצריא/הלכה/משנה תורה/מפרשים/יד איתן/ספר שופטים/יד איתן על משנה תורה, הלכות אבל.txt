<h1>יד איתן על משנה תורה, הלכות אבל</h1>
אברהם משכיל לאיתן
<h2>פרק א</h2>
<h3>הלכה א</h3>
<b>אין אבילות מה"ת אלא ביום ראשון כו' אע"פ שנאמר בתורה ויעש לאביו אבל שבעה ימים ניתנה תורה ונתחדשה הלכה.</b> כ"מ מדאיתא בירושלמי והובא בתוס' במועד קטן (דף כ') דאין למידין מקודם מתן תורה. והטעם פי' בס' לוית חן פרשת ויחי דיוצא מזה קולא לענין ביטול תלמוד תורה ושבת שלא היה קודם מ"ת. ובזה אתי שפיר דלא קשה מ"ש בספר שאילת שלום דבכ"ד ילפינן מקודם מתן תורה:
<b> ומשה רבינו תיקן להם לישראל שבעה ימי אבילות ושבעה ימי המשתה.</b> הכ"מ לא הראה מקורו ובס' בית הלל ביו"ד כתב שלא מצא כן בשום מקום ואני מצאתי דאיתא בירושלמי פ"א דכתובות. וכבר הארכתי בזה בהל' אישות בס"ד:
<h2>פרק ב</h2>
<h3>הלכה א</h3>
<b>ומדבריהם שיתאבל האיש על אשתו הנשואה.</b> רבינו אזיל לטעמיה שפסק בהל' אישות ובהל' נחלות לענין ירושת בעל לאשתו דאינו אלא מד"ס דס"ל דשארו זו אשתו לא הוי דרשא גמורה ושם בהל' אישות ונחלות הארכתי ליישב דעת רבינו ממה שהקשו המפרשים:
<h2>פרק ג</h2>
<h3>הלכה ו</h3>
<b>כהן גדול כו' למדת שהוא חייב בלא יבוא וחייב בלא יטמא.</b> משמע דרק כהן גדול חייב בלא יבוא אבל כהן הדיוט אינו חייב רק בלא יטמא וקשה לי דבת"כ איתא דגם כהן הדיוט חייב בלא יבוא דיליף גז"ש לא יטמא לא יטמא:
