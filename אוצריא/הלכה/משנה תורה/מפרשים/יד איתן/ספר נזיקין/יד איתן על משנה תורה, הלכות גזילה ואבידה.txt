<h1>יד איתן על משנה תורה, הלכות גזילה ואבידה</h1>
אברהם משכיל לאיתן
<h2>פרק א</h2>
<h3>הלכה ט</h3>
<b>כל החומד עובר בלאו.</b> נראה דדוקא במכירה ולא בשכירות ויש ללמוד כן מהא דאיתא בנדרים (דף ל"ח) גבי שמואל הרמתי דכתיב ביה לא עשקתנו ולא רצותנו דאפילו ברצון לא שכרו ואילו היה בזה איסור ל"ת מאי רבותא דשמואל:
<h2>פרק ב</h2>
<h3>הלכה יב</h3>
<b>גזל טווי ועשאו בגד ה"ז שנוי בידו.</b> וכ"כ בספר החינוך פרשת ויקרא והכ"מ והלח"מ תמהו דבגמ' משמע דשינוי דהדר לברייתו הוא דמצי סתר ליה והוי טווי. ועיין ביש"ש ר"פ הגוזל שכתב ליישב דס"ל לרבינו והטור דשאני טווי שאינו חוזר להיות כל נימא בפ"ע כבראשונה אלא ע"י טורח גדול וכה"ג כתב המפרש בירושלמי דכשסותר הבגד פנים חדשות באו שנפסד צורת החוט כשהיה בגד:
<h2>פרק ז</h2>
<h3>הלכה ז</h3>
<b>הנשבע לעכו"ם משלם את הקרן ואינו חייב בחומש שנאמר וכחש בעמיתו.</b> וכתב הה"מ ברייתא. ובהגה"ה כתב שלא מצאה מפורש אלא שמץ מנהו בתוספתא פ"י. וכבר הוא מפורש בת"כ ס"פ ויקרא וז"ל מה ת"ל עמיתו עמיתו ב"פ עמיתו פרט לגבוה עמיתו פרט לאחרים:
<h2>פרק יא</h2>
<h3>הלכה יז</h3>
<b>ההולך בדרך הטוב והישר ועושה לפנים משורת הדין וכו'.</b> הרא"ש חולק על רבינו דכיון דפטרה תורה הזקן שלא לזלזל בכבוד תורתו איסורא הוא גבי דידיה אם יזלזל בכבוד תורתו במקום שא"ח. ול"נ להביא ראיה לדעת רבינו מהסוגיא דברכות (דף י"ט ע"ב) דבעיא למילף מיניה לעלמא שכבוד הבריות דוחה ל"ת ואי איתא דכאן אין בידו למחול משום כבוד תורה מש"ה מצי דחי לל"ת אבל כ"ה דעלמא דיכול למחול כבוד עצמו אפשר דלא דחי לל"ת אלא ע"כ דכאן נמי בידו למחול:
<h2>פרק יג</h2>
<h3>הלכה א</h3>
<b>אפילו היתה ש"פ בשעת המציאה והוזלה חייב להכריז עליה.</b> דברי רבינו ז"ל הם משנה וגמרא ערוכה פ"ד דב"מ (דף נ"ה ע"א) וע"ש באשר"י וזה נעלם מעיני המפרשים ז"ל, ואח"כ מצאתי מזה בב"ח:
<h2>פרק טז</h2>
<h3>הלכה א</h3>
<b>המוצא מחטין וצינורות ב' ב' או יותר חייב להכריז שמניין סימן.</b> מה שהקשה הכס"מ דמאי שנא ממצאו ב' מטבעות דא"ח להכריז תירצו בד"מ סימן רס"ב וע"ש בסמ"ע:
<h2>פרק יח</h2>
<h3>הלכה יב</h3>
<b>בהגמי"י </b> אות ג': שהרי בפ' כל הפסולין כו'. צ"ל [כל] פסולי המוקדשין:
