<h1>שו"ת ביכורי אברהם</h1>
אלישוב, אברהם בן משה
<h2>הקדמה</h2>
<big><b>תורה</b></big> <big><b>היא</b></big> <big><b>וללמוד</b></big> <big><b>אני</b></big> <big><b>צריך</b></big>
<b>ויען</b> אברהם ויאמר. מה אדבר ואומר. הן צעיר אנכי ורך. ולפני גדולים הנני מך. ידעתי שאין בספרי נצורות. חדשות רבות חריפות וגבורות. ויוכל היות שיפגעני אנשי קנאות. אשר בחידושי ימצאו מגרעות. עכ"ז לא נסוגותי אחור. מלעלות בין מחברים אל הר המור. כי מול מבקרים בעלי קנאות. אין לשום ספר לזכות תוצאות ואנשי אמת אם לא יחזו בספרי נפלאות. יאמרו החוברת היא אות על מחברה ויוצרה שידע הוא בתוה"ק להגות. ולא יבלע עתו בהבלים. ובתורתינו הקדושה זכה ונפלה לו חבלים. ואם ספרי לא גדלה צמרתו. עוד לא יעלה לשמים גבהתו. זכרו נא אוהביי קוראי למען האמת כי צעיר אנכי עוד בשנים הנני לאבי מורי שליט"א בן בין הבנים. יעזרני ה' ללמוד בתורתו בלא מפריע. בלא סיבות ודאגה ומריע. אקוה לעליון להוציא חיבורי הב' והג' ביתר עוז בכמות ובאיכות לתפארת הורי ומלמדי מאלפני בדרך תוה"ק לילך. ואני מפלה יהי ה' עמדי בדרך הזה אשר אנכי רוצה לילך. ויביאני לשלום למחוז חפצי. ועד זקנה ושיבה יהיה כל מעייני בתוה"ק. אמן. מה שכתבתי לחכם אחד המפורסם לגאון ומוכתר במדות טובות בעיר ביאליסטאק ומה שהשיב לי החכם הנ"ל.
<h2>שו"ת</h2>
<h3>סימן א</h3>
<big><b>שאלה</b></big> כבוד הרב כו' כו' שליט"א.
<b>אחדשה"ט</b> באתי לבקש מכתר"מ ה' יאריך ימיו בטוב להשיב מענה על איזה גרגרים ופליאות מה שעלה על רעיוני:
<b>גרסינן</b> בגמרא הגונב כיס בשבת חייב משום דבא החיוב גנבה קודם איסור שבת. צ"ע אמאי חייב לשלם ע"י העדים הא הוי עדות שאאי"ל דאם יבאו עדים אחרים ויזימו אותם לא יהיו חייבין לשלם ממון משום קלבדר"מ רק מיתה לבד מה שרצו לחייב את הנידון. ועור מצינו בכמה מקומות כה"ג היכא דבא החיוב ממון קודם האיסור חייב ע"י העדים רק על שאר מקומות מצאתי שמפרשים זאת (בים התלמוד). אבל התירוץ דים התלמוד לא שייך בזה כלל ועי"ש:
<b>ממנו</b> <b>ידידו</b> <b>נצח</b> <b>אברהם</b>
<big><b>תשובה</b></big> ב"ה יום א' מנ"א אך משפט וצדקה לפ"ק ביאליסטאק. כבוד ה' המופלג ושנון ומתמיד מו"ה אברהם נ"י.
<b>ע"ד</b> קושיתו בהא דגונב כיס בשבת וכו' אמאי חייב לשלם מ"י העדים הא הוי עשאאי"ל וכו' הא לא הוה קושיא דשפיר אם יבואו עדים ויזימו אותם יהיו חייבין לשלם משום דהחיוב הוא על שני מעשים דהחיוב ממון הוא במה שהעידו על ההגבהה שהגביה ברשות הבעלים והחיוב מיתה הוא במה שהעידו שהוציא מרשות הבעלים לרה"ר ושני מעשים הוה הרי זה דומה כמו שהעידו ממון לזה ומיתה לזה דחייבין ממון לזה ומיתה עבור האחר דהכא לא שייך לומר קלבדר"מ וה"מ אם העידו על שני מעשים כמו הכא בגונב כיס בשבת דנתחייבו בשניהם ושפיר הוי עדות שאתה יכול להזימה ומצינו כה"ג בפ' מרובה (דף ע"ג) גבי פלוגתא דאביי ורבא עד זומם דאמר אביי למפרע הוא נפסל הקשה הגמרא לאביי מהא דגנב על פי שנים וטבח ומכר על פיהם ונמצאו זוממין משלמין את הכל מאי לאו שהעידו על הגנבה וחזרו והעידו על הטביחה והוזמו על הגנבה וחזרו והוזמו על הטביחה ואס"ד למפרע הוא נפסל וכו' אמאי משלמין אטביחה עי"ש משמע דקושית הגמרא הוא אמה דמשלמין אטביחה אבל אמה דמשלמין אגנבה ניחא. ולכאורה קשה עדים שהוכחשו בנפש לוקין א"כ אפילו על הגנבה נמי הוה פטורין משום דאגלאי מלתא למפרע דכי מסהדי אטביחה פסולין ואין משלמין אטביחה אבל מלקות חייבין על עדות הטביחה משום לא תענה כמו שעדים שהוכחשו בנפש והשתא כיון דחייבין מלקות שוב אין העדים חייבים לשלם על עדות גנבה משום קלבדר"מ וא"כ קשיא נמי אגנבה אמאי משלמין ועוד דלכאורה קשה נמי אמתניתין דמשמע דאם לא נמצאו זוממין משלם הגנב על פיהם אגנבה ואטביחה ואמאי הא הוה מדות שאי אתה יכול להזימה דאם יוזמו אותן לא יהיו חייבין לשלם משום קלבדר"מ דהא חייבין חלקות משום לא תענה. אע"כ צריכין לומר כיון דהחיוב על שני מעשים היינו על הגנבה ועל הטביחה לא אמרינן קלבדר"מ ושפיר חייבין ומשלמין העדים על הגנבה אף על גב דחייבין מלקות על הטביחה:
<b>והנה</b> אמתניתין דחייב הגנב בתשלומי דו"ה בלא"ה לק"מ דהא שפיר משכחת לה הזמה כמו דמסיק לה הגמרא והלכתא עדים שהעידו בב"א והוזמו ועי"ש בתוספות בד"ה שהעידו בב"א. וע"כ צריכין לומר כן דהחיוב דהגנב הוה מהאי טעמא דמשכחת לה הזמה בב"א דלפי הנ"ל אכתי קשה אמאי חייב הגנב אטביחה הא הוה עדות שאי אי"ל דהא אטביחה אין משלמין לפי הס"ד דגמרא ולא מקשה הגמרא אלא על העדים אמאי משלמין אטביחה אבל אמה דמשלם הגנב אטביחה לא מקשה הגמרא כלום. וע"כ צריכין לומר דמש"ה ניחא להגמרא מה דמשלם הגנב אטביחה משום דמשכחת לה הזמה דהוזמו בב"א אבל מהא דניחא להגמרא הא דמשלמין העדים אגנבה ולא מקשה אלא אמה דמשלמין אטביחה שמעינן מהכא דהחיוב הוא על שני מעשים לא אמרינן קלבדר"מ ושפיר חייבין העדים לשלם אם יוזמו והוה עדות שאי"ל. אלא אי קשיא הא קשיא הא הוה עדות שאי אתה יכול להזימה בזוממי זוממין דהא המזימין לא באו לחייב העדים אלא משום כאשר זמם ולא הוה אלא דבר אחד ואם יבאו עדים אחרים ויזימו את הזוממין בגנב כיס בשבת לא יתחייבו אלא מיתה ותשלומין לא יהיו חייבין משום קלבדר"מ דבשלמא עדים הראשונים שפיר חייבין חיתה וממון דהא העידו על שני הדברים כנ"ל. אבל עדות המזימין אינו אלא משום כאשר זמם והוי דבר אחד וא"כ הרי זה קשיא לי אמאי חייב הגנב בתשלומין בגונב כיס בשבת הא הוה עדות שאאי"ל. וראיתי בספר ים התלמוד דהקשה כה"ג אמאי חייבין העדים אגנבה ואטביחה הא הוה עדות שאאי"ל דבשלמא עדים הראשונים שפיר חייבין ממון משום גנבה ומלקות אטביחה משום דהוה שני דברים אבל עדים המזימין לא הוה אלא דבר אחד משום כאשר זמם. וא"כ אמאי חייבין העדים הראשונים ועי"ש:
<b>והנה</b> קושית ים התלמוד בב"ק שם יש לתרץ קצת דאמרינן בפ' ט' דסנהדרין (דף ע"א) ואמר רבא עדים שהעידו בטרפה והוזמו אין נהרגין עדי טרפה שהוזמו נהרגין ר"א אומר אפילו עדי טרפה שהוזמו אין נהרגין לפי שאינן בזוממי זוממין ופי' רש"י ולרבא כיון דעדות זוממין חידוש הוא אע"ג דהוה עדות שאי אתה יכול להזימה מיקטלי אלמא דרבא סבר דלא בעינן עדות שאי"ל בזוממי זוממין וא"כ שפיר חייבין העדים הראשונים אגנבה ואטביחה אע"ג דהוה עדות שאי אי"ל בזוממין וי"ל דאביי סבר בזה כרבא דלא בעינן עדות שאי"ל בזוממין אבל בסוגיא דגנב כיס בשבת אכתי קשה דאין לתרץ כנ"ל דהא פסקינן כר"א דאמר דבעינן עדות שאי"ל בזוממין:
<b>והנה</b> כ"ז כתבתי לפלפולא בעלמא אבל באמת לק"מ דלכאורה קשה הא דאמר הכא וכן בסנהדרין שכבר נתחייב בגנבה קודם שיבא לידי איסור שבת וכן בכתובות קאמר שכבר נתחייב בגנבה קודם שבא לידי איסור סקילה ואמאי לא קאמר בכל הנך מקומות קודם שבא לידי חיוב סקילה וע"כ דמיירי שהוציא ברה"ר בשוגג או שהיה במזיד ובלא התראה ומש"ה אין כאן חיוב סקילה אלא איסור סקילה ואיסור שבת מש"ה לא קאמר חיוב סקילה וא"כ העדים לא באו אלא לחייבו ממון וא"כ שפיר הוה עדות שאי"ל בין בעדות הראשונים ובין בזוממי זוממין לכך ניחא דתני הגונב כיס בשבת חייב והוה עדות שאי"ל:
<b>ממני</b> <b>ידידו</b> <b>נצח</b>
<h3>סימן ב</h3>
<big><b>שאלה</b></big> בע"ה יום א' לסדר למען ייטב לך והארכת ימים שנת תרנ"ה פה אראן. כבוד הרב הג' ומוכתר במדות טובות וכו' כמר נ"י.
<b>אחדשה"ט</b> מכתבו קבלתי בשמחה רבה ומצאתי בו סברות נכונות ה' יתן להכת"ר כתיבה וחתימה טובה בכלל ישראל אמן:
<b>הא</b> דכתב הכת"ר על שאלתי אין זה קושיא דשפיר אם יבאו עדים ויזימו אותן יהיו חייבין לשלם משום דהחיוב הוא על שני מעשים וכו'. אבל ברם מצאתי שיטות רבים שסוברים אפילו בשני מעשים נמי פטור רק לשני בני אדם הרי זה חייבין אבל לחד גברא אפילו בשני מעשים נמי פטורין דמשמע משיטה מקובצת לשיטת הסוברים מאן דאכל תרומה וקרע שיראין של חבירו נחשוב החיוב לחד גברא לכך פוטר רב אשי שם בכתובות (דף ל"ח) ולא אמרינן דהא דומיא לשני גברי כיון דשני מעשים הוא הלא מוכח מזה דאין מחלקין בין מעשה אחד לשני מעשים. ועוד ראיה מצאתי מב"ק בתוספות (דף כ"ב) פריך התוספות מהא דאמר רבא היה רודף אחר חברו ושבר כלים בין דהנרדף ובין של אחר פטור ותירץ הריב"ם דבכל מקום ממון לזה וחיתה לוה חייב רק גבי רודף אין זה ממון לזה ומיתה לזה חייב משום דבכל איש ואיש יכול להרוג אותו וכו' ואי אמרי' בשני מעשים דומה כאילו ממון לזה ומיתה לזה א"כ מאי תירץ הריב"ם דהכא חשיבא כממון ומיתה לחד גברא הא שני מעשים הם כיון דהעדים יכולין להעיד דרודף אחר חבירו סתם או דיכולין לומר פלוני שבר כלים סתם וכי תימא כיון דהתחיל לרדוף הלא מחויב מיתה וכיון דמחויב מיתה אפילו ששבר אח"כ מ"מ פטרינן ליה ונחשב כחד מעשה. א"א לומר כן הא הרמב"ם בה' גנבה קאמר בפירוש מתי פטרינן לו דוקא שהחיוב מיתה וממון באין כאחד אבל אם לא באין כאחד מחייבינן ליה ג"כ הכא גבי רודף נמי צריכין לומר כן אע"כ צריך לומר כיון דהחיוב לחד גברא פטרינן ליה וכן סובר הרמב"ן ז"ל גבי רודף אפילו שבר כלים לאחר זמן והחיוב מיתה בא קודם חיוב ממון פטרינן ליה והא דקאמר רבא גבי פלוני בא על בת פלוני נהרגין ומשלמין ממון כיון דלשני גברי מחייבינן ליה הרי זה מוכת דלא מחייבינן משום שני מעשים אפילו לדעת הרמב"ן ז"ל דעיקר פטור דאמר רבא גבי רודף אחר חבירו אלא משום דחיוב מיתה בא קודם חיוב ממון והא דאמר רבא גבי פלוני בא על נערה פלונית נהרגין ומשלמין ממון איירי דחיוב מיתה וממון באין כאחד. מוכח מדעת הרמב"ן אם אפילו החיוב יש לשני בני אדם אך מ"מ כיון דיש חיוב מיתה קודם חיוב ממון פטרינן ליה. אולם הת"ח דחה אותו עיין בספר ת"ח פרק בן סורר. עוד ראיה נוכל לומר לדעת הריב"ם דסבר דבכל מקום ממון לזה ומיתה לזה חייב דגרסינן בגמרא סנהדרין פרק בן סורר גבי מחתרת ושבר כלים פטור פסקו התוספות וכן בעל המאור ז"ל אפילו דשבר כלים אח"כ מ"מ פטור כיון דמחויב מיתה והכא ודאי שני מעשים הם דחיוב מיתה בא קודם תשלומין מ"מ פטרינן ליה משום דשני החיובים לחד גברא ואם תאמר דהתוספתא נוטה לשיטת הפוסקים דסוברים דשני מעשים דומה כאילו היה החיוב לשני גברי לכך הוה עדות שאי"ל:
<b>ברם</b> אי אפשר לומר כן דהתוספתא נוטה לדעת הרמב"ם ז"ל והרמב"ם פסק בה' גנבה פ' ג' גנב וטבח בשבת פטור משום שהמיתה וממון באין כאחד לכאורה איך קאמר דפטרינן ליה משום שהחיוב מיתה וממון באין כאחד הא שני מעשים הם שהעדים מחייבין ממון משום גנבה והעדים מחייבין אותו מיתה במה שטבח בשבת ואי אמרי' דשני מעשים דמי כאלו היה חייב לשני בני אדם אמאי פטרינן ליה הכא הא הרמב"ם פסק בה' עדות ה' כ"א כרבא דאמר ממון לזה ומיתה לזה חייב. אלא ודאי ע"כ צריכין לומר דהרמב"ם לא סבר דבשני מעשים מחייבין לו כאילו לשני גברי לכך פוטר כיון דהחיוב הוא לחד גברא ומיתה וממון באין כאחד פטרינן ליה. וממתניתין דב"ק דתני התם אם נמצאו זוממין משלמין את הכל משמע אבל אם לא נמצאו זוממין משלם הגנב על פיהם וכו' אין שום הוכחה דנוכל לומר דסתמא דמתניתין ר"מ היא דאמר לוקין ומשלחין כדאוקמינן גבי גנב וטבת ביום הכיפורים פריך הגמרא הא אין לוקין ומשלמין אוקמא הגמרא כר' מאיר ג"כ הכא נוכל לומר כן דמני מתניתין כר' מאיר לכך ניחא הא דתני מתניתין דאם לא נמצאו זוממים היה הגנב משלם אגנבה ואטביחה אף ע"ג דאם יוזמו העדים הוה מחייבינן להו מלקות אטביחה מ"מ הוי עדות שאי"ל דג"כ אנו יכולין לחייבו ממון אגנבה כר' מאיר וכיון דעדותן עדות לכך אנו יכולין לחייב את הגנב על פיהם. ועוד כיון דפסקינן דעדים זוממים קנסא ילפינן ממוציא שם רע שלוקה ומשלם בקנסות כי כל טעמא דרבנן דאמרי שאין לוקין ומשלמין אלא משום דאמרי עדים זוממין דממונא לא ילפינן ממוציא שם רע [עי"ש בתוספות במכות דף ד' ד"ה סבר] אבל אנן דקיי"ל דעדים זוממין קנסא שפיר ילפינן ממוציא ש"ר דלוקין ומשלמין. אך קצת קשה לפי מה דפסק הרמב"ם דעדים זוממין קנסא והרמב"ם סתר את עצמו בה' גנבה פ"ג דלא אמרינן לוקה ומשלם אפילו בקנס. והפני יהושע מתרץ קצת עי"ש במכות:
<b>אך</b> לפי דעתי נוכל לתרץ את התוספתא הנ"ל. דאיתא (בריש פ' כיצד העדים) בתוספות ד"ה מעידין וז"ל תימא כיון דאם הוזמו אינן נעשים בן גרושה וחלוצה א"כ גם בשלא יוזמו איך יעשה על פיהם בן גרושה הא הוי עדות שאי אי"ל ואין זה עדות וי"ל כיון דלוקין הוי כאשר זמם ושפיר הוי עדות שאי"ל ופריך התוספות מעידי נערה המאורסה ותירץ דהתם באין לחייבו מיתה וזממו להרוג את הנפש לא מקיים כאשר זמם במלקות דהא בהדיא כתיב נפש בנפש גבי הזמה דעדות. ועוד י"ל דגבי עדות דבן גרושה וחלוצה לא בעינן עדות שאי"ל משום דאין הקרא ועשיתם לו כאשר זמם קאי גבייהו בשום צד שבעולם וכו' וסברתם יש מפרשים זאת דנחלקו בהטעם דאמאי בעינן עדות שאי"ל דהתירוץ הא' ס"ל דהא דבעינן עדות שאי"ל היינו כדי שיהיו יראים להעיד שקר דאם יוזמו ישלמו אבל אם אאי"ל מעידין שקר ומש"ה ס"ל דאף אם א"א לקיים כאשר זמם מ"מ בעינן עדות שאי"ל אבל לתירוץ הב' ס"ל דהוה מטעם כאשר זמם ומש"ה ס"ל דהיכא דא"א לקיים כאשר זמם לא בעינן ערות שאי"ל לפי הסברא הזאת נוכל לומר דג"כ גבי הגונב כיס בשבת בין לתירוץ הא' דהא דבעינן עדות שאי"ל מצד הסברא כדי שיהיו יראים להעיד שקר אבל אם יחייבו אותם במיתה א"ל דאין אנו יכולין לחייבו ממון משום קלבדר"מ מ"מ הוי עדות שאי"ל משום מיתה לבד יראים להעיד שקר ואף לתירוץ הב' נמי ניחא דלפי התירוץ הב' דהוה מטעם כאשר זמם לכך היכא דאי אפשר לקיים כאשר זמם לא בעינן עדות שאי"ל לכך כה"ג גבי הגונב כיס בשבת דהתם אי אפשר לקיים בהו כאשר זמם מטעם קלבדר"מ מש"ה לא בעינן עדות שאי"ל דוקא גבי נערה המאורסה ודאי כאשר זמם קאי עליהן דאם התרו בה מקטלי אינהו בשהוזמו וכיון דאפשר בהן לקיים כאשר זמם לכך אפילו בכה"ג אי אפשר לקיים בהן כאשר זמם מ"מ בעינן עדות שאי"ל אבל התם גבי הגונב כיס בשבת דהתם אי אפשר לחייב שתיהן מיתה וממון בב"א מש"ה לא בעינן עדות שאי"ל. וכן מצאתי כה"ג בספר דמשק אליעזר על הא דהקשו איך מקבלין עדי הודאה או הלואה בהדיוטות כיון דקי"ל עדים זוממין קנסא ואין דנים בהדיוטות וא"כ איך מקבלין עדי הודאה או הלואה הא לא יוכלו להזימם בפני אותן ב"ד שמקבלין העדות כיון שהם הדיוטות ואף שיכולין להזימם בפני ב"ד אחר מומחין לא מהני כמו בקרובים דצריך דוקא שיוכלו להזימם בפני אותן ב"ד והוה עדות שאי אי"ל. ותירץ שם מהתוספות דריש מכות עי"ש בה' דיינים ס"א. ממילא יתורץ ג"כ במה דהוה עדות אפילו בזוממי זוממין כנ"ל:
<b>אך</b> זה נוכל לתרץ כמו שמצינו בספר כובע ישועה וז"ל בהא דאמרינן בסנהדרין (דף ט') שהביא הבעל עדים שזינתה והביא האב עדים והזימום לעדי הבעל נהרגין ואין משלמין ממון חזר והביא הבעל עדים והזימום לעדי האב נהרגין ומשלמין ממון והרי על הממון ה"ל עדות שאא"י להזימה כשהדר יוזמו מדי הבעל לא ישלמו ממון דבהו היה ממון ונפשות לחוד וע"כ נ"ל דכיון דכשחזר והוזמו אותן יהיו חייבין מיתה אף על פי דממון לא ישלמו מ"מ חשיב הזמה גם לעדות דממון בדבר זה נ"כ הכא גבי גנב כיס בשבת ה"ל עדות שאתם יכול להזימה אפילו בזוממי זוממין כי הם פטורין מממון אבל מיתה חייבין חשיב הזמה כמבואר (בריש פרק מכות בתוספות) עכ"ל. משמע כונתו דסגי במה דנענשו במיתה לבד. גם זה הוי עדות שאי"ל ואם לא יענשו כלל אין זה עדות ולפי תירוץ הא' מהתוספות דריש מסכת מכות ג"כ צריכין דנענשו לכל הפחות בדבר אחד מטעם דיראים להעיד שקר:
<b>לפי</b> זה קשה לי הא דפסק הרמב"ם פרק י"ח מה' עדות כיצד הזמה כגון עדים שבאו ואמרו ראינו זה שהרג את הנפש או לוה מנה לפלוני ביום פלוני במקום פלוני ואחר שהעידו ונבדקו באו שנים אחרים ואמרו ביום זה ובמקום זה היינו עמכם ואין אנו יודעין אם הרג או לאו אם לוה או לאו אלא אתם הייתם במקום פלוני. על זה האופן הוי הזמה אבל אם אמרו שהתם הייתם עמנו במקום פלוני ולהד"ם לא זה הרג את זה ולא זה הלוה את זה הרי זו הכחשה עכ"ל. לפי הסברא הזאת איך סתר את עצמו הא בס' עדות פ' י"ב משמע איפכא וז"ל וכן מי שהעיד שפלוני רבעו בין באונסו של נרבע בין ברצונו הוא ואחר מצטרפין להרגו. קשיא לי הא הוי עדות שאי אי"ל דאם יבואו עדים ויזימו אותן הלא בהזמה גופא מכחישין את הדבר ואומרים עמנו הייתם הלא הנרבע היה עם העדים מתי היה המעשה. ולפי הרמב"ם אין זה הזמה ואי אפשר לקיים בהן כאשר זמם בשלמא לתירוץ הב' דהתוס' דמכות ניחא כיון דטעמא דבעינן עדות שאי"ל מצד הכתוב והיכא דאפשר אפשר אבל לתירוץ הא' דהתוספות דבעינן דיקוים בהן כאשר זמם והכא אי אפשר לקיים בהן כאשר זמם ואיך הוה עדות. ולי נראה הא דסברי דבעינן שתקוים בהן כאשר זמם ואם אי אפשר אין זה עדות הלא כונתם דיראים להעיד שקר ואם אי אפשר לקיים בהן כאשר זמם מעידין שקר. אבל גבי נרבע דמעיד על עצמו אנן לא חשדינן דמעיד שקר רק דחפץ לעשות תשובה לכך נאמן להעיד על חבירו:
<b>אלא</b> אי קשיא הא קשיא בח"מ סי' ל' עדי דיני ממונות חוץ מעדי חבלות אינם צריכין דו"ח ומשמע דבעדי חבלות הוה דינו כמו בעדי נפשות ואם אמר א"י עדותן בטלה הקשה בישועות יעקב בסי' פ"ח סעיף י"ז לפי דעת הרמב"ם ז"ל דסבר דהכחשה בגוף הדבר הוה כחקירות ואם אמר איני יודע עדותן בטלה ה"ה בדיני קנסות אם אחר א"י בגוף הדבר עדותו בטלה לדעת הרמב"ם וקשה מב"ק ל"ה ב' שוורים א' גדול וא' קטן הניזק אומר גדול הזיק והמזיק אומר קטן הזיק הממע"ה וגובה מהקטן ולמ"ד פ"נ קנסא ע"כ מיירי שיש עדים רק דלא ידעי אם הגדול הזיק או הקטן הזיק ובקנס צריך דו"ח ועשאי"ל וא"כ הוה כאומר א"י בחקירות ועדותן בטלה ולא יגבה אף מהקטן וא"כ אמאי שקיל כדאמר מזיק ותירץ דיש לחלק בין ר' ישמעאל לר"ע יעו"ש ובדמשק אליעזר מתרץ בענין אחר. ולפי דעתי אין זה קושיא כלל לדעת הרמב"ם דהא לפי דעת הרמב"ם ז"ל נוכל לומר שהמשנה מיירי בלא עדים וכי תימא כיון שמיירי בלא עדים אמאי שקיל כדאמר מזיק הא מודה בקנס הוא אין זה קושיא דזה ידוע לכל דהראב"ד ז"ל כתב פלגא נזקא קנסא שאני מקנסא דעלמא דהכא קרנא הוא וכי אתא לב"ד ומודה זיל שלים אמרינן לו. והרמב"ם פ' ט' מה' נזקי ממון דין י' ג"כ מסכים לדעת הראב"ד ז"ל. וה"ה ז"ל מביא שהר"א ז"ל מסכים לדעת הרמב"ם ואם מודה זיל שלים אמרינן לו. וממילא ניחא מה שהקשו המפרשים הא דקיי"ל מודה בקנס ואח"כ באו עדים פטור דוקא דמחייב את עצמו בקרן ואיך פטרינן אם מודה בפ"נ. אבל לפי דעת הראב"ד והרמב"ם ניחא דסברי דאם מודה זיל שלים אמרינן לו רק דאין כופין לשלם כמו בממונא לכך אם הניזק תפס והחזיק הודה תפיסתו תפיסה והוה מחייב את עצמו בקרן לכך אין כופין אותו לשלם כמו בממון רק אם באו עדים ואח"כ הודה כפינן ליה לשלם כמו בממון. וניחא מתניתין אם אפילו דיש עדים ואומרים לא ידענו אם גדול או קטן הוא מ"מ הוה עדות שאי"ל ולא נחשב כאומר א"י בחקירות ואין עדותן בטלה כיון דהודה בעצמו וחייב את עצמו במה שהודה ותפיסתו תפיסה ויגבה מהקטן כמו דאמר מזיק ועל זה הקשו המפרשים כיון דתפס אמאי לא מהני כמו דאמר ניזק כיון דהניזק טוען ברי. עיין בשב שמעתא פ' י"א. אך צריך עיון הא דפירש רש"י בב"ק פ"ח בד"ה קטן יוכיח שפסול לעדות דכתיב גבי עדים זוממין ועמדו שני האנשים ולא קטן ועוד דעדות שאי אי"ל דלאו בר עונשין הוא עכ"ל. בשלמא אי אמרינן כתירוץ הא' דתוספות דמכות דטעמא דבעינן עדות שאי"ל כדי שיראים להעיד שקר ניחא מה שקטן פסול להעיד הגם שאי אפשר לקיים בו הזמה מ"מ צריכין עדות שאי"ל. אבל לפי תירוץ הב' דהתוספות דסבר כיון דאי אפשר לקיים בהן הזמה הוה עדות בלא הזמה אמאי פסול הקטן להעיד ואין יכולין לומר דרש"י סבר כתירוץ הא' דהתוספות דהטעם דהא דבעינן עשאי"ל כדי שיראים להעיד שקר ואיך שביק רש"י ראיה מן הפסוק כתירוץ הב' דהתוספות נלמוד מן הסברא. אין זה מובן לי כלל. עוד צ"ע מ"ש הרשב"ם בב"ב (דקנ"ה) דהביא ראיה מן הפסוק לבד והראיה הב' מטעם דעדות שאין אתה י"ל לא מביא כלל אבל על התוספות שם אין קושיא כלל דהא דמבואר בתוס' זוממי עבד לא יהרגו וכיון דהם לא יהרגו גם הוא לא יהרג משום דעדות שאין אי"ל עכ"ל. לפום ריהטא נוכל להקשות על התוספות מתירוץ הב' דהתוספות דמכות כמובן אבל ברם אין קושיא כלל נראה מאי תירוץ הב' דהתוספות דמכות לעולם אזלינן בתר קרא כאשר זמם רק היכא דאי אפשר לקיים כאשר זמם בשום צד התם אמרינן דלא חיישינן לזה א"כ כיון דאזלינן בתר קרא ומקרא משמע דוקא אחיו ולא עבד לכך פטרינן אבל לרש"י קשה. לפי דעתי נוכל לתרץ דרש"י לא פירש כהתוספות דמכות רק דמתרץ על קושית התוספות דמכות באופן אחר היכא דבא החיוב מצד והצדיקו את הצדיק כגון דמחייבינן לעדות מלקות התם לא בעינן עשאי"ל. אבל היכא דבא החיוב מצד כאשר זמם הכא בעינן שיקויים בהן כאשר זמם לכך ניחא הא דפריך התוס' איך נעשה בן גרושה וחלוצה הא עדות שאין אי"ל וכו' ותירץ כיון דלוקין הוה כאשר זמם ג"כ לפי' רש"י נמי נתרץ כן רק לא משום צד הסברא בכונת התוספות אלא כיון דמחייב מלקות דמחייבינן להו אינו בא החיוב מצד כאשר זמם דליכא כאשר זמם אלא החיוב בא משום והצדיקו את הצדיק ממילא ניחא מה דפריך התוספות מעדי נערה המאורסה לא קטלינן משום שיכולין לומר לאוסרה על בעלה באנו ולפי' רש"י ניחא דהתם גבי עדי נערה המאורסה דבא החיוב שלהם מחמת כאשר זמם דחייבינן להו מיתה וזה החיוב משום כאשר זמם אין יכולין לומר דלוקין בשלמא גבי גו"ח אע"ג דרצו לעשותו בן גו"ח מ"מ כיון דזה אינו אלא לאו בלבד שאמרו שעבר על לאו ולא יהיה חלל בזרעו וגבי לאו יש חיוב מלקות וחיוב מלקות בא מצד והצדיקו כדמבואר במכות אין חיישינן לעדות שאי"ל אבל גבי עדי נערה המאורסה דרצו לחייבו מיתה או לאוסרה על בעלה דהכא ליכא חיוב אחר על העדות רק כאשר זמם לכך בעינן עדות שאי"ל וכן שאר עדות ל עדות דממון כגון קנס או בד"נ כיון דאין בהן אלא כאשר זמם ע"כ צריכין לקיים מה שאמרה תורה ועשיתם לו כאשר זמם אבל בדין דאין להם חיוב כאשר זמם כגון גבי גו"ח או בריב שיש בין אנשים או גבי לאו דיש להם חיוב משום והצדיקו ואינו כתיב בהם כאשר זמם לכך לא בעינן עדות שאי"ל לכך ניחא הא דפירש"י הקטן פסול לעדות משום דעדות שאין אתה יכול להזימה כיון דלאו בר עונש ואין יכולין לקיים בהן כאשר זמם. אבל הרשב"ם סבר כתירוץ הב' דהתוספות לכך לא מביא טעם הב' של רש"י. ועוד נוכל לומר כונת הרשב"ם דסבר דלא בעינן עדות שאי"ל בממונות דמצינו בתוספות ב"ק פ"ח וז"ל עד הרואה נעשה דיין בד"מ אבל עד המעיד אין נעשה דיין אפילו בד"מ עכ"ל. אח"כ מפרש התוספות סברתם וטעם דאין עד המעיד נעשה דיין י"מ משום דה"ל עדות שאין אי"ל דכיון שהוא בעצמו עד ודיין לא מקבל הזמה על עצמו ומהאי טעמא פסקינן עדים הקרובים לדיינים פסולים הם דהדיינים לא יקבלו הזמה על קרוביהם בחו"מ (סי' ל"ג) אבל הרשב"ם מפרש הא דאין עד המעיד נעשה דיין משום דכתיב ועמדו שני האנשים לפני ה' ואמרינן בשבועות ועמדו שני האנשים אלו העדים לפני ה' אלו דיינים ולא שיהיו העדים עצמן נעשים דיינים. מוכח מזה דהרשב"ם לא סבר כסברא הראשונה דהטעם משום דבעינן עשי"ל וממילא לשיטתו אם העדים קרובים לדיינים כשרים וכן פסק הנ"י וד"מ בשם הר"י דבד"מ לא בעינן עשי"ל ומה"ט מכשיר לעדים הקרובים לדיינים ועיין בסמ"ע (סי' ל"ג ס"ק כ"ו) אבל רש"י שפירש הא דהקטן פסול להעיד משום דעדות שאין אתה יכול להזימה משום דסבר בד"מ ג"כ צריכין עשי"ל וטעם דאין עד המעיד נעשה דיין כי"מ שסוברים בד"מ בעינן עדות שי"ל והדיינים לא יקבלו הזמה על עצמן ועל טעם זה קשה להר"י דאורלייניש דאלא מעתה עדים הקרובים לדיינים לא יעידו בפניהם דה"ל עדות שאאי"ל אלא ע"כ יכולין להזימה בב"ד אחר ה"נ בני הזמה נינהו בב"ד אחר משמע לפי סברת הר"י דאורלייניש דמהני הזמה בב"ד אחר נוכל לומר דלשיטתו ניחא הא דמקבלין עדי הודאה או הלואה בהדיוטות אע"ג דעדים זוממין קנסא הוא ובקנס צריכין דוקא מומחין ובפני הדיוטות אין יכולין לקבל הזמה א"כ העדים שהעידו בפני הדיוטות אין זה עדות והוה עדות שאאי"ל כך הקשה הטורי אבן בר"ה אולם לסברת הר"י דאמר דמהני הזמה בב"ד אחר א"כ הכא נמי אע"ג דאין הדיוטות יכולין לקבל הזמה מ"מ הוי עדות שאי"ל כיון דיכולין להזימם בב"ד אחר ולשיטת רש"י דבממון ג"כ בעינן עדות שאי"ל ניחא מה דאמר רב יוסף הביא הבעל עדים שזינתה והביא האב עדים והזימום לעדי הבעל חזר והביא הבעל עדים שזינתה והזימום לעדי האב נהרגין ומשלמין ממון. לפום ריהטא נוכל להקשות הא הוה עדות שאין אי"ל ובממון ג"כ בעינן עדות שאי"ל לכך פי' רש"י הא דקאמר ממון לזה לא איירי בממון שרצו להפסידו כתובה אלא מאי ממון ממון דמאה כסף שרצו להפסידו כך פירש"י ז"ל ורש"י אזל לשיטתיה הא דדחק רש"י לאוקמא דהכא מיירי דוקא בקנסא במאה של כסף כי מצינו בב"ק (דף קי"ב) אמר רב פפא גנב וטבח בשבת חייב משום דחיוב גנבה בא קודם איסור שבת פירש"י וחייב ג"כ אטביחה אע"ג דחיוב הטביחה בא עם איסור שבת ביחד מ"מ כיון דקנס חידוש הוא וכן מצינו בכתובות באלו נערות (דף ל"ד) משמע מהכא אפילו דמחויב מיתה מ"מ משלם ולא אמרינן קלבדר"מ לכך ניחא דהא ומשלמין היינו קנס מאה כסף לבעל והוה עדות שאי"ל כי אפילו אם יוזמו העדות נמי הוה משלמין מאה כסף אע"ג דמחויבין חיתה וא"ת א"כ אמאי קאמר הגמרא עדי האב נהרגין ומשלמין משום ממון לזה ומיתה לזה הא אפילו בלא האי טעמא נמי חייבין לשלם משום דקנס הוא ובקנס לא בעינן כדי רשעתו משום רשעה אחת אתה מחייבו כיון דחידוש הוא. אך באמת אין זה קושיא כלל דהא דאמר הגמרא האי טעמא דממון לזה ומיתה לזה אלא משום חידוש נקט לה דקמ"ל דממון ונפשות לזה חייב אפילו דבא החיוב ממון ומיתה ביחד מ"מ מחייבינן להו אבל לאו דוקא נקט לה האי טעמא ה"ה אפילו בלא האי טעמא נמי מחייבינן להו וכן מצינו בכמה מקומות כה"ג אפילו בלא האי טעמא נמי היה חייב מ"מ נקט לה משום דקמ"ל איזה דבר חידוש. וע"כ צריכין לומר דהא דאמר הגמרא האי טעמא דממון לזה ומיתה לזה מחייבינן אינה אלא לדמיון בעלמא למילף מינה על שאר מקומות אבל עיקר הדין לא מצינו למילף מסיפא רק מרישא כי לפי' רש"י דמפרש הא דאמר הגמרא ממון לזה היינו מאה כסף והא קנם הוא איך נוכל ללמוד מזה הא קיי"ל ממונא מקנסא לא ילפינן אלא ע"כ צ"ל דעיקר הדין דממון לזה ומיתה לזה חייב ילפינן רק מרישא הגם לפי התוספות דב"ק (דף ע"א.) ד"ה והא מוכח דאפילו בקנס אמרינן קלברר"מ. וגם לפי דעת המגיד משנה ה' גנבה פ' ג' פסק דאין הלכה כרבה דאמר קנס חידוש ולוקין ומשלמין וכן עיקר. אך לפי דעתי נוכל לתרץ אפילו לרבנן דאמרי דלא ילפינן ממוציא ש"ר מ"מ נוכל לחלק אימתי אמרינן דאין לוקין ומשלמין בקנס דוקא שהעידו שקר על הטביחה ומכירה דהוה קנס משום דיש קרן ביניהם דהוה ממונא כיון דפטורין מקרן ג"כ פטורין מקנס משום דו"ה אמר רחמנא אבל לא שלשה או ד'. וכן משמע שם בתוספות וז"ל ולרבנן דאמרי דאין עדים זוממין לוקין ומשלמין אפילו בשעה שהעידו על הטביחה ומכירה שקר דהוה קנס עכ"ל אבל דליכא קרן רק כולה קנס הכי נמי אמרינן דילפינן ממוציא שם רע ואין אמרינן קלבדר"מ בקנס כזה:
<b>ממני</b> <b>ידידו</b> <b>נצח</b> <b>ומברכו</b> <b>בכל</b> <b>טוב</b> <b>אברהם</b>
<h3>סימן ג</h3>
</b></big> כבוד המופלג ושנון מו"ה אברהם נ"י ביאליסטאק ט"ו אלול
<b>מה</b> שהקשה דסתרי הלכתא אהלכתא דקיי"ל דעדים זוממין קנסא כר' מאיר והרמב"ם פסק דלא אמרינן לוקה ומשלם אפילו בקנס כרבנן כבר הקשה זאת הפני יהושע עי"ש במכות. ולפי דעתי נוכל לומר דלא קשה מידי דהתוספות בכתובות (דף ל"ב) כתבו וז"ל דהריצב"א תירץ דרבנן נמי סברי דעדים זוממין קנסא הוא ולא ילפינן ממוציא ש"ר משום דכ"ר משמע בממון ומלקות א"נ טעמא דרבנן דממוציא ש"ר לא ילפינן משום חידוש א"כ הרמב"ם אע"ג דפסק דע"ז קנסא מ"מ פסק כרבנן ולא כר' מאיר דלא ילפינן ממוציא ש"ר שלוקין ומשלמין. ולפי זה ניחא נמי דברי הרמב"ם בפי"ח מה' עדות ה"ח דכתב חיוב העדים זוממין לשלם במקום שמתחייבין הרי זה קנס ולפיכך אין משלמין על פי עצמן וכתב הכ"מ דפסק כר' עקיבא כיון דהני אמוראי יהבי טעמא למלתא דר' עקיבא אלמא דהלכתא כותיה עכ"ל. ולפי הנ"ל בלא"ה ניחא דהרמב"ם סבר כשיטת התוספות דכתובות דרבנן נמי מצי סברי דעדים זוממים קנסא ושפיר פסק הרמב"ם כרבנן ולאו דוקא כר' עקיבא:
<b>ומה</b> שכתב על מה שהקשיתי גבי גנב כיס בשבת אמאי חייב והא הוה עדות שאין אי"ל בזוממי זוממין וכתב דנוכל לתרץ כמו שמצינו בספר כובע ישועות. הנה אכתוב בזה מה שאמרתי לתרץ דברי הרמב"ם דהנה הרמב"ם כתב בפ' ב' מה' רוצח וז"ל אדם טרפה שהרג את הנפש נהרג אבל בפני עדים פטור שמא יוזמו ואם הוזמו אינן נהרגין שהרי לא יוזמו אלא להרוג טרפה וכל עדות שאינה ראויה להזמה אינו עדות בד"נ עכ"ל. והקשה הלח"מ בפ' כ' מה' מדות ה' ז' וז"ל בה' רוצח פ' ב' כתב רבינו אדם טרפה שהרג את הנפש וכו' וכל עדות שאינה ראויה להזימה אינו עדות בד"נ. וק' לשונו שכתב בד"נ דמשמע דבד"מ הוי עדות והא בפ' הנשרפין אמרי סתם כל עדות שאאי"ל אינה עדות ומשמע בין בממון ובין בנפשות עכ"ל. ונראה לתרץ דהנה אמרינן בפ"ק דסנהדרין (דף ט') אר"י הביא הבעל עדים שזינתה והביא האב עדים והזימום לעדי הבעל חזר והביא הבעל עדים והזימום לעדי האב נהרגין ומשלמין ממון. הא הוה עדות שאאי"ל. והנה לתירוץ ראשון דהתוספות דמכות בד"ה מעידין ניחא דהתוספות הקשה התם כיון דאם הוזמו אין נעשין ב"ג וחלוצה א"כ גם בשלא הוזמו איך יעשה על פיהם ב"ג ואמאי הא הוי עדות שאי אי"ל ואין זה עדות ותירץ כיון דלוקין הוה כאשר זמם ושפיר הוי עדות והנה בטעמא דעדות שאי אי"ל לא הוה עדות איכא תרי טעמי אב"א קרא ואב"א סברא אב"א סברא דמן הסברא לא הוה עדות דחיישינן שמא ישקרו העדים להעיד שקר אבל השתא דיש להם עונש כשיוזמו יראים המה להעיד שקר דלמא יזימום ומש"ה עדות שאי אי"ל לא הוה ערות ואב"א קרא דכתיב כאשר זמם ובעינן לקיים בעדים כאשר זמם ואם אי אפשר לקיים בעדים כאשר זמם לא הוה עדות. והנה הנ"מ בין הני תרי לישני דאם נאמר מן הסברא בכדי ליראם מלומר שקר א"כ כשיש על העדים עונש אחר נמי סגי דהא יראים העדים להעיד שקר שמא יזימום ויהא להם עונש וא"כ הוה עדותן עדות אבל אם נאמר מקרא דכאשר זמם בעינן שיהא להם אותו עונש שחייבהו הנידון ואם אי אפשר לקיים בהם אותו עונש לא הוה עדותן עדות אף שיהא להם עונש אחר היינו מלקות מחמת לא תענה מ"מ מקרי עדות שאי אי"ל ולא הוה עדות. והנה תירוץ זה של התוספות ס"ל ועדות שאי אי"ל לא הוה עדות הוא מן הסברא ומשו"ה תירץ התוספות כיון דלוקין הוה כאשר זמם דיראים לומר שקר משום מלקות דלא תענה אם יזימם וע"ז הקשה התוספות מהא דהיו בודקין דאמרינן משום דיכולין לומר לאוסרה על בעלה באנו והוה לה עדות שאי אי"ל ומאי קאמר והא מ"מ לוקין כשיזימו וא"כ לפי הסברא היו יראים המה להעיד שקר והוה עדות שאי"ל ותירץ התוספות דהתם כיון שבאין לחייבו מיתה וזממו להרוג את הנפש לא מקיים כאשר זמם במלקות דהא בהדיא כתיב נפש בנפש בהזמה דעדות נפשות ולא חשיב הזמה במלקות בקוצר הדברים דהתוספות מחלק בין מיתה לשאר עדות בעדי מיתה דכתיב נפש בנפש וכיון דאי אפשר לקיים בזה דין הזמה ממש מקרי עדות שאי אי"ל אבל הכא שלא כוון אלא לשויא בן גרושה וב"ח דליכא כי אם לאו בעלמא כיון שלוקין חשיב שפיר עדות שאי"ל וכן בכל מקום דליכא מיתה דמצד הסברא הוא דבעינן עשאי"ל בכדי שיראים לשקר וכיון דאיכא עונש סגי. וכן מבואר במפרשים בפי' התוספות כן. ולפי זה ניחא הא דקאמר עדי האב נהרגין ומשלמין דהוי שפיר עדות שאי"ל דהא לענין ממון לא בעינן הזמה ממש אלא שיראים המה להעיד שקר וה"נ שפיר יראים המה להעיד שקר דהא על פי עדות זו יתחייבו מיתה. ומטעם זה מקרי גם לענין הממון עדות שאי"ל דהא לענין הממון סגי נמי בעונש אחר ואין לך עונש אחר חמור מזה דנתחייבו מיתה וא"כ ניחא לתירוץ הראשון שבתוספות אבל לפי תירוץ שני שכתבו דגבי בן ג' ובן ח' לא חיישינן כלל באתה יכול להזימה ולא קאי כלל עליו בשום צד שבעולם וא"כ לתירוץ זה משמע דבכל מקום בעינן הזמה ממש ואפילו בממון א"כ קשיא אמאי הכא נהרגין ומשלמין ממון. ונראה דהתוספות אזלי לטעמייהו דכתבו בפ' ק' דכתובות (דף ל"א) בד"ה ר"א דהא דאמרינן עדי האב נהרגין ומשלמין ממון לזה פי' לבעל שרצו להפסידו כתובה ונפשות לעדים עי"ש. והנה מבואר באחרונים דבממון לא בעינן עדות שאי"ל וכיון דהתוספות מפרשי ומשלמין ממון היינו הכתובה שרצו להפסידו לבעל דהיינו ממון ל"א בעינן עדות שאי"ל ושפיר קאמרי נהרגין ומשלמין ממון. אך אכתי קשה לפי' רש"י בסנהדרין שם דפירש ומשלמין ממון היינו מאה כסף לבעל שבאו לחייבו כשהזימו את עדיו ומאה כסף הא קנסא הוא ובקנס הא בעינן עדות שאי"ל וא"כ אמאי משלמין הא הוה עדות שאי אי"ל ונראה שתי תשובות יש בדבר זה א) דיש לומר דרש"י סבר כתירוץ ראשון בתוספות ברפ"ק דמכות דבעלמא לא בעינן הזמה ממש דהוא מצד הסברא וכיון דאיכא עונש אחר סגי ומקרי עדות שאי"ל רק בד"נ גזה"כ הוא דבעינן הזמה ממש ומש"ה כיון דאיכא עונש לענין מיתה זה נקרא ג"כ עדות שאי"ל לענין הממון ושפיר קאמר נהרגין ומשלמין ממון. ב) עוד יש לומר דרש"י סבר כרבא דאמר עדי טרפה שהוזמו נהרגין ואע"ג דהוה עדות שאי אי"ל בזוממי זוממין ומשום דבזוממין לא בעינן עשאי"ל ומשו"ה שפיר משלמין ממון ונהרגין. אמנם להרמב"ם אין לומר כן דסבר כרבא דהנה הרמב"ם נמי מפרש כרש"י דז"ל הרמב"ם בפ' כ"א מה' עדות ה' י' מוציא ש"ר על אשתו שהביא עדים שזינתה כו' חזר והביא הבעל עדים והיזום עדי האב הרי עדי האב נהרגין ומשלמין ממון לבעל נהרגין משום שעדי הבעל נגמר דינן להריגה בעדותן ומשלמין קנס מפני שנגמר דין הבעל לשלם קנס אלמא דהרמב"ם נמי מפרש ומשלמין ממון היינו קנס מאה סלע וא"כ קשיא נמי להרמב"ם אמאי משלמין קנס הא הוה עדות שאי אי"ל ואין לומר דהרמב"ם סבר כרבא דבזוממין לא בעינן עדות שאי"ל דהא כתב בפ' כ' מה' עדות ה"ז וז"ל עדים שהעידו על איש אחד טרפה שהרג והוזמו אין נהרגין וכן העדים שהיו טרפה והעידו בדבר שחייבין מיתה והוזמו אינן נהרגין שאם יוזמו זוממיהן אין נהרגין אלמא דהרמב"ם פסק כר"א דבזוממין נמי בעינן עדות שאי"ל וא"כ אמאי נהרגין ומשלמין ממון וע"כ צריכין לומר דהרמב"ם סבר כתירוץ הראשון דהתוספות דרפ"ק דמכות דהא דבעינן בכל מקום עדות שאי"ל הוא מן הסברא וא"כ אפילו אם אינו מקיים בהם הזמה ממש אותו עונש אלא עונש אחר נמי מקרי עדות שאי"ל ומש"ה שפיר מפרש הרמב"ם ומשלמין ממון היינו קנס דמאה סלע ולפי זה שפיר כתב הרמב"ם בפ' ב' מה' רוצח שמא יוזמו ואם יוזמו אינן נהרגין שהרי לא זממו אלא להרוג טרפה וכל עדות שאינה ראויה להזמה פירוש להזמה ממש אותו עונש אינה עדות בד"נ דהא דוקא בעדות נפשות הוא דבעינן הזמה ממש אבל בעלמא סני בעונש אחר וזה נמי מקרי עדות שאי"ל ומשו"ה אמר הגמרא סתם כל עדות שאי אי"ל אינה עדות בין בממון ובין בנפשות אלא דבהזמה גופא יש חילוק ביניהם דבד"נ בעינן הזמה ממש ומשום גזה"כ ובממון לא בעינן הזמה ממש אלא אפילו בעונש אחר נמי סגי ומקרי עדות שאי"ל כיון דבעדותן נענשו במיתה אע"ג דלגבי הממון לא יענשו כלל מ"מ לא חיישינן לזה והוה עדותן עדות דיראים להעיד שקר וא"כ מתורץ קושית לח"מ:
<b>ומה</b> שכתב דנוכל לתרץ כדתירץ הספר כ"י אין מובן לי מה שאמר ה' כ"י וז"ל דכיון דכשהוזמו בעדות זו יתחייבו מיתה חשיב הזמה גם לעדות ממון בדבר זה אע"פ דלא ישלמו ממון ולא כתב שום טעם לזה דממ"נ אי חשיב הזמה אמאי לא ישלמו וכיון דלא ישלמו האיך הוא חשיב הזמה. ובאמת זה נסתר מדברי התוספות דפ"ב דב"ק (דף כ"ב) בד"ה בגדי דחד ועבדא דחד דכתבו ור"ת מפרש דבכל מקום מיתה לזה ותשלומין לזה פטור לבד מעדים זוממין דבעינן שיתקיים כאשר זמם בכל אחד עי"ש. ולפי דבריו משמע דכיון דכשהוזמו בעדות זו יתחייבו מיתה חשיב הזמה לגבי ממון בדבר זה אע"פ שלא ישלמו ממון א"כ אמאי בע"ז מיתה לזה ותשלומין לזה חייב דמ"ש מבכל מקום דפטור חיתה לזה ותשלומין לזה ואי משום דבעינן שיתקיים כאשר זמם הא שפיר חשיב הזמה גם לעדות הממון אע"פ שלא ישלמו ממון א"ו דחדא תליא באידך דאם נאמר דחשיב הומה חייב לשלם ואם נאמר דאינו חייב לשלם לא חשיב הזמה ומשו"ה בעדים זוממין דבעינן שיתקיים כאשר זמם בכל אחד אמרינן דמיתה לזה ותשלומין לזה חייב ושפיר חשיב הזמה. אבל לפי מה דבארתי לעיל ניחא דשפיר חשיב הזמה החיוב מיתה לעדות דממון כיון דבעדות ממון לא בעינן הזמה ממש ואפילו אם יהיה להם עונש אחר נמי סגי והכא יהיה להם עונש מיתה ושפיר חשיב הזמה אף אם יהיו פטורין מלשלם וכ"ז דוקא במיתה ותשלומין לאחד דחשיב הזמה משום דיהיה להם עונש אחר בעדות זו ושפיר נמי פירש ר"ת בתוספות דב"ק הנ"ל דבע"ז מיתה לזה ותשלומין לזה חייב דבעינן שיתקיים הזמה בכל אחד דבעינן עונש באותה עדות ומה שיהא להם עונש בעדות אחרת זה ודאי לא חשיב הזמה כלל. ועוד י"ל דר"ת מפרש כתירוץ השני דהתוספות דרפ"ק דמכות דבכל מקים בעינן הזמה ממש ומש"ה מפרש דבע"ז מיתה לזה ותשלומין לזה חייב דבעינן שיתקיים כאשר זמם בכל אחר ואחר היינו דבעינן כאשר זמם ממש בכל אחד ואחד:
<b>ממני</b> <b>ידידו</b> <b>נצח</b>
<h3>סימן ד</h3>
<b>גרסינן</b> בתוספתא ב"ק היה מגרר ויוצא פטור מתשלומין וחייב מיתה שחיוב מיתה וחיוב ממון באין כאחד וקלבדר"מ. צ"ע האיך מחייבינן מיתה הא אין הזמה לחצאין כיון דאין יכולין לקיים בהו כאשר זמם על הממון האיך יכולין לקיים בהו כאשר זמם על המיתה:
<b>אמנם</b> יכולין לתרץ כדתירץ הריטב"א וז"ל במעידין באיש פלוני שהוא בן גו"ח לוקין ואמאי לא ישלמו נמי תו"מ שהיו מפסידין אותו ותירץ שם ג' תירוצים ובתירוץ בתרא כתב וז"ל דכיון דלא מקיימינן בהו הזמה במה דהוי עיקר סהדותייהו דפיסולו דבן גו"ח לא מקיימינן לה בהא דלא מקיימינן הזמה לחצאין וכו' ואע"ג דאמרינן לקמן מעידין אנו באשת פלוני שזינתה והוזמו שנהרגין ואין משלמין כתובתה שהיו מפסידין לה. התם כיון דקם להו בדרבה מיניה דין תורה הוא שבכל מקום שיש מיתה וממון שהמיתה עומדת במקום שניהם וכולה הזמה היא עכ"ל הריטב"א. הרי עינינו הרואות דכעין זה כבר הקשה הריטב"א מהא דמעידין אנו באשת פלוני שזינתה ותירוץ הריטב"א יספיק לתרץ ג"כ הכא גבי היה מגרר ויוצא וכו'. אבל עדיין קשה לי מהא דבעי רבא פלוני רבע שורי מהו מי אמרינן אדם קרוב אצל עצמו ואין אדם קרוב אצל ממונו בתר דבעי הדר פשטה אדם קרוב אצל עצמו ואין אדם קרוב אצל ממונו והשור יסקל והכא ודאי הזמה לחצאין כי אי אפשר לקיים בהן הזמה על השור משום דלגבי בעל הבית עצמו אין שייך הזמה הגם לגבי עד שני שייך הזמה מ"מ איך שייך הזמה אפילו לגבי עד שני הא קיי"ל אין עד זומם משלם ממון עד שיזומו שניהם והכא אין לומר כהריטב"א כיון דקלבדר"מ דין תורה הוא שבכל מקום שיש מיתה וממון שהמיתה עומדת במקום שניהם כיון דהכא מחייבינן להו מיתה וממון אם יוזמו ואנו אין יכולין לקיים בהם כאשר זמם על הממון א"כ איך קיימינן הזמה על המיתה הא אין הזמה לחצאין:
<b>אך</b> אפשר לומר דקיי"ל ע"פ בעלים אסור לגבוה ומותר להדיוט דאינו נסקל כך איתא בתמורה (דף כ"ח) ואיך מסקינן דאין אדם קרוב אצל ממונו והשור יסקל פי' רש"י בסנהדרין (דף י) הני מילי היכא דלא העידו הבעלים על הרובע מי הוא או העידו ולא היה עד שני עמהם אבל הכא דגברא מיקטיל על פי בעל השור לא פלגינן דבורא משום ממון. הלא מוכח מזה דמצד הדין היה פטור אם לא מיקטיל על פי בעל השור רק כיון דמיקטיל על פי בעל השור מש"ה אסרינן את השור ונסקל ונראה מי הוא הגרם לאסור את השור רק המיתה לבד והמיתה עיקר עדותן משו"ה חייבין מיתה ואין זה הזמה לחצאין כיון דמחויבין מיתה והמיתה עומדת במקום שניהם וכולה הזמה היא והרמב"ם ג"כ מסכים כפי' רש"י דכיון דאין אדם קרוב אצל ממונו לא פלגינן דיבורא והשור יסקל כי לא נתכוון כלל להעיד על שורו רק להמית את חבירו וכיון דעיקר עדותן על המיתה משו"ה אם אנו יכולין לקיים הזמה על המיתה ג"כ מקרי הזמה על הממון ואין זה הזמה לחצאין אבל הראב"ד ז"ל פירש בענין אחר איפכא ממה שכתב הרמב"ם וז"ל א"א מן המפרשים הטובים יש שמפרשים דכיון דאין אדם קרוב אצל ממונו לא פלגינן דיבורא לומר שאין נתכוון להעיד על השור גם על השור נתכוון להעיד ומתוך שאינו נאמן על השור שהוא ממונו אינו נאמן על הרובע דעדות שבטלה מקצתה בטלה כולה ועיין בלח"מ פ' י"ב ה' עדות ה' ב' וז"ל לפי דעת הראב"ד הכי נמי כדאמרו מהו דתימא אדם קרוב אצל עצמו אמרינן אצל אשתו לא אמרינן הוי פירושו ולא ליקטלו לא לה ולא לאותו פלוני דכיון דהוא פסול לעדות לגבי דידה נתבטל כל העדות ואתא שפיר מה שהוקשה להתוספות דף י' אע"ג דמתניתין בפ' זה בורר דבעל כאשתו לענין עדות וכו' דאין ה"נ דפסול לעדות גבי דידה ומשום הכי לא מהימן לגבי דידיה עכ"ל. וניחא אפילו לדעת הראב"ד ומהאי טעמא גופא כיון דאין הזמה לחצאין לכך אינו נאמן דהא דאינו נאמן על שורו משום דאין שייך בו הזמה וכיון דאין שייך בו הזמה לכך פטרינן אפילו לרובע:
<h3>סימן ה</h3>
<b>רא"ש</b> ב"ק על דף ג' פסק שחצי נזק צרורות מעליה משלם כרב פפא דהוא בתרא עי"ש אפשר לומר דקיי"ל ע"פ בעלים אסור לגבוה וזה ידוע לנו שרב פפא סבר פלגא נזקא ממונא. ובגמרא (דף ט"ו) שקיל וטרי והשתא דאמרת פלגא נזקא קנסא האי כלבא דאכל אימרי ושונרא דאכלה תרנגולא משונה הוא שם בתוספות ד"ה והשתא וז"ל דוקא למ"ד פלגא נזקא קנסא אבל למ"ד פלגא נזקא ממונא פטור לגמרי דמהי תיתי וכו' קשיא לרב פפא מדף י"ח גבי בעיא דרבא צרורות מגופא משלם או מעליה משלם רצה הגמרא לפשוט מהא דתנן כלב שנטל חררה והדליק את הגדיש ותני עלה משלם ח"נ צרורות מגופא ושני הגמרא דמיירי מתני' בדשני בנחלת א"כ לפי שיטת רב פפא דסבר פלגא נזקא ממונא היכי מתרץ את המתניתא אי בהוכרחה הא לרב פפא פשיטא מעליה משלם והכא תני חצי נזק מגופא ואי בדשני הא קאמר רב פפא משונה פטור לגמרי כיון דיצא מכלל רגל ולקרן נמי לא דמי דקרן אורחא הוא דסתם שוורים לאו בחזקת שימור קיימי עוד קשה לרב פפא מהכלב והגדי שדלגו מלמטה למעלה קאמר הגמרא בדף כ"א תנו רבנן הכלב והגדי שדלגו מלמטה למעלה פטורין מלמעלה למטה חייבין פריך הגמרא והא תניא הכלב והגדי שדלגו מלמעלה למטה נמי פטורין תרגמא רב פפא בדשני כלבא בזקירא וגדיא בסריכא והיכא מתרץ רב פפא הכי הא קאמר רב פפא בדשני פטרינן לו עוד קשה לרב פפא מאכלה כסות או כלים דגרסינן במתניתין (דף י"ט) אם אכלה הבהמה כסות או כלים משלם חצי נזק דמשונה הוא ולרב פפא הוה פטור לגמרי ואיך אוקמא מתניתין הגם על קושיא זאת אנו יכולין לתרץ כדתירץ החכמת שלמה במה דאכלה כסות או כלים הוה אורחיה כקרן כיון דלאו אורחיה למיכל כסות או כלים א"כ כוונתה להזיק וא"כ הוא קרן ממש דאורחייהו להזיק אבל על אידך אין אנו יכולין לתרץ משום דבמה שהזיק הוה אורחיה רק הנזק בא על ידי שינוי. ולפי דעתי נוכל לתרץ דיש שני אופני הזיקות. א) היזק שנעשה ע"י שינוי כגון כלבא דאכל אימרי ושונרא דאכל תרנגולא שעצם ההיזק נעשה ע"י שינוי ועל זה האופן פוטר רב פפא דהוה לאו אורחיה להזיק בזה האופן. ב) היזק שנעשה ע"י אורחיה רק הכנת ההיזק בא ע"י שינוי אבל ההיזק גופא הרי זה אורחיה ואין כונתה להזיק ועל זה האופן מחייב רב פפא מש"ה ניחא מה שתירץ רב פפא בדשני כלבא בזקירא וגדיא בסריכא ומחייב רב פפא חצי נזק משום דהעצם היזק הוה אורחיה כי אורחיה לכלבא לדלג מלמעלה למטה רק ההיזק בא ע"י שינוי בזקירא או בסריכא וכן גבי מתניתא דצרורות דמגופיה משלם ומיירי בדשני בגחלת והכא ג"כ ההיזק גופא הוה אורחיה כי אורחיה דכלבא להדליק הגדיש ע"י חררה רק הכא מיירי שהכנת ההיזק בא ע"י שינוי כגון בדשני משו"ה אם אפילו מיירי מתניתא בדשני ג"כ לרב פפא מחייבינן דהא דומיא דקרן דאורחיה להזיק דסתם שוורים לאו בחזקת שימור קיימא:
<b>ולפי</b> דעת הרא"ש הנ"ל משמע שרב פפא חולק על רבא ופשיטא לו שחצי נזק צרורות מעליה משלם וגם מוכח כן מה"ה ז"ל בפ' ב' ה' נזקי ממון עי"ש. ניחא מה שפריך הש"ס ב"ק (דף כ"ו) ולא תהא שן ורגל חייבת אלא חצי נזק מק"ו מקרן. והקשו התוספות שם הא אמרי' וחצו את כספו כספו של זה ולא כספו של אחר וכתבו דאין למעט מכספו רק במה שאין משתלם אלא מגופו עי"ש. דלכאורה קשיא לי לפי מאי דבעי רבא חצי נזק צרורות אי מגופו משלם או מעליה משלם א"כ אי אמרי' שחצי נזק צרורות מגופו משלם איך פריך הש"ס שרגל ושן יהיה החיוב אלא חצי נזק הא כתיב כספו משמע כספו של זה ולא כספו של אחר:
<b>אך</b> לפי דעת הסוברים שרב פפא חולק על רבא נוכל לומר שהש"ס דהתם הולך לפי שיטת רב פפא שפשיטא לו שחצי נזק צרורות מעליה משלם. וכן מבואר בתוספות שם שהשיטה זו הולך לפי דעת רב פפא ולא לרבא ועי"ש בדף כ"ו ד"ה מידי. אבל לפי דעת המשנה למלך פ' ב' ה' נזקי ממון שהאריך ומבאר שם דאין שום סברא לומר דאיכא פלוגתא בין רב פפא לרבא אלא וכלהו אית להו דקרי להו תולדה לפוטרו ברה"ר וא"כ כבר אמר בגמרא לפוטרו ברה"ר הדר ממאי דאמר מעיקרא לרב פפא פשיטא לו ואע"ג דלא קאמר אלא מ"מ הדר ועיין שם במשנה למלך על זה. א"כ קשיא לפי דעתו איך פריך הש"ס ולא תהא שן ורגל חייב אלא חצי נזק הא כתיב כספו של זה ולא כספו של אחר:
<b>אך</b> נוכל לתרץ ברם שהש"ס פריך בין לדעת רב פפא ובין לרבא והא דכתיב וחצו את כספו אינו בא למעט רק שחצי נזק צרורות פטור ברה"ר דאי מבער בשדה אחר אינו ידוע לנו רק מכולו נזק שפטור ברה"ר אבל חצי נזק שפטור ברה"ר אינו ידוע לנו כלל מש"ה כתיב וחצו את כספו משמע כספו של זה ולא כספו של אחר פירוש על חצי נזק של קרן מחייבינן ברה"ר אבל לא על חצי נזק של רגל והא דקשיא להתוספות איך גמר רגל מקרן וכו' ע"כ צריכים לומר לפי המשנה למלך הנ"ל אין זה קושיא משום דאין מועלת חומרא זו לחייבו ברה"ר ולאו פירכא הוא:
<h3>סימן ו</h3>
<b>במסכת</b> כתובות (דף ל"ד) הקשה מהרש"ל על הא דאמרו רז"ל במס' ב"ק (דף ע"א.) ולמ"ד דרבנן מ"ט דרבנן דפטרי כו' ופירש"י ז"ל מ"ט דרבנן דפליגי אדר"מ ופטרי מקנס דו"ה הואיל וטובח ע"י אחר אוקימנא הא שחיטה ראויה היא מדאורייתא עכ"ל. והקשה המהרש"ל ז"ל שם בכתובות וז"ל צ"ע מ"ש דהמקדש באיסורי הנאה דרבנן דאינה מקודשת ומפקיעין איסור א"א משום דלא הוה ממון א"כ הכי נמי הכא דהוי שחיטה שאינה ראויה. וראיתי בספר הק' מתת ידו שתירץ זה דהתם גבי קדושין דאף דלא שייך למימר התם כל דמקדש אדעתא דרבנן מקדש משום דאילו קדיש אדעתא דרבנן לא היה מקדש באיסורי הנאה דידהו מ"מ איכא למימר הוא עשה שלא כהוגן לפיכך עשו עמו שלא כהוגן ואפקעינן לקדושין מיניה כדאיתא בב"ב (דף מ"ח) משא"כ גבי טביחה ומכירה דליכא למימר הכי דמה עשה הנגנב שלא כהוגן שיש לנו להפקיע ממונו. תמוה לי תמיה גדולה על שלא עלה על דעת המהרש"ל ז"ל סברת רבינו הנ"ל הלא מצינו בהדיא בגמרא ב"ב שם מר בר רב אשי אמר באשה ודאי קדושין לא הוי מ"ט הוא עשה שלא כהוגן לפיכך עשו עמו שלא כהוגן ואפקעינהו רבנו לקדושין מיניה. ומקודם לתירוצנו נקדים לדייק את דברי המהרש"ל שהקשה מהא דהמקדש באיסורי הנאה דרבנן אינה מקודשת מטעם דלא הוי ממון הוי לגבי' למימר דאינה מקודשת מטעם דכל דמקדש אדעתא דרבנן מקדש ואפקעינהו רבנן לקדושין מיניה או מטעם דהוא עשה שלא כהוגן לפיכך עשו עמו שלא כהוגן וזה נוכל לתרץ דלא שייך הכא הסברא דכל דמקדש אדעתא דרבנן מקדש ומשו"ה אפקיעו רבנן לקדושין משום דלא מצו חכמים לאפקעינהו לקדושין אלא לכל דמקדש אדעתייהו. אבל זה שלא קידש כהוגן רק באיסורי הנאה בודאי לא קידש על דעת חכמים ולכך לא מצי לאפקעינהו לקדושין מיניה כדמוכח שם מדברי התוספות ב"ב. וגם לא שייך הכא הסברא דעשו עמו שלא כהוגן משום דהכא לא דמי כההיא דחטף (דפ' ב"ש דף ק.) ולגבי תליוה וקדיש אלא דהכא קדיש כהוגן רק במה שמקדש אותה לא היה שוה פרוטה והוא סבר דיש בו פרוטה כיון דמן התורה יש בו פרוטה לכך קידש אותה. אבל התם גבי אמר תליוה וקדיש שייך בזה עשה שלא כהוגן לכך נשאר המהרש"ל בצ"ע ואם תאמר אפילו אי אמרי' מה שהפקיעו חכמים את הקדושין משום דלא הוי ממון ג"כ לא קשיא כלל כי שוה ממון צריכין מן התורה כדיליף בקדושין משו"ה יכולין חכמים להפקיע את הקדושין משום דלא שוה ממון דלהו דומה כמו האיש המקדש אשה בלא פרוטה ודאי לא הוי קדושין. אבל התם גבי דו"ה כיון דמדאורייתא שחיטה ראויה היא אמאי פטרי רבנן דהתם לא שייך לומר כיון דלהו הוה איסור משו"ה שחיטה לאו ראויה היא כיון דמדאורייתא מחויב לשלם דו"ה ושחיטה ראויה היא אין יכולין חכמים להפקיע החיוב בשלמא התם גבי קדושין יכולין חכמים להפקיע הקדושין משום דלגבי דידהו לא הוה קדושין מן התורה כיון דאין שוה ממון אבל גבי טו"כ אוקמינן שם בטובח ע"י אחר כי אפילו דלדידהו ג"כ מן התורה שחיטה ראויה היא רק דקנסו לו שאסור באכילה ושפיר פריך הגמרא איך יכולין לקונסו הא מן התורה מחויב לשלם דו"ה וחומרא דאתי לידי קולא. ברם אין זה קושיא השתא ומה קדושין דאיסור א"א יכולין חכמים להפקיעו מאיסור א"א כש"כ גבי חיוב ממון יכולין להפקיעו מחיוב דאורייתא ולאוקמא בחזקת הגנב וזה יותר טוב לקונסו שאסור באכילה כי מחשבתו היה במה ששחט בשבת כדי לאוכלו מש"ה קנסו שאסור באכילה ואם תאמר כיון דיש לחייב מן הצד האיך. יכולין לפוטרו נמצא חוטא נשכר וזה דוחק לומר כן אימת אמרינן חוטא נשכר דוקא דהחוטא נהנה מזה אבל הכא דהגנב לא נהנה מזה כלל משום דהבהמה גופא אסור באכילה וחייב לשלם כפל נמצא אין זה נשכר. ברם נוכל לתרץ קושית המהרש"ל דמצינו ברא"ש פ"ב דקדושין המקדש באיסורי הנאה דרבנן מקודשת ומוכח מדאמרינן תניא המקדש בחולין שנשחטו בעזרה ר' שמעון אומר מקודשת אלמא חילין שנשחטו בעזרה לר' שמעון לאו דאורייתא משמע דאיכא איסורי הנאה דרבנן ואפ"ה אמר ר' שמעון דמקודשת וכן פסקינן בא"ה (סי' כ"ח סעיף כ"א) עי"ש. ולפי דאוקמינן בב"ק מאן רבנן ר' שמעון דסבר הטובח בשבת שחיטה לאו ראויה היא ולא שמה שחיטה ומסיק הגמרא דסבר כר' יוחנן הסנדלר ובו פליגי רב אחא ורבינא חד אמר דר' יוחנן הסנדלר סבר מעשה שבת דרבנן ועל זה פריך הגמרא ולמ"ד דרבנן אמאי פטרי רבנן הא מדאורייתא שחיטה ראויה היא ור' שמעון עצמו קאמר גבי קדושין דהוה קדושין אע"ג דלדידהו אין זה קדושין מ"מ כיון דמן התירה הוי קדושין אין יכולין חכמים להפקיע מאיסור א"א ג"כ הכא נמי צריכין לומר כן כיון דמן התורה הרי זה מחויב דו"ה איך יכולין חכמים להפקיע ולפוטרו. אך גם זה דוחק לפי דעת הרמב"ן בפ' כירה בספר מלחמות ה' כתב דרי"ף ס"ל דודאי ר' יוחנן הסנדלר מדמחמיר כולי האי פשיטא דסבירא ליה דמדאורייתא היא וא"כ כי פליגי ר' אחא ורבינא פליגי בסברת עצמן וקושית הגמרא האי ולמ"ד דרבנן וכו' אינה עולה על ר' שמעון כלל ועדיין נשאר בצ"ע קושית המהרש"ל ז"ל:
<h3>סימן ז</h3>
לכבוד הרה"ג כו' ומוכתר במדות טובות כו' כו' בביאליסטאק:
<b>אחדשה"ט</b> הנני לבקשו גם הפעם להשיבני על מכתבי ודברי והמה באורח חיים בסי' י"א:
<b>כתב</b> שם הרמ"א ז"ל וז"ל אבל אם גזל צמר ועשה חוטין כשרים עכ"ל. וכתב שם הט"ז על זה וז"ל וזה דעת הנ"י אבל הרמב"ם ז"ל סבר אפילו בכה"ג נמי פסול משום דמצוה הבאה בעבירה דסבר כר"ת בכל מקום יאוש כדי קני לבד בקרבן לא קני משום מצוה הבאה בעבירה ולאו דוקא קרבן כן בכל מצוה נמי לא קני משום מצוה הבא בעבירה כן כתב התוספות ריש פרק לולב הגזול עכ"ל:
<b>ולפי</b> דעתי הקלושה צ"ע דהכא משמע דהרמב"ם ז"ל סבר מצוה הבאה בעבירה מדאורייתא דאי אמרת מהב"ע אסור מדרבנן לא יצא וכיון דקניא ביאוש ושינוי השם וליבון היכי קאמר הרמב"ם ז"ל דלא יצא והציצית פסולים הם הלא צריך לקנות אותם בשינוי השם ושינוי מעשה אלא ע"כ צריך לומר דהרמב"ם ז"ל סובר דמצוה הבא בעבירה לא קני מדאורייתא לכן אפילו יש יאוש ושינוי השם ג"כ אינו מועיל להפקיע מאיסור שלו שהיה מקודם. וכן מצאתי בשאגת אריה. לפי זה קשה לי ממצה גזולה (בסי' תנ"ד) מבואר שם אם גזל מצה לא יצא אבל אם גזל קמח ולשה ואפאה יצא דקנה בשינוי מעשה. וכן פסק הרמב"ם ז"ל הרי מוכח ומבואר להרמב"ם דקני בשינוי מעשה ובהלכות ציצית מבואר להיפך אפילו בשינוי מעשה נמי לא קני מצד מצוה הב"ע לא יצא. וגם מצינו גבי לולב הגזול (בסי' תרמ"ט) מבואר שם אם גזל לולב ושיפן יצא דקנה בשינוי מעשה. וכן פסק הרמב"ם ז"ל דיצא ולפי שבארנו לעיל שהרמב"ם סובר במצוה לא קני אפילו בשינוי מעשה כיון שהוא מצוה הבא בעבירה וזה דוחק לי לתרץ אימת אמרינן מצוה הב"ב דלא יצא אפילו דכבר שינה בשינוי מעשה דוקא בגזל מישראל בזה שייך לומר מצוה הב"ב ובכה"ג לא מועיל בשום אופן אבל אם גזל מעכו"ם אז לא נקרא מצוה הב"ב שגזל רק מדרבנן ולמה לא יצא מצד שאינו שלו ובתורה כתיב ועשו להם משלהם וכמו כן גבי לולב כתיב לכם לכך אם שינה בשינוי מעשה הרי זה שלו ואז יצא ולא אמרינן מצוה הב"ב וזה דוחק לומר לפי דעתי כי בהלכות גנבה פסק הרמב"ם ז"ל דגזל עכו"ם אסיר מדאורייתא אע"ג דהמהרש"ל ז"ל הקשה הלא בהלכות גזלה פסק הרמב"ם דגזל עכו"ם אסור מדרבנן ותירץ המהרש"ל ז"ל עי"ש. והרבה מפרשים מקשים על הרמב"ם ז"ל מההיא דקדשה בגזל וכו' אך באתי לפני כתר"ה שתירץ לי תירוץ שיהא שוה לפי דעת כולם כי בזה יש מחלוקת הפוסקים אי גזל עכו"ם אסור מדאורייתא או אסור מדרבנן:
<b>ממני</b> <b>ידידו</b> <b>נצח</b> <b>ומברכו</b> <b>בכל</b> <b>טוב</b> <b>אברהם</b>
<h3>סימן ח</h3>
<b>וע"ז</b> השיב לי גאון אחד מפורסם וז"ל כבוד ה' המופלג והחריף מו"ה אברהם נ"י יקבל פה התשובה אחרתי עד כה כי בעת הגיעני לא היה לי פנאי אף לפתוח המכתב לקרותו עד עתה כאשר בא מכתבו השני הוכרחתי לפנות ולהשיב לו התשובה:
<b>ממני</b> <b>ידידו</b>
<b>הא</b> דהקשה מע"ל הכא משמע דהרמב"ם סובר מצוה הבא בעבירה דאורייתא לפי זה קשה ממצה גזולה דמבואר (בסי' תנ"ד) אם גזל מצה לא יצא אבל אם גזל קמח ואפאה יצא דקנה בשינוי מעשה וכן פסק הרמב"ם ז"ל. הרי מבואר להרמב"ם דקני בשינוי מעשה ובה' ציצית מבואר להיפך וכו' א"כ הרמב"ם סותר את עצמו ע"כ קושיתו. ובאמת אין כאן קושיא כלל דמה דמבואר בסי' תנ"ד דאם גזל קמח ואפאה יצא דקני בשינוי מעשה הוא דהש"ע אזיל לטעמיה דפסק בסי' י"א כהנמ"י דסבר דקני ביאוש ושינוי השם וה"נ משום הכי פסק דקני ביאוש ושינוי מעשה והא דלא כתב הרמ"א מיהא דאסור לכתחלה כמו דכתב בסי' י"א מיהא לכתחלה אסור לעשותן י"ל דהרמ"א סמך עצמו אמאי דכתב בסי' י"א ועוד דהאי לישנא דאם גזל קמח ואפאה יצא משמע דוקא בדיעבד אבל לא לכתחלה ומשום הכי לא הוצרך הרמ"א לסיים מיהא לכתחלה אסור אבל בסי' י"א דכתב אבל אם גזל צמר ועשאן חוטין כשרים דמשמע דוקא בדיעבד מ"מ הוה אמינא דמותר לכתחלה לתלות הציצית בבגד משום הכי הוצרך הרמ"א לסיים מיהא לכתחלה אסור לעשותן פי' דאסור לתלות הציצית בבגד ומ"ה בסי' תנ"ד לא הוצרך הרמ"א לסיים מיהא לכתחלה אסור אבל הרמב"ם כתב סתמא דאין אדם יוצא י"ח במצה גזולה דכתב בפ"ו מה' תרו"מ ה"ז אין אדם יוצא י"ח באכילת מצה שהיא אסורה לו כגון שאכל טבל או מעשר או שגזלה וא"כ אין הרמב"ם מחלק בין גזל מצה בין גזל קמח ואפאה מצה ובשניהם סבר הרמב"ם דאינו יוצא י"ח ואזיל לטעמיה דסבר בה' ציצית דאינו יוצא י"ח בציצית גזולה ובכל גווני פסול לדעת הט"ז וה"נ סבר הרמב"ם לדעת הט"ז דבכל גווני פסול מצה גזולה ואע"ג דמשמע מדברי הה"מ דבגזל קמח ואפאה מצה דיוצא בה י"ח וז"ל הה"מ אבל מש"כ או שגזלה הוא בירושלמי תני מצה גזולה אסור לברך עליה אמר ר"א ע"ש ובוצע ברך נאץ ה' הדא דתימא בתחלה אבל בסוף דמים הוא חייב לו ר"י אין עברה מצוה ר"י אומר אין מצוה עברה אמר ר"א אלה המצות אם עשיתן כמצותן ה"ה מצות ואם לאו אינן מצות ע"כ. אבל ראיתי מי שכתב ממה שאמרו אבל בסוף דמים הוא חייב לו ש"מ גזולה יוצא בה בדיעבד דהא לא כתיב מצתכם ע"כ ובסוף הירושלמי אינו נראה כן אלא לא יצא והוא שגזל מצה אבל גזל חטים או קמח ואפאה מצה ודאי יוצא דקנאן בשינוי ודמים הוא חייב לו עכ"ל. וא"כ נראה מדברי הה"מ דבגזל קמח ואפאה מצה יוצא בה י"ח י"ל דזהו דעת עצמו של הה"מ וקאי אהא דכתב וראיתי מי שכתב ממה שאמרו אבל בסוף דמים הוא חייב לו ש"מ גזולה יוצא בה בדיעבד וע"ז כתב הרב המגיד וסוף הירושלמי אינו נראה כן אלא לא יצא ועל זה כתב אבל גזל חטים או קמח ואפאה פת ודאי יוצא בה הוא מסכים לדעתם אבל דעת הרמב"ם שפיר י"ל דסבר דבכל גווני לא יצא י"ח ומ"ה כתב הרמב"ם סתמא או שגזלה ואינו מחלק בין גזל מצה ובין גזל קמח ואפאה מצה דבכולם לא יצא י"ח כן י"ל לדעת הט"ז:
<b>והנה</b> יש להקשות על הה"מ שהביא מי שכתב ממה שאמרו וכו' ש"מ גזולה יוצא בה בדיעבד דהא לא כתיב מצתכם וקשה דהא דאמרינן (בפ"ב דפסחים דף ל"ח) אמר ר"א עיסה של מע"ש לדברי ר"מ פטורה מן החלה לדברי חכמים חייבת בחלה מצה של מע"ש לדברי ר"מ אין אדם יוצא בה י"ח בפסח לדברי חכמים יוצא בה י"ח בפסח וכו' מתקיף לה רב פפא בשלמא עיסה דכתיב עריסותיכם משלכם וכו' אלא מצה מי כתיב מצתכם וכו' אתיא לחם לחם כתיב הכא לחם עוני וכתיב התם והיה באכלכם מלחם הארץ מה להלן משלכם אף כאן משלכם עי"ש אלמא דאע"ג דלא כתיב מצתכם ילפינן לחם לחם דבעינן משלכם אע"ג דהתם קאי לענין מצה של מע"ש וע"ז הוא דילפינן לחם לחם מ"מ כמו התם במצה של מע"ש ילפינן דבעינן שלכם ה"נ במצה גזולה שפיר ילפינן דבעינן משלכם כיון דכתיב במצה לחם עוני ניתן למילף בגז"ש מלחם דכתיב בחלה דבעינן שלכם א"כ כמו דאמרינן שלכם ולא של מע"ש ה"נ נאמר שלכם ולא של גזלה אע"ג דרבנן פליגי על ר"מ ולא ילפי מגז"ש דלחם לחם י"ל דע"כ לא פליגי אלא במצה של מע"ש ומשום דסברי דמע"ש ממון הדיוט הוא והוה שלכם אבל במצה גזולה י"ל דאפילו רבנן מודו דילפינן לחם לחם מחלה דבעינן שלכם וא"כ שפיר הוה כאילו כתיב מצתכם והאיך כתב הה"מ דבמצה גזולה יוצא בדיעבד דהא לא כתיב מצתכם. ונראה לתרץ דע"כ לא שייך ללמוד לחם לחם מחלה אלא לענין מע"ש למ"ד דממון גבוה הוא ומשום דעיסת הקדש פטורה מן החלה וכדתנן בפ"ג דחלה הקדישתה עיסתה עד שלא גלגלה ופדאתה חייבת וכו' שבשעת חובתה היתה פטורה ופי' הרב דגלגול הקדש פוטר דכתיב עריסותיכם ולא עריסת הקדש וכמו דאמרינן בפ"ו דמנחות (דף ס"ו) אבל הכא תרי זימני עריסותיכם כתיב חד כדי עריסותיכם וחד עריסותיכם ולא עיסת עכו"ם ולא עיסת הקדש ושפיר לר"מ ילפינן מצה של מע"ש בגז"ש דלחם לחם דכמו דפטור מחלה משום דעיסת הקדש ה"נ אינו יוצא י"ח מצה משום דעיסת הקדש דממון גבוה היא אבל האיך נלמוד לענין מצה גזולה מגז"ש דלחם לחם לומר דכמו דגזולה פטור מחלה ה"נ איני יוצא בה י"ח מצה דהא גזולה חייבת בחלה וכדתניא בפ' הגוזל עצים (דף צ"ד) רא"א הרי שגזל סאה של חטים וטחנה ואפאה והפריש ממנה חלה כיצד מברך וכו' וטעמא דהאי עריסותיכם אינו ממעט גזולה משום דגזולה מ"מ חייבת בחלה אם קנה הגזלן חייבת בחלה דהוה כדידי' אם קנה ביאוש ושינוי מעשה ואם לא קנה הגזלן חייבת בחלה משום הנגזל דידיה הוא ופטור מן החלה לא משכחת לה אלא דהאי עריסותיכם אינו ממעט אלא עיסת הקדש ומשום עיסת הקדש פטורה מן החלה וא"כ אף לר"מ דיליף הגז"ש דלחם לחם לא יליף אלא לענין מצה מעיסת מע"ש אבל לענין מצה גזולה לא שייך למילף הגז"ש דלחם לחם וכש"כ לרבנן דר"מ לא ילפינן הגז"ש דלחם לחם לענין מצה גזולה. ואין להקשות דא"כ לרבנן האי גז"ש דלחם לחם למאי איצטריך דבשלמא לר"מ איצטריך למצה של מע"ש דלא יצא ידי חובתו אלא לרבנן למאי איצטריך ואין לומר דר"מ ורבנן פליגי בזה דר"מ קיבל מרבו האי ג"ש דלחם לחם ורבנן לא קבלו מרבו הגז"ש דלחם לחם דגז"ש בעינן קבלה מרבו ואין דנין גז"ש מעצמו דא"כ מאי קאמר ר"א מצה של מע"ש לדברי ר"י דאמר ממון גבוה אין אדם יוצא י"ח בפסח לדברי חכמים יוצא בה י"ח בפסח ומשום דסברי חכמים דממון הדיוט הוה תיפוק ליה דאפילו אי הוה סברי חכמים דממון גבוה הוה נמי אמרי דיוצא בה י"ח בפסח כיון דטעמא דר"מ הוה דאין ארם יוצא י"ח בפסח הוא משום גז"ש דלחם לחם ואי לאו האי גז"ש הוה סבר דיוצא בה י"ח בפסח אע"ג דממון גבוה הוא וא"כ חכמים דלא קיבלו הגז"ש דלחם לחם מרבן סברי שפיר דיוצא בה י"ח בפסח אע"ג דהוה סברי דמע"ש ממון גבוה הוא וא"כ מאי קאמר ר"א לדברי חכמים הסברי מע"ש ממון הדיוט הוא יוצא בה י"ח בפסח דמשמע דוקא משום דסברי מע"ש ממון הדיוט א"ו דהחכמים נמי קיבלו הגז"ש דלחם לחם מרבן וא"כ למאי אתי לרבנן האי גז"ש ונראה דאיצטריך למה דתנן בפ"ו דמנחות (דף ע') החיטין והשעורין וכו' הרי אילו חייבין בחלה ומצטרפין זה עם זה ואמר בגמרא הני אין אורז ודוחן לא מנה"מ אמר ר"ל אתיא לחם לחם ממצה כתיב הכא והיה באכלכם מלחם הארץ וכתיב התם לחם עוני והתם גופא מנ"ל אמר ר"ל וכן תנא דבי ר"י וכן תנא דבי ראב"י אמר קרא לא תאכל עליו חמץ ז' ימים תאכל עליו מצות לחם עוני דברים וכו' וא"כ לחכמים איצטריך הגז"ש דלחם לחם להכי ואיפכא הוא דילפינן לחם דחלה מלחם דמצה והאי גז"ש דמנחות נמי כ"ע מודו בה דר"מ נמי דיליף לחם דמצה מלחם דחלה מ"מ סבר נמי דילפינן האי גז"ש דמנחות לחם דחלה מלחם דמצה ומשום דאין גז"ש למחצה ויש לה"ר דהאי גז"ש דמנחות הוא לכ"ע מהא דתניא בפ' ב' דפסחים (דף ל"ה) אמר ר"י ב"נ אורז מין דגן הוא ומחייבין על חמוצו כרת ואדם יוצא בה י"ח בפסח וכן היה ר"י ב"נ אומר קרמית חייבת בחלה דמין דגן הוא ואע"ג דחלת לחם כתיב בה וגמר לחם לחם מלחם עוני שם במנחות אורז נמי לחם הוא עי"ש. ואם איתא דהאי גז"ש דמנחות לאו לכו"ע הוא מאי הקשה רש"י אדר"י ב"נ מהאי גז"ש דמנחות דלמא ר"י ב"נ לית ליה להאי גז"ש דמנחות א"ו דהאי גז"ש דמנחות הוא לכו"ע ושפיר הקשה רש"י. והנה הרש"ש בהגהותיו לש"ס הגיה ברש"י דמסכים אורז נמי לחם הוא הגיה קרמית נמי לחם הוא ולדעתי נראה דאין צריך להגיה דלכאורה קשה דאמאי באורז קאמר ר"י ב"נ מין דגן הוא וחייבין על חימוצו כרת ואדם יוצא בה י"ח בפסח ולא קאמר חייבת בחלה ובקרמית קאמר חייבת בחלה ולא קאמר מין דגן הוא וחייבת על חימוצו כרת ואדם יוצא בה י"ח בפסח. ונראה דמש"ה לא קאמר ר"י ב"נ ברישא וחייבת בחלה דזה הוא פשיטא כיון דקאמר דיוצא בה י"ח בפסח פשיטא דחייבת בחלה דבמנחות לא ילפינן בגז"ש דלחם לחם מלחם עוני אלא במה דאינו יוצא בה י"ח בפסח אינה חייבת בחלה ואי לאו הגז"ש הוה אמינא אע"ג דאינו יוצא בה י"ח בפסח חייב בחלה. אבל במה דיוצא בה י"ח בפסח ודאי דחייבת בחלה וא"כ ה"נ לא הוצרך ר"י ב"נ לומר חייבת בחלה דזה פשיטא ובסיפא דאמר קרמית חייב בחלה דוקא חייב בחלה אבל אינו יוצא בה י"ח בפסח ואין חייבין על חימוצו כרת ומשום דלאו מין דגן הוא והא דחייב בחלה הוא מדרבנן דאי ס"ד דחייב בחלה מה"ת דמין דגן הוא ה"ל למתני נמי דחייבין על חימוצו כרת ויוצאין בה י"ח בפסח דהא ילפינן במנחות לחם דחלה מלחם דמצה ודין אחד להם א"ו דחייב בחלה מדבריהם דרבנן גזרו וא"כ אי אפשר לפרש כפי' הרש"ש דקושית רש"י ותי' קאי על קרמית דמאי מקשה הא אינו חייב בחלה אלא מדרבנן ואם נאמר דהרש"ש מפרש דחייב בחלה מדאורייתא מאי מתרץ רש"י קרמית נמי לחם הוא דא"כ אמאי לא קתני דחייבין על חימוצו כרת ואדם יוצא בה י"ח בפסח וע"כ צריכין לומר דקושית רש"י קאי ארישא דקאמר ואדם יוצא י"ח בפסח ומקשה הא אמר במנחות דחלת לחם כתיב בה וגמר לחם לחם מלחם עוני ואמרינן והתם מנ"ל אמר ר"ל וכו' אמר קרא לא תאכל עליו חמץ ז' ימים תאכל עליו מצות לחם עוני דברים הבאין לידי חימוץ אדם יוצא בה י"ח בפסח יצאו אלו שאין באין לידי חימוץ אלא לידי סירחון ותירץ רש"י דר"י ב"נ סבר דאורז נמי מין דגן הוא ולא ממעט מגז"ש ומשו"ה קאמר דאדם יי"ח בפסח והגז"ש ממעט מידי אחרינא ולפי זה נדחה הראיה שהבאתי מכאן דכ"ע סברי האי גז"ש דמנחות די"ל דאיכא תנאי דלא סברי גז"ש דמנחות והא דהקשה רש"י אר"י ב"נ הוא משום דע"כ ר"י ב"נ סובר להאי גז"ש מדקתני ברש"י וחייבין על חימוצו כרת ואדם יוצא בהן י"ח בפסח ולא קתני וחייב בחלה וע"כ הוא משום דר"י ב"נ סבר דילפינן האי גז"ש דמנחות לחם דחלה מלחם דמצה למעט מחלה דבר שאינו יוצא במצה אבל במה שהוא יוצא בה במצה פשיטא דחייבת בחלה ומשו"ה לא תני וחייבת בחלה דפשיטא וכ"ז הוא אם ילפינן גז"ש דמנחות אבל אי לאו הגז"ש דמנחות ה"ל לר"י ב"נ למתני ברש"י ומחייבת בחלה וא"כ מוכח דר"י ב"נ אית ליה הגז"ש דמנחות ומש"ה הקשה רש"י דהא ילפינן לחם לחם מלחם עוני דר"י ב"נ מודה בה ואמרינן התם והתם מנ"ל וכו' יצאו אלו שהן באין לידי סרחון ומשו"ה קאמר ר"י ב"נ ואדם יוצא בהן י"ח בפסח. ולפי זה נדחה הראיה שהבאתי מכאן דכ"ע סברי האי גז"ש דמנחות דילפינן לחם לחם מלחם דמצה די"ל דאיכא תנאי דפליגי בזה ומ"מ שפיר מקשה רש"י לר"י ב"נ משום דהא ע"כ ר"י ב"נ אית ליה הגז"ש דמנחות מדלא קתני וחייבת בחלה. אמנם מדברי ר"א דאמר לדברי חכמים דאמרי מע"ש ממון הדיוט הוא אדם יוצא בה י"ח בפסח משמע דאי הוה סברי דממון גבוה הוא לא הוה יוצא בה י"ח בפסח וע"כ מגז"ש דלחם לחם אלמא דרבנן אית להו להאי גז"ש דמנחות:
<b>נחזור</b> לעניננו ושפיר כתב הה"מ דהא לא כתיב מצתכם דהא לא שייך ללמוד לחם לחם מחלה לענין מצה גזולה. אמנם ברא"ש בפ"ב מבואר דלענין מצה גזולה נמי שייך ללמוד לחם לחם מחלה דהרא"ש כתב שם וז"ל משמע מהכא דאין יוצאין במצה גזולה דרבנן אית להו שפיר גז"ש דגז"ש זו מקובלת בפ' רי"ש על ההיא מתני' דהחטין והשעורין וכו' וקאמרי לה בגמרא מנה"מ אמר ר"ל אתיא לחם לחם ממצה וכו' אלא דרבנן אית להו שפיר מעות של מע"ש הוה שלכם אבל גזולה דלאו לכם הא לא נפיק בה. וכן מוכח מסקנא דסוגיא דקאמר וכו' עכ"ל. אלמא דהרא"ש סבר דגזלה נמי ילפינן מלחם דחלה. אולם כבר הקשה שם הק"נ על הרא"ש מהא דב"ק הרי שגזל סאה חטים ותירץ דהק"נ אינו מובן עי"ש וא"כ שפיר כתב הה"מ דהא לא כתיב מצתכם דלא ילפינן לחם לחם מחלה לענין מצה גזולה. ואין להקשות אמה דביארתי לדעת הט"ז דהא דמבואר (בסי' תנ"ד) דאם גזל קמח ואפאה יצא דקנה בשינוי עשה הוא מדברי הנמ"י אבל לדעת הרמב"ם לא א ואין להקשות מהא דכתב הב"י בסי' תנ"ד מקור לדין זה מדברי הרא"ש ומדברי הרמב"ם לדעת הה"מ עי"ש. אלמא דדין זה המבואר בשו"ע הוא מדברי הרמב"ם וכן רשום בבאר הגולה דדין זה הוא מדברי הרמב"ם וכן דקדק הרא"ש וכו' אלמא דדעת הרמב"ם בגזל קמח ואפאה דיצא י"ח די"ל דהב"י אזיל לטעמיה דכתב בה' ציצית דהרמב"ם אינו חולק עם הנ"י וטעמיה דהרמב"ם דפסול הוא משום דמיירי קודם יאוש או משום דהוה שינוי החוזר לברייתו אבל יאוש ושינוי קונה כדעת הנ"י ומשו"ה מפרש הב"י הא דכתב הרמב"ם אין אדם יוצא י"ח במצה גזולה היינו בגזל אבל אם גזל קמח ואפאה דקנה בשינוי יצא ושפיר כתב הב"י המקור לדין זה מדברי הרמב"ם אבל הט"ז דעשה פלוגתא בזה הרמב"ם עם הנ"י ודעת הרמב"ם אף ביאוש ושינוי דלא יצא א"כ סבר דדין זה דגזל מצה (בסי' תנ"ד) הוא מדברי הרא"ש והנ"י אבל דעת הרמב"ם הוא דאפילו בגזל קמח ואפאה מצה דלא יצא י"ח וכדעתו בה' ציצית:
<h3>סימן ט</h3>
<b>עוד</b> <b>מענין</b> <b>הנ"ל</b>
<b>ולפי</b> דעת הרה"ג הנ"ל דמבואר לדעת הט"ז הדין דגזל מצה (בסי' תנ"ד) הוא מדברי הרא"ש והנ"י אבל דעת הרמב"ם הוא דאפילו בגזל קמח ואפאה מצה דלא יצא י"ח [וכו' עיין לעיל] אך לפי ע"ד נוכל לומר דגם לדעת הרמב"ם נמי הרי זה יוצא י"ח אם קנה בשינוי מעשה משום דלא דמי לה' ציצית הא דפסק הרמב"ם גבי ציצית דפסולים הם אע"ג דקנה בשינוי השם ויאוש מ"מ פסולים הם משום דעדיין חזותיה עליו ונראה שהוא צמר אבל אם גזל פשתן ועשה מהן ציצית הרי זה יוצא מצות ציצית משום דמראהו הראשון חלף והלך לו משו"ה ודאי הרי זה יוצא מצות ציצית אבל התם גבי גזל קמח או חטים הא נשתנה מראהו הראשון ואינו נראה חזותו דחטין או קמח משו"ה אפילו לדעת הרמב"ם נמי יוצא י"ח ואינו אסור משום מצוה הבא בעבירה כי אימת אסרינן משום מצוה הבא בעבירה היכא דחזותו הראשון נראה ולא חלף ע"י שינוי שעשה משו"ה אפילו עשה שינוי מעשה נמי לא יצא משום מצוה הבא בעבירה אבל אם פ"י שינוי שעשה נעקר מראהו הראשון אינו חל עליו האיסור משום מצוה הבא בעבירה וכן משמע מדעת הרמב"ם ז"ל וז"ל ואין עושין אותן מצמר הגזול וכו' (ה' ציצית פ' א') משמע דוקא אין עושין מצמר הגזול אבל מנטוע פשתן הגזול עושין אותן משום דנעקר מראהו הראשון והוה דומה כאילו שלא גזלה מעולם כי מעצם איסור הגזלה הלא נפק בשינוי מעשה שעשה רק דנשאר עדיין האיסור ממצוה הבא בעבירה לכך אם חלף מראהו הראשון ואין זה שגזלה אינו חל עליו האיסור של מצוה הבא בעבירה ואינו מאוס לקיים בה מצוה:
<h3>סימן י</h3>
<b>להרה"ג</b> <b>הנ"ל</b>
<b>צע"ג</b> על הט"ז איך לא ראה דברי הרמב"ם דפסק יאוש כדי לא קנה גבי ה' גנבה וגבי ה' גזלה והוא אמר להיפך שהרמב"ם סובר כר"ת דאמר יאוש כדי קנה לבד בקרבן וכו'.
<b>ממני</b> <b>ידידו</b> <b>נצח</b> <b>ומברכו</b> <b>בכל</b> <b>טוב</b> <b>אברהם</b>
<h3>סימן יא</h3>
כבוד ה' המופלג וחריף מו"ה אברהם נ"י פה ביאליסטאק:
<b>מה</b> שהקשה על הט"ז איך לא ראה דברי הרמב"ם דסבר יאוש כדי לא קנה וכו' נמי לא קשה מידי ומע"ל מפרש מה שכתב הט"ז ע"כ נ"ל דהרמב"ם סובר כמש"כ התוספות בב"ק בשם ר"ת לעיל דיאוש בכ"מ קנה וכו' דפי' הוא דהרמב"ם מפרש פי' הגמרא בדעולא כפי' ר"ת ולא כפי' ר"י דר"ת פי' התם דיאוש קונה ומשום מצוה הבא בעבירה פסול ור"י מפרש דביאוש כדי לא קנה ובעינן יאוש ושינוי השם וגבי קרבן דלא מהני יאוש ושינוי השם דמעיקרא חולין והשתא הקדש משום כיון דלא קני לו אלא מחמת שהקדיש ולא היה קנוי לו מקודם פסלי רחמנא להקרבה משום מהב"ב אבל אי היה קני לו קודם ההקדש ע"י יאוש ושינוי אין כאן מצוה הב"ב וכשר להקרבה ולפי' ר"ת לעולם פסול להקרבה משום מהב"ב. והט"ז הא דכתב שם וא"כ זה שגזל צמר ועשה מהם ציצית ע"כ כבר ליבן דבלא ליבון השייך לו תחלה א"א לעשות ממנו חוטין א"כ ודאי לא הוה שינוי החוזר לבריתו מחמת הליבון וא"כ ליבן הוא השינוי וליבון הוי קודם שעשה ציצית וא"כ לפי' ר"י אין כאן משום מהב"ב כמו התם בקני לו קודם ההקדש דאין בו משום מצוה הב"ב ומשו"ה כתב הט"ז דהרמב"ם ס"ל כמו שכתבו התוספות בשם ר"ת ולר"ת לעולם איכא משום מצוה הבא בעבירה וה"נ אף דהליבון הוא קודם שעשה ציצית מ"מ איכא משום מצוה הבא בעבירה ומשו"ה הוצרך הט"ז לומר דהרמב"ם מפרש פי' הגמרא בדעולא כפי' הר"ת ולא כפי' ר"י ולענין הלכה שפיר לא סבר הרמב"ם לעולם יאוש קונה כדעולא וסבר הרמב"ם דיאוש אינו קונה וא"כ ממילא מוכח דהרמב"ם סובר דמשום מצה הב"ב פסול להקרבה לעולם מדמפרש לה הכי כפי' ר"ת ולא מפרש כפי' ר"י ש"מ דסברתו הוא דמשום מהב"ב פסול לעולם. אך אכתי קשה הרמב"ם דפסק דיאוש אינו קונה כמאן פסק לא כעולא ולא כר"י דאמרינן בפ' ה' דגיטין (דף נה) אמר עולא ד"ת בין נודעה ובין לא נודעה אינה מכפרת מ"ט יאוש כדי לא קנה ור"י אמר בין נודעה ובין לא נודעה מכפרת מ"ט יאוש כדי קנה וכו' דכר"י לא פסק דהא אמר יאוש כדי קנה וכעולא לא פסק דהא סובר כפי' ר"ת דפי' דעולא סבר דיאוש קני בכל מקום רק לענין קרבן סובר דלא קני וא"כ תרווייהו ס"ל בכ"מ דיאוש כדי קנה ונראה דפסק כר"י וסבר הרמב"ם כמו שכתבו התוספות שם בב"ק וז"ל וטעמא דר"י דאמר בין נודעה בין לא נודעה מכפרת משום דלא חייש למצוה הבא בעבירה ואית ליה דיאוש לא קני ולא גרסינן התם מ"ט קסבר יאוש כדי קנה ועיין בתוספות דגיטין בד"ה מ"ט יאוש כדי לא קני ועיין במהרש"א שם וא"כ ר"י סבר יאוש לא קני ופסק הרמב"ם כר"י. ולפי זה יש לתרץ קושית הכ"מ בפ"ה מה' איסורי מזבח ה' ז' דכתב וז"ל ופסק רבינו כר"י ויש לתמוה שמאחר שרבינו פוסק דיאוש כדי לא קנה כמבואר בפ' ה' מה' גנבה האיך פסק כר"י דאמר יאוש כדי קנה שזה סותר מה שפסק בה' גנבה אבל לפי הנתבאר ניחא דהרמב"ם לא גרים התם מ"ט קסבר יאוש כדי קני כדברי התוספות ואין כאן סתירה. וראיתי שכן תירץ הלח"מ בפ' י"ח מה' מה"ק ה' י"ד קושית הכ"מ כעין הת"י שתרצתי ומסיים וא"כ אין קושיתו קושיא דאיכא שינוי השם אבל יאוש לחוד ודאי לא קני אבל מה שהקשיתי קשה דש"פ כו' עי"ש ולע"ד נראה לתרץ קושית הלח"מ אמה דכתב הרמב"ם גנב והקדיש ואח"כ שחט בחוץ חייב ומאימתי העמידוה ברשותו כדי לחייבו עליה כרת וכו'. וכתב הלח"מ תימא דלא אמרי בגמרא כן אלא עולא לתרץ דאמר יאוש כדי לא קני דהוקשה לו מברייתא דגנב והקדיש ושחט בחוץ חייב כרת דהיינו חייב כרת מדבריהם בשלמא לר"י הוה כרת מן התורה ותי' דהוה כרת מדבריהם ורבינו דפסק בפ"ה מה' א"מ כר"י איך כתב כאן דהוה כרת מדבריהם והא כתב דהוה כרת מן התורה וכו' עי"ש. ונראה לי לתרץ דהנה לכאורה אמאי מקשה הגמרא לעולא דוקא מהא דגנב והקדיש וכו' ותני עלה בחוץ כה"ג עונש כרת ואי אמרת יאוש כדי לא קני כרת מאי עבידתיה דהא לר"י דאמר יאוש כדי קני נמי קשיא דהא אמר נודעה אינה מכפרת וא"כ אינה ראויה לבא אל פתח אהל מועד ואמאי בחוץ כה"ג עונש כרת כרת מאי עבידתיה ואע"ג דמדרבנן אינה מכפרת אבל מה"ת ראויה לבא אל פתח אוהל מועד מכל מקום הא תנן בזבחים (דף קיג) כל שאין ראויה לבא אל פתח אהל מועד אין חייבין עליו בחוץ הרובע והנרבע וכו'. והרמב"ם כתב בפ' ב' מה' א"מ ה' י' בהמה שנולד בה אחת מן הטרפות האוסרות אותה באכילה אסורה לגבי המזבח ה"ה אומר הקריבהו נא לפחתך הירצך או הישא פניך וכתב הכ"מ ומ"ש רבינו הה"א הקריבו נא לפחתך יש לתמוה שהרי בתו"כ ובתמורה דורש כשהוא אומר מן הבקר למטה להוציא את הטרפה משמע דמה"ת הוא דהא דריש לה מקרא ואפשר שסובר רבינו דסמך בעלמא הוא דאסמיך להו אקרא וכו' עי"ש וא"כ לפי זה טרפה הוא דאסור מדרבנן למזבח ומ"מ חשיב להו במתניתין בהדי הנך דאין ראויה לבא אל פתח א"מ אע"ג דהוא מדרבנן וא"כ ה"נ לר"י בחטאת הנודעה לרבים אע"ג דמדרבנן אינה מכפרת הא אינה ראויה לבא א"פ אה"מ וא"כ כרת מאי עבידתיה ואמאי לא מקשה הגמרא נמי לר"י וע"כ צריכים לומר דמשו"ה לא מקשה לר"י די"ל לר"י דברייתא מיירי בלא נודעה לרבים דמכפרת וכ"ז הוא לפי הס"ד אבל לפי מה דמתרץ ואמר כרת שע"י דבריהם באת לו אוקמוהו רבנן ברשותו וכו' י"ל לר"י נמי מיירי ברייתא בין נודעה ובין לא נודעה וכרת מדבריהם ושפיר כתב הרמב"ם ומאימתי העמידוה ברשותו כדי לחייבו כרת דהא אף לר"י צריכין לאוקמא בנודעה וכרת מדרבנן ומתורץ קושית הלח"מ ומתורץ דברי הט"ז וכמו שנתבאר. אך אכתי דברי הט"ז תמוהין מטעמים אחרים דמה שהקשה על הב"י וכתב דהתי' א' דמיירי קרא בלפני יאוש פשיטא ל"ל קרא דהכא פ' בב"ק קרבנו ולא הגזול אימת אי לפני יאוש פשיטא ל"ל קרא וכו' וזה אינו קושיא כ"כ דהתוספות כתבו דמשו"ה פריך פשיטא דאינו קדוש דגזל ולא נתייאשו הבעלים שניהם אינם יכולין להקדישם וא"כ הכא לא שייך האי טעמא כלל ומשו"ה אין להקשות פשיטא וכבר הקשו כן המפרשים על הט"ז. וכן מה שהקשה על התי' השני דליבון הוי שינוי וליבון אינו חוזר לברייתו וכו' עי"ש בח"מ דמבואר דליבון לא הוה שינוי דהמחבר כתב בסי' ש""ס צמר וצבעו או נפצו או לבנו וכו'. וכתב הש"ך תימא דבהגוזל אמרינן דליבון לא הוה שינוי כמו ברפ"ג וכן כתב המחבר עצמו ביו'"ד וכו' וצ"ל דט"ס הוא בספרי המחבר עי'"ש אלמא דליבון לא הוה שינוי וכן מה דתי' הט'"ז דהרמב"ם סבר כפי' ר"ת ומשום מצוה הב"ב ואף דליבון היה קודם המצוה ברמב"ם פ' ה' מה' א"מ שהבאתי לעיל מבואר איפכא דאפילו היכא דקנוי לו מחמת שהקדיש דזה הוא אפי' לר"י בתוספות מצוה הב"ב היא מ"מ הרמב"ם לא קרי לה מצוה הב"ב ופשיטא דלא סבר הרמב"ם כפי' ר"ת דכתב הרמב"ם הגונב או הגוזל והקריב הקרבן פסול והקב"ה שונאו וכו' ואם נתייאשו הבעלים הקרבן כשר אלמא דלא סבר כפי' ר"ת לפסול משום מצוה הב"ב. ולפי זה יש לתרץ נמי מ"ש המ"א בסי' י"א בס"ק י' משמע דקנאן בשינוי מעשה רמ"א משמע דס"ל דאפילו קודם יאוש כשר וכ"ה ר"ס תרמ"ט עי"ש והיינו מש"כ המחבר כל ד"מ פסולים בגזול ובגנוב בין לפני יאוש ובין לאחר יאוש אבל גזל וקנאו בלא סיוע המצוה כגון גזל לולב ושיפהו כשר דקניא בשינוי מעשה וכו' ומשמע אפי' קודם יאוש. ולכאורה קשה דהא התם דוקא בשינוי בלא סיוע המצוה ומשמע אבל בשינוי בסיוע המצוה פסול והכא הא השינוי בסיוע המצוה הוא היינו דגזל צמר ועשאן חוטין וטוויה בעינן לשמה והוה כשינוי בסיוע המצוה אבל לפי טעמא דהתם דין דשינוי בלא סיוע המצוה הוא מדברי הר"ן והכא לפי דעת הב"י הוא מדברי הרמב"ם והנמ"י והרמב"ם הא אינו מחלק בין אם השינוי בלי סיוע המצוה בין אם הוא בסיוע המצוה דלעולם וקנה ושעיר מייתי המג"א ראיה מהתם דכמו דהתם בשינוי בלא סיוע המצוה קנה בלא יאוש וכשר לדעת הר"ן כן הכא נמי לדעת הרמב"ם ז"ל בסיוע המצוה קנה וכשר לדעת הרמב"ם ז"ל אף בלי יאוש ואין להקשות על הש"ע דהתם סתם דכשר דוקא בשינוי בלי סיוע המצוה והכא סתם דכשר אף בשינוי בסיוע המצוה ויש לומר דהתם לכתחלה הוא דכשר משום הכי בעינן בלי סיוע המצוה והכא דכשר דוקא בדיעבד כשר אף בלי סיוע המצוה וכדעת הרמב"ם ז"ל:
<b>והנה</b> עוד קשה לי על הכסף משנה שכתב שרבינו שכתב מצמר הגזול פסול נראה דמיירי קודם יאוש אי נמי אפילו לאחר יאוש לא קנה משום דהוה שינוי החוזר לברייתו דלמה הוצרכו לזה הא הרמב"ם ז"ל כתב שם בה' י"ב ציצית שעשה עכו"ם פסול וכו' אבל אם עשה ישראל בלי כונה כשרה וכו' וכתב הכ"מ מה שכתב אבל אם עשה ישראל אותה בלי כונה כשרה לא בטווית החוטין קאמר דהא בעינן לשמה כדבסמוך אלא בנתינת החוטין בכנף וכו' וא"כ טווית החוטין בעינן לשמה ומבואר באחרונים דדוקא אם הוה שלו הוא דמהניא אבל אי לא הוה שלו לא מהני הטוויה דלשמה דבדבר דלאו דידיה ואינו ברשותו לא מהניא מה שחשב לשמה והוה כאילו נטוה שלא לשמה ואם כן למה הוצרך הכ"מ לומר משום דהוי שינוי החוזר לברייתו האי שינוי הגוף ר"ל שינוי השם דמעיקרא צמר והשתא תיפוק ליה דלא נטוה לשמה דהא כיון דלא הוי דידיה מעיקרא לא מהני מחשבתו שחשב לשמה והוי כאלו נטוה שלא לשמה ובציצית אם לא נטוה לשמה פסולה וא"כ אפילו לא הוי שינוי החוזר לברייתו פסול משום פסול שלא לשמה. ואין להקשות על הט"ז דלמה הוצרך לומר דרמב"ם סבר כפירוש ר"ת וכו' ופסול משום מצוה הב"ב תיפוק ליה דהוי כאילו נטוה לשמה ופסול משום דבעינן טויה לשמה י"ל דהט"ז אזיל לשיטתו דכתב דליבון הוי שינוי וקנה ביאוש ובשינוי קודם הטויה ואם כן שפיר הוה הטויה לשמה משום הכי הוצרך לומר דהרמב"ם סובר כפירוש ר"ת ומשום מצוה הבאה בעבירה אבל הכסף משנה קשה ונראה לתרץ דכמו דאמרינן הגנב והגזלן שתרמו תרומתן תרומה משום דהוי יאוש ושינוי השם וא"כ חל קדושת תרומה עם שינוי השם ביחד ה"נ כשהתחיל לטוות חל הטויה לשמה ושינוי השם ביחד ומהני וכמו דאמרינן פ"ב דגיטין (דף כג) והא דקי"ל דגיטו וידו באין כאחד וה"נ הטויה לשמה והשינוי לשמה באים כאחד משום הכי הוצרך לומר דהוי שינוי החוזר לברייתו:
<h3>סימן יב</h3>
<b>עוד</b> <b>להנ"ל</b>
<b>מצינו</b> בתוספות ב"מ (דף ק') וז"ל אבל אם המוכר מוחזק מועיל אפילו הוא טוען שמא שהיה מוחזק בודאי מתחלה קודם מכירה כשהיתה פרה מעוברת וצ"ע מהא דאמרינן גבי ספק בכורות תפסו כהן אין מוציאין מידו דהתם נמי יש לו לישראל חזקת מעוברת ולא מועיל תפיסת כהן ואמאי קאמרינן שאם תפס הכהן הוי ישראל מוציא מחבירו וזה דוחק לומר דהתו' דבכורות אזיל בשיטת הרמב"ם ז"ל דפסק כרב הונא דלמפרע הוא קדוש כמ"ש בפ"ד מבכורות א"כ לא היה שום חזקת מרא קמא דבשעה שנולד ספיקו עמו והתוספות אזל בשיטת הרא"ש והטור כיו"ד (סי' שטו) ויש לבעה"ב חזקת מרא קמא דמכאן ולהבא הוא קדוש. אי אפשר לומר כן דהא לפי דעת הרמב"ם דסבר דאין לו חזקת מרא קמא דלמפרע הוא קדוש מ"מ י"ל שמודה דבמעי אמו תולין שאין הבכור קדוש עד שיצא לאויר העולם וכ"ז שלא יצא לאויר העולם הוי ליה בחזקת ישראל כמו התם (דהתוספות שם ב"מ דף ק') הוי המוכר מוחזק במה שהיתה מעוברת כמו כן הכא גבי ספק בכורות יש לישראל חזקת מעוברת כ"ז שלא יצא לאויר העולם:
<b>ממני</b> <b>ידידו</b> <b>נצח</b> <b>אברהם</b>
<h3>סימן יג</h3>
כבוד ה' המופלג והחריף וכו' מי"ח אברהם נ"י פה ביאליסטאק:
<b>מה</b> שהקשה על התוס' בבא מציעא (דף ק') דכתבו אבל אם המוכר מוחזק מועיל אפילו הוא טוען שמא שהיה מוחזק בידו מתחלה קודם מכירה כשהיתה פרה מעוברת והקשה מהא דאמרינן גבי ספק בכורות תפסו כהן אין מוציאין מידו דהתם נמי יש לו לישראל חזקת מעוברת וכו' לק"מ דהתם איכא פלוגתא דהרמב"ם פסק תפסו כהן אין מוציאין מידו והוא בפרק ה' מה' בכורות דכתב כל בכור שהוא ספק וכו' ואם תפסו הכהן אין מוציאין מידו וכתב הש"ך דהשתא ה"ל הישראל המוציא ועליו ל"ר והתוספות כתבו דתפסו כהן מוציאין מידו ותוס' שם בד"ה פוטר ממונו עי"ש ואם התוספות דהכא אזלי לטעמייהו למה דאמרי' (בפ"ק דף ו) דכמו דאמרי דמוקמינן אחזקה כשהיתה פרה מעוברת וה"נ אמרו בספק בכור והרמב"ם ז"ל דסובר דתפסו כהן אין מוציאין מידו ולא מוקמינן אחזקה כשהיתה פרה מעוברת ה"נ בהמחליף פרה בחמור סבר דלא מוקמינן אחזקה שהיתה פרה מעוברת היכא דטוען שמא דכתב בפרק כ' מה' מכירה ה"י המחליף פרה בחמור וילדה וכו' אפילו אמר המוכר איני יודע על הלוקח לה"ר. וכתב הכ"מ ומה שכתב המחבר אפי' אמר המוכר איני יודע שישבע המוכר שאינו יודע לאו למימרא שהלוקח טוען טענת ברי ולא ה"ר ומוכר אמר איני יודע שישבע המוכר שיהיה שלו שהרי יתבאר שאם שניהם טוענים שמא יחלוקו כש"כ שהלוקח טוען טענת ברי וכו' שאינו נוטל המוכר וכו' אלמא דלא מוקמינן אחזקה שהיתה מעוברת וכן מהא דכתב בפי"א זה אומר איני יודע וזה אומר איני יודע ואינם ברשות אחד מהן יחלוקו וכו' אלמא דלא מוקמינן אחזקה שהיתה מעוברת ואם הרמב"ם ז"ל אזיל לשיטתו למה דאמר בספק בכור בתפסו כהן אין מוציאין מידו ולא מוקמינן אחזקה כשהיתה מעוברת וה"נ בהמחליף פרה בחמור אמר הרמב"ם ז"ל דלא מוקמינן אחזקה כשהיתה מעוברת והרמב"ם והתוספות ז"ל אזלי לטעמייהו ואכתי קשה דלמה בהמחליף פרה בחמור כתב הרמב"ם ז"ל בספיקא יחלוקו ובספק בכור פסק הרמב"ם ז"ל כל דאלים גבר אבל כבר ביאר הרשב"א ז"ל דברי הרמב"ם ז"ל דהרשב"א ז"ל בתשובות (סי' שיא) כתב ותמה אני על מה שכתב הרמב"ם ז"ל גבי ספק בכורות ואם תפס אותו הכהן אין מוציאין מידו וכו' והלכך האי ספק בכור ספק גמור הוא ולא אתחזק בו ישראל יותר מכהן ולא כהן מישראל דאע"ג דאתחזק ישראל ביום בולד מיהא לא אתחזיק וה"ל כי ההיא דהמחליף פרה בחמור וילדה אלא דהתם אית ליה דררא דממונא למר ולמר והכא ליכא דררא דממונא לחד מנייהו והלכך כל דאלים גבר עי"ש הכי נתברר דבמחליף פרה בחמור יחלוקו משום דאית להו דררא דממונא ובספק בכור דלית להו דררא דממונא כל דאלים גבר ועי' בקצוה"ח בחו"מ (סי' רכ"ג):
<h3>סימן יד</h3>
<b>בענין</b> דתופס לבעל חוב אמרו חז"ל לא קנה המלוה צריכים אנו לבאר מדוע לא קנה חבירו לכאורה קשה להבין זאת כי לדעת רש"י ז"ל משמע אם עשה המלוה שליח להתפיס ותפס השליח קנה המלוה ולדעת התוספות לא משמע כן כי כן מוכח מסברתו עי"ש. צריכים להבין מה סברתם דמר לא נקיט כהאי ומר לא נקיט כהאי. ועוד ולדעת התוספות לפי סברתם צריכים להבין מאי כוונתם הא בכל מקום אמרינן שלוחו של אדם כמותו א"כ צריך להיות כמו המלוה אם תפס הרי בודאי היה קונה כי שלו הוא תפס כמו כן אם תפס השליח בעדו ג"כ צריך לקנות וזה אי אפשר לומר שכונת התוספות הא דלא קנה המלוה ע"י שליח משום שלא כתב להשליח שטר הרשאה א"כ יכול לומר הלוי לאו בעל דברים דידי את בזה זאת לא נוכל לומר כן הא הרא"ש ז"ל אמר אפילו ע"י הרשאה נמי לא קנה משום דלאו כל כמיניה לזכות לזה ולחוב לאחרים עי"ש וכו' לבד זה צריכים להבין את דברי הרא"ש ז"ל מאי סברתו שאמר אפילו שכתב לו הרשאה נמי לא קנה המלוה משום דלאו כל כמיניה וכו' הא שלוחו של אדם כמותו ועוד הא כתב לו הרשאה והרשאה הרי הוא במקום המלוה אמאי לא קנה הממון תיכף שבא ליד השליח אפילו אם נאמר שהשליח עשה איסור במה שתפס כיון שחב לאחרים הוא מ"מ היה צריך לקנות הממון זה כיון שאין המלוה עשה שום איסור בגוף הממון כמו איסור ריבית וכדומה כי ממון זה לא גרע מאדם שנשבע שלא למכור מנכסיו לחבירו ולסוף מכר הרי מכירה גמורה היא ולא אמרינן דלא מהני משום כל מדאורייתא לא תעביד אי עביד לא מהני כיון שאין האיסור נעשה במכירה עצמה רק מצד השבועה משום הכי הוי מכירה ומותר ליהנות מהממון ועיין (בט"ז יו"ד סי' רל"ח ס' ל"ו ובח"מ סי"ח א"כ ה"נ כיון שאין האיסור בצד הלואה גופא רק בהתפיסה שלו נעשה האיסור בזה לא אמרינן אי עביד לא מהני הרי בודאי היה צריך לקנות הממון שלו ביד השליח.
<b>אך</b> נוכל לתרץ דהענין הוא כך הא דכתב רש"י ז"ל דאם המלוה עשה שליח קנה הממון כוונתו משום שלוחו של אדם כמותו ולא דמי לעובדא דאמימר בר חשו דהתם מיירי גבי יתמי דשכיב הלוי ושבק להן מטלטלין כדאיתא התם דשבק להן ארבא פירש"י ז"ל שליח התופס מטלטלין של לוה לצורך בע"ח. ועי"ש בכתובות (דף פה) והא קיי"ל מטלטלין דיתמי לא משתעבדי לבע"ח לכך ניחא דגבי אמימר בר חשו לא מהני התפיסה משום המלוה גופא שיתפוס מהיתומים היה קונה אין זה אלא מצד מצוה בעלמא אבל מצד הדין אין יכול להתפיס מהם כמבואר (בח"מ ק"ז) וז"ל אין כופין אותם לשלם את החוב רק מצוה עליהן שישלמו את חוב אביהם כש"כ אם עשה שליח להתפיס ודאי לא קנה אע"ג דשלוחו של אדם כמותו מ"מ לאו כל כמיניה לחוב לזה כדי לזכות לזה כיון דמצד הדין אינו יכול לגבות ממנו אם היתומים אינם רוצים לשלם את החוב ובא השליח ותפס מהן בעל כרחם המלוה גופא עשה הדבר שלא כהוגן במה ששלח השליח לתפוס לכך לא קנה הממון אפי' דמטא לידו אבל הכא בב"מ מיירי גבי לוה גופיה ולא מיירי ביתומים בזה האופן אם המלוה רוצה לתפוס יכול לתפוס מצד הדין כמו שאמרו חז"ל אפי' מגלימא דעל כתפיה נמי יכול לגבות לכך אם עשה גם כן שליח לתפוס ותפס קנה המלוה את הממון. אבל לדעת התוספות והרא"ש דסברי אפילו על ידי שליח נמי לא קנה והביאו ראיה לזה מאמימר בר חשו משום דסברי שהטעם דמטלטלי דיתמי לא משתעבדי לבע"ח משום דאין המלוה סומך עליהן אבל מעשה דארבא ודאי סמיך עליהן לכך משעבד למלוה כמו קרקעות ואם פשה שליח לתפוס ודאי היה צריך לקנות מפני מה לא קנה אלא ודאי משום דלא אמרינן שלוחו של אדם כמותו במקום דחב לאחרים ולא מהני הרשאה היכא דחב לאחרים בזה לא אמרינן שלוחו של אדם כמותו כי עיקר הלימוד שלוחו של אדם כמותו נפקא לן מתרומה שהשליח שתרם תרומתו תרומה וכיון ששליחות מהכא נפקא לן על כרחך צריכים לומר שיהיה דומה לתרומה ומה תרומה שהשליח הולך לתרום התם לא מצינו שום חוב בין לגבי בעה"ב ובין לגבי הכהן לגבי בעה"ב יש זכות בזה שמצוה עביד שהתורה צוה לו שיתרום תרומה ולא אמרינן שחוב לבעה"ב מה שהשליח עביד מצוה שתורם תרומה שלו כי אמרו חז"ל שניחא לו ליעביד מצוה בממונו משום דאמרינן שלוחו של אדם כמותו אפילו אצל מצוה אמרינן כן כמו שבארנו לעיל גבי תרומה. וגם מצינו אצל קדושין האיש מקדש בו ובשלוחו עי"ש וגם אצל שחיטת הפסח וגם אצל קידוש של שבת אחד מוציא את חבירו וכדומה ועיין (בשאלות ותשובות בעל טיב גיטין) עי"ש שהאריך הרבה בזה ולגבי כהן ודאי זכות הוא לו שניתן לו התרומה ולא אמרינן שהשליח הוה תופס לבע"ח במקום שחב לאחרים לגבי שאר כהנים משום שאין זה חוב רק טובת הנאה לבעלים למי שרוצה ליתן יכול ליתן לכן אינו שייך שחוב להן לפי שיטת (התוספות ב"מ ד' י') שסובר טובת הנאה הוא ממון ואם תפס הכהן הרי חייב לשלם עבור טובת הנאה הרי נראה מזה שהכהן אין לו זכות כל כך משום שבעה"ב יכול לומר לו שנתתי לכהן אחר. לכן אינו שייך לקרא חוב אם כן מוכח מזה בדבר שאינו חב לכל אפילו לגבי בעה"ב אינו שייך חב לאחרים במה שיעשה שליח אם כן הכא גבי מלוה הרי יש לו זכות שהרי יכול לתפוס בעצמו הממון מיד הלוה אבל כיון שחב לאחרים לא אמרינן שלוחו של אדם כמותו דלא מצי יליף מתרומה דהתם אינו חב לכל אדם. כך לדעת התוספות. ולרש"י ג"כ ניחא שסבר שגבי תרומה נמי חד הוא לשאר כהנים אם השליח תרם ונתן לכהן הוה חוב לשאר כהנים משום שאם הכהן תופס התרומה מבעל הבית אין מוציאין ממנו ולא מצי אמר איני רוצה ליתן לך כי כן מצינו (בחולין דף קל.) המזיק מתנות כהונה או אכלן הרי זה פטור כמו הכא גבי הלואה הוי לכל מלוה חוב מה שהשליח תופס כי כ"א היה חפץ לתפוס כמו כן גבי תרומה הוה חוב לשאר כהנים שכל אחד ואחד היה יכול לתפוס מ"מ אמרינן דהוה שליח ושלוחו של אדם כמותו משום דבעה"ב יכול ליתן לכל מי שירצה וכן לדעת הרמב"ם ז"ל דסבר שהלוה יכול ליתן לכל מי שירצה אע"ג דחב לאחרינא וראיה לזה הביא מתרומה דגבי תרומה נמי יש חוב לאחרים דסבר טובת הנאה אינה ממון ואם רוצה לתפוס יכול להתפיס עיין בקה"ח (בסי' קה) מוכח מזה שגבי תרומה נמי יש חב לאחרינא משו"ה נוכל ללמוד מתרומה כמו התם שבעל התרומה יכול לעשות שליח לתרום תרומה וליתן לכהן אע"ג דחב לשאר כהנים לדעת הרמב"ם כמו כן הכא יכול המלוה שהוא בעל הממון (שהמלוה הוא בעל הממון משום שמשועבד למלוה עיין בנתיבות סי' ק"ה) לעשות שליח לתפוס מן הלוה. אבל אם הכהן עושה שליח להתפיס תרומה מבעה"ב אין תפיסת השליח מועיל ולא מהני התפיסה ויכול בעל הבית להוציא ממנו משום דלא דמי להלואה ואפילו לדעת רש"י ז"ל נמי לא מהני משום דגבי הלואה אם המלוה עשה שליח להתפיס תפיסתו תפיסה וקנה המלוה משום דאם המלוה לבדו ילך לגבות את חובו הרי ע"כ חייב לשלם מצד הדין אבל התם אם הכהן לבדו ילך ליטול תרומה מבעל הבית אינו יכול ליטול בע"כ של בעל הבית מצד הדין רק אם תפס תפיסתו תפיסה. אבל כ"ז שביד בעל הבית אינו יכול ליטול ממנו מצד הדין דיכול לומר אני אינו רוצה ליתן לך משו"ה לא מהני השליחות ששלח להתפיס מן בעל הבית. אבל אם הכהן עשה שליח כהן אחר להתפיס תרומה מבעל הבית בזה נוכל לומר דמועיל התפיסה שלו שתפס בעדו משום מגו דזכי וכו'. והקצה"ח שמתרץ לדעת רש"י ז"ל קשה קצת וז"ל דרש"י סבר דזכיה לא מטעם שליחות ומביא ראיה מן התורם שלא מדעת תרומתו אינה תרומה אלא דוקא בדשויא שליח כמבואר בב"מ תרגמא רבא אליבא דאביי בעשאו שליח ומוכח דלאביי דאמר יאוש שלא מדעת לא הוה יאוש שליחות שלא מדעת נמי לא הוה שליחות וכו' קשיא לי איך מדייק מאביי דאמר יאוש שלא נודעת דזכיה לא הוה משום שליחות הא אינו דומה דגבי יאוש אמרינן דלא הוה יאוש שלא מדעת משום דלא אמרינן כיון דהשתא ניחא ליה מן הסתם מעיקרא נמי ניחא ליה. אבל בזכיה ודאי ניחא למי שרוצה לזכות נוכל לומר דזכיה הוא מטעם שליחות כיון דברי לן דניחא ליה אבל גבי תרומה אם תרם שלא מדעת לא הוה תרומה דניחא ליעבד מצוה בממונו ע"י עצמו ולא ע"י שליח מש"ה לא אמרינן בזה דזכיה הוה מטעם שליחות וכאילו עשה שליח לתרום משום דאין זה זכיה. ועוד צ"ע הא הקצה"ח כתב בסי' רמ"ג וז"ל הא דאיבעיא להו התורם משלו על של חבירו צריך דעת בעלים או לא מי אמרינן כיון דזכות הוא לו וכו' קשיא לי הא שליחות לאו מדין דניחא ליה או לא ניחא ליה אלא גזה"כ דמה אתם לדעתכם אף שלוחכם נמי לדעתכם וי"ל דתורם משלו על של חבירו שאני דלא בעינן שלוחו לדעתו אלא בתורם משל בעל כרי על בעל כרי אבל בתורם משלו על של חבירו כיון שאינו של בעל כרי לא בעינן שליחותו ממש ואין הדבר תלוי אלא אי זכות הוא לו וזכין לאדם שלא בפניו או לאו זכות דמצוה דנפשיה עדיף עכ"ל. מוכח מזה דנפקא מינה בין בתורם משל בעל כרי על בעל כרי ובין מתורם משלו על של חבירו קשיא לי האיך מדייק מתרומה דזכיה לאו מטעם שליחות הא לא דמי לתורם שלא מדעת וכו' דהתם בעינן שלוחו מדעתו כיון שתרם משל בעל כרי על בעל כרי. אבל בכל מקום זכיה הוה משום שליחות כיון דזכות הוא לו הוה שליח בעדו אפילו שלא מדעת:
<b>אך</b> נוכל לתרץ דאין אנו יכולין לומר שזכיה היה משום שליחות ואנן סהדי דעשה שליח כיון דזכות הוא לו לא אמרינן כן ושפיר מדייק מתרומה מדין דהתורם שלא מדעת וכו' כי בתרומה נמי יש זכות לבעל הבית כמו שכתב הרמב"ם בפ"ג מה' תרומה וז"ל התורם שלא ברשות הוה תרומתו תרומה עכ"ל. משמע מדעת הרמב"ם שגבי תרומה יש זכות לבעל הבית ומה הזכות. ע"כ צריכין לומר דלגבי מצוה ברי לן שזכות הוא לו במה שעשה מצוה כדמסיים הגמרא במסקנא לא אמרו כלך אצל יפות אלא לענין תרומה משום דמצוה וניחא ליה אבל הכא וכו'. מוכח מזה דלגבי מצוה ברי לן דניחא לו אע"ג דהשליח עשה מצוה זו מ"מ כיון ששלוחו של אדם כמותו אמרינן אפילו לגבי מצוה כה"ג משו"ה שפיר מדייק הקצה"ח מתרומה דאי אמרינן דזכיה משום שליחות ואנן סהדי כאלו עשה שליח אמאי אוקמא הגמרא בדשויא שליח הא אפילו בדלא שויא שליח נמי היה צריך להיות תרומתו תרומה מטעם זכיה כיון דברי לן דניחא לו אלא ודאי ע"כ צריכים לומר דזכיה לא מטעם שליחות אלא גז"ה דאיש זוכה לאחרים משו"ה אימתי אמרינן דאיש יכול לזכות לאחרים דוקא דליכא שום חב לאחרים ועי"ש בקצה"ח. ולפי זה ניחא מה שגרם (התוספות דב"מ ד' כ"ב) הנ"מ ולא גרסינן ותסברא עי"ש דאי גרסינן ותסברא משמע דחוזר ממה דאוקמא מעיקרא בדשויא שליח אלא אפילו בדלא שויא שליח נמי תרומתו תרומה הוא משום דמצוה שאני דברי לן דניחא ליה וזכות הוא לו שתבואתו תצא מחזקת טבל אבל לפ"מ דבארנו ע"כ צ"ל דאפילו להס"ד דגבי מצוה שאני וברי לן דניחא לו במה דתרם חבירו תרומתו אבל (בסי' רע"ג) הא דכתב הקצה"ח דנ"מ בין מתורם משל בעל כרי על בעל כרי ובין מתורם משלו על של חבירו היינו דוקא לדעת הרשב"א ז"ל והתוספות ועי"ש אבל לא בדעת עצמו כדבארנו לעיל שהולך לדעת הרמב"ם דבמצוה שאני בגילוי דעת למפרע סגי. אבל לדעת הרשב"א ז"ל נוכל לומר דאינו סובר דבמצוה שאני אלא סבר כפי' הירושלמי פ"ק דתרומות ה' א' דפי' אם בא בעל הבית ואמר כלך אצל יפות הרי זה תרומה אין זה תרומה אלא מכאן ולהבא אבל לא למפרע ועי"ש (במשנה למלך) בזה נוכל לומר דהרשב"א ז"ל סבר דלא מהני תרומתו שלא ברשות ואפילו למסקנת הגמרא. והא דקאמר הגמרא לא אמרו כלך אצל יפות ונמצאו יפות תרומתו תרומה אלא לענין תרומה בלבד משום דמצוה הכי פירש דלגבי מצוה בגילוי דעתו מהני דלהוי תרומתו תרומה השתא אבל בלא גבי מצוה לא מהני במה דאמר אמאי לא נתת להם מיפות דנוכל לומר משום כסיפותא הוא דאמר:
<h3>סימן טו</h3>
<b>ב"ק</b> דף י"ג ע"ב ד"ה זרק כתבו התוספות דאם זרק חץ או אבן על הכלי ובא אחר וקדם ושברה חייב דאל"כ לא משכחת בצרורות ח"נ עכ"ל. ובקצה"ח (סי' ש"ץ) ראיתי שדוחה הוכחת התוספות וז"ל ומה שהקשו התוספות דאל"כ לא משכחת ח"נ בצרורות נראה דמ"מ אינו אלא כחו. ואע"ג דכמאן דנשבר דמי מ"מ כיון דאינו אלא ע"י כחו הלכה למ"מ דח"נ הוא דמשלם ע"כ עי"ש והביא ראיה מהרא"ש ז"ל שהוכחת התוספות אין הוכחה דגם בזורק חץ אזלינן בתר מעיקרא שכתב בפרק כה"י גבי התיזה ברה"ר והזיקה ברה"י חייב וז"ל אע"ג דגבי דרסה על הכלי ונתגלגל למקום אחר ונשברה אסיקנא לעיל כרבה דבתר מעיקרא אזלינן הכא לא אזלינן בתר מעיקרא אלא אחר המקום שנעשה שם ההיזק דגלי לן קרא ברגל ובער בשדה אחר עי"ש ואי נימא לחלק בין זרק חץ לזרק כלי א"כ מאי קשיא ליה מדרבה דהא התם התיזה ברה"ר דאינו אלא צרורות והוה ליה זורק חץ אלא ודאי דהרא"ש אינו מחלק בין זורק חץ לזורק כלי. אך לפענ"ד נראה לומר דלא כהקצה"ח שדחה הוכחת התוספות כי הוכחת התוספות הוכחה כי התוספות מפרש הגמרא בענין אחר והרא"ש ז"ל מפרש הגמרא בענין אחר. אך קודם לזה צריכים לבאר לכאורה מאי ראיה היא שהביא מרבה לבעיא דרבא הא גבי רבא מיירי שהבהמה דרכה על כלי ולא שברתה ונתגלגל למקום אחר ונשבר מהו בתר מעיקרא אזלינן וגופו הוא ומשלם נזק שלם או בתר תבר מנא אזלינן וצרורות הוא ותפשוט מדרבה דאמר רבה זרק כלי מראש הגג ובא אחר ושברו במקל פטור אלמא דבתר מעיקרא אזלינן וראיה זו לפי ענ"ד אן זה ראיה כלל הא רבא איירי באדם שזורק וזה קיי"ל דאין דין צרורות באדם מה שאין כן לענין הבהמה אף שהיא כגופה מ"מ כך נאמרה הלמ"מ דחצי נזק משלם דמאחר שלא נשברה על מקומה ממש דין צרורות יש לה אלא ע"כ סברת הגמרא לפי פירוש התוספות הכי פרשינן דיש שני אופני הזיקות בעולם אחד יש היזק שבא מן המזיק שעשה בגוף הכלי ויש היזק שנעשה מן המזיק שלא עשה בגוף הכלי רק מן המעשים שלו גרם להזיק את הכלי כגון שנטל כלי של חבירו ושבר בידים הרי זה מזיק בגוף הכלי ועל זה ודאי מחייבינן לו לשלם ומזיק שאינו עושה בגוף הכלי רק מצד המעשים שגרמו שהכלי יהיה נשבר כגון הזורק כלי מראש הגג ובא אחר ושבר אף על גב דהראשון לא שבר אותה בידים רק מצד מעשיו שזרק אותה מהגג מחייבינן לו לשלם ולא לאחר משום שהשני לא עשה שום היזק כי בלאו הכי היתה נשברה אין זה אלא מהראשון לכך מחייבינן לו אבל להשני אין לו רק דין גרמא בעלמא הוא כיון דההיזק היה מוכרח לבא בלי שבירת השני אף שזה קדם והזיק פשיטא דפטור. וכן ראיתי (במשנה למלך פ"ג מה' גזלה ואבדה) וז"ל עוד הקשו התוספות ב"ק דמ"ה הקשו לרש"י דאם הוא פטור כשתופסים אותו מאליהם כשמתפיסו בידים נמי יפטר דסוף סוף אפילו לא היה מתפיסו בידים היו תופסים אותו מאליהם ולא הפסידו בעלים כלום בהתפסתו. והנה קושיא זו נראה דקושיא אלימתא היא דהא פשיטא דע"כ לא אמרינן דמזיק בידים דחייב אלא כשאותו היזק לא היה מוכרח לבא אם לא היה המזיק אבל כשאותו ההיזק היה בא אף שזה קדם והזיק פשיטא דפטור הרי זה דומה לפי מה שכתב (רב"י בפ"ז מה' חובל דין י"ב) הזורק כלי מראש הגג לארץ ולא היה תחתיו כלים וקדם אחר ושברו במקל פטור וכו' עי"ש. הרי מבואר שכל המזיק דבר שאותו ההיזק היה בא אף אם לא הזיק הוה גרמא בעלמא ופטור ובזה שפיר הביא הגמרא ראיה מדין של רבה דאמר אם אחד זרק כלי של חבירו ובא אחר וקדם ושבר פטור משום שהראשון עשה מעשה בגוף הכלי והשני הוא גרמא בעלמא עביד משום הכי פטרינן לו כמו כן גבי בהמה שדרסה על כלי ולא שברתה ונתגלגל למקום אחר ונשבר ודאי מחייבינן לו נזק שלם כיון שהבהמה עשתה מעשה בגוף הכלי מה שדרסה עליה נמצא מה שנתגלגל הכלי למקום אחר ונשבר היה משום מעשה הבהמה שעשתה מקודם לכך מחייבינן לה נזק שלם דבתר מעיקרא אזלינן אבל אם זרק חץ או אבן על כלי של חבירו ובא אחר וקדם ונשבר ודאי מחייבינן לשני משום שהראשון לא עשה שום מעשה בגוף הכלי רק שזרק צרורות על כלי של חבירו והשני עשה מעשה בגוף הכלי במה ששבר הכלי בידים ופשע יותר מן הראשון משום הכי מחייבינן להשני לחוד ולא יכול השני לתבוע מן הראשון חצי נזק שהוא נמי היה יכול לשבור את הכלי בחיציו שלו מ"מ לא ברי הזיקו שפעמים יכול להיות שהאבן אינו נופל על הכלי אבל השני הרי הוא מזיק בידים ודאי מחייבינן לו דאם לא כן אלא אפילו בכה"ג נמי מחייבינן לראשון משום שנחשב כאילו הוא בעצמו עשה ההיזק כמו דאמרינן גבי אשו משום חציו הוא מחייבינן לו אע"ג דממקום גחלת דלקה אש מאליו מ"מ מחייבינן לו על כל הגדיש משום דאמרינן מה שנעשה בסוף ההיזק הרי זה דומה כאילו עשה מיד בשעת זריקת החץ א"כ ג"כ הכא אם היה זורק חץ על כלי של חבירו מחייבינן לו משום שדומה כאילו עשה מיד ההיזק אע"ג דנשבר אח"כ מ"מ מחייבינן לו א"כ אי אמרינן הכי לא משכחת חצי נזק צרורות משום שגבי בהמה נמי צריכים לומר כן מה שהבהמה דרסה על צרורות הרי זה נחשב כאילו שברה מיד אלא ודאי ע"כ צריכים לומר דאנן אמרינן כן כיון דלא ברי הזיקו לא אמרינן כאילו שברה מיד משו"ה אם דרסה על גבי צרורות והתיזה צרורות ושברה כלים מחייבינן לה רק חצי נזק והא דאמרינן גבי אשו משום חציו מחייבינן לו אפילו ממקום גחלת דלקה אש מאליו משום דהתם ברי הזיקא כמו שכתבו התוספות (ב"ק דף כ"ב ד"ה) חציו דחרש וז"ל דלמ"ד דאמר אשו משום חציו הוא לא מחייב אלא באשו שיכול להזיק ברוח מצויה הרבה וקרוב לודאי הזיק כעין חציו וכו' עכ"ל. על כל פנים מוכח מזה שהחיוב של חציו הא דמחייבינן אפילו שלא במקום גחלת משום דברי הזיקו שודאי נדלק כל הגדיש מש"ה חשבינן כאילו עשה ההיזק בידים ובזה ניחא סוגית הגמרא (בב"ק דף י') וז"ל מתקיף לה רב ששת והא איכא מרבה בחבילה היכא דמי אי דבלאו איהו לא אזלא פשיטא אלא דבלאו איהו נמי אזלא מאי קא עביד עכ"ל דלכאורה קשה לפי דעת התוספות הנ"ל דסבר דאם זרק חץ או אבן על כלים של חבירו ובא אחר וקדם ושבר מחייבינן לו ולא לראשון א"כ ג"כ הכא גבי מרבה חבילות נימא נמי שהשני לבד חייב ולא הראשון דקי"ל אשו משום חציו וגבי חץ קאמר התוספות הנ"ל דמחייבינן רק להשני וא"כ איך קאמר הגמרא שאם הראשון הדליק אש אצל גדישו של חבירו ובא אחר ומרבה בחבילות וקרבה ע"י החבילות לגדיש של חבירו והדליק את הגדיש מחייבינן לראשון בלבד ולא להשני אבל לפי שתרצתי לפי התוספות הנ"ל ניחא דלא דמי דהתם שאם זרק חץ או אבן על כלים של חבירו ובא אחר וקדם ושברו דחייבינן לו ולא לראשון משום שלא ברי הזיקו מש"ה מחייבינן להשני שהוא מזיק בידים אבל הכא גבי אש שברי הזיקו ויכול להדליק בלא השני חשבינן בשעה שהתחיל להדליק את הגדיש כמו ששרף כל הגדיש כיון דכרי הזיקו וזה ברור לפענ"ד שזה סברת התוספות כאשר בארנו בע"ה אבל לדעת (הרא"ש ז"ל) דלא מחלק בין זורק כלי לזורק חץ דלעולם מחייבינן לראשון לחוד נוכל לפרש שסבר הא דמדמה הגמרא בעיא דרבא לדין של רבה דאמר אם זרק כלי של חבירו ובא אחר וקדם ושבר פטרינן לו משום דטעמו של הרא"ש ז"ל דמאי דפטרינן להשני משום דבתר מעיקרא אזלינן וחזינן כאילו הוא שבר כמו כן גבי בהמה אם דרסה על הכלי ולא שברתה ונתגלגל למקום אחר ונשבר מחייבינן לו לשלם נזק שלם דבתר מעיקרא אזלינן ונחשב כאילו שברה בדריסתה מיד וכן אם זרק חץ או אבן על כלים של חבירו נחשב כאילו שברה תיכף ומיד ודמי זאת כמו אם היה מכה ממש בהחץ על הכלי והיתה נשברת תחת ידו. וכן משמע (בנ"י) שחיובו משעה שיצא החץ מתחת ידו באותה שעה נעשה הכל. וכן הביא ראיה (הקצה"ח) לדברי הרא"ש מהנ"י ז"ל וכי תימא א"כ לא משכחת חצי נזק צרורות אין שום קושיא דהא גרסינן בגמ' (דף י"ז) וז"ל אמר רבא לעולם כגופו דמי וחצי נזק צרורות הלכתא גמירי לה עכ"ל. היוצא לנו מזה דהלכתא לגרוע אתא וכן כתב הרא"ש ז"ל עי"ש כמו כן הכא אע"ג דבזרק חץ או אבן מחייבינן לראשון משום דחזינן כאילו עשה מיד ההיזק לגמרי מ"מ גבי בהמה לא אמרינן כן משום דהל"מ דחצי נזק צרורות אבל גבי אדם אין דין צרורות באדם כי אדם מועד לעולם וגבי בהמה אין מחייבינן לה אלא דוקא בעשה מעשה בגוף הכלי אז אמרינן דזה דומה כאילו נגמר ההיזק תיכף בעת התחלת המעשה כסברת הנ"י אבל אם לא עשה מעשה בגוף הכלי רק על ידי כחה דהיינו צרורות לא אמרינן כן דהל"מ דגבי צרורות אין משלם אלא חצי נזק משום הכי כתב הרא"ש ז"ל וז"ל אם התיזה ברה"ר והזיקה ברה"י חייב אע"ג דגבי דרסה על הכלי ונתגלגל למקום אחר ונשברה שם אסיקנא לעיל דבתר מעיקרא אזלינן הכא לא אזלינן אלא אחר המקום שנעשה ההיזק וכו' עכ"ל עי"ש וזה כונתו דאין נפקא מינה בין דרסה על הכלי לזורק צרורות כמו דהתם אמרינן בעת שדרסה על הכלי נחשב כאילו שבר מיד כמו כן הכא גבי התיזה צרורות ברה"ר והזיקה ברה"י נימא נמי שפטור משום דנחשב כאלו עשה כל ההיזק ברה"ר אלא מפני מה לא אמרינן כן משום דגזרת הכתוב דגלי לן קרא ובער בשדה אחר והביעור היה בחצר הניזק משום הכי מחייבינן לו ומ"מ אם דרסה על הכלי ברה"ר ולא שברתה ונתגלגל ברה"י ונשבר בכי ה"ג פטרינן לה משום דאזלינן בתר מעיקרא כיון שעשה מעשה בגוף הכלי ולא ע"י כחה ועל זה ליכא הלכה למ"מ דאזלינן בתר הסוף אלא בתר מעיקרא ואמרינן כאלו עשה ההיזק מיד ברה"ר לכך פטרינן לה. וגם ראיתי (בס' אבן שתיה) והוא מאריך הרבה בזה הענין עי"ש ואני קצרתי:
<b>אך</b> קשיא לי לפי דעת הרא"ש שסבר דאזלינן בתר מעיקרא אפילו בזורק חץ או אבן א"כ איך פסק הטור (בסי' תי"ח) וז"ל גמל טעון פשתן ועבר ברה"ר ונכנס פשתנו לתוך החנות ודלקה בנרו של חנוני והדליק את כל הגדיש בעל הגמל חייב מפני שהרבה במשאוי ואם הדליקה במקום אחר ונתפשט האש למקום אחר חייב על מקום האש נזק שלם ועל השאר חצי נזק ואם הגמל סיכסך האש בכל הבירה חייב על כולו נזק שלם וכו' עכ"ל. א"כ אי אמרי' דאזלינן בתר מעיקרא אפילו גבי חץ ואשו נמי משום חציו א"כ כיון שהדליק במקצת הבירה הרי הוא כשרוף כולה ואלו בא אחר ושרפו לא היה משלם כלל דאזלינן בתר מעיקרא וא"כ איהו גופיה שמסכסך כל הבירה הרי כבר מבוער ולא לחייב אלא חצי נזק כמעיקרא. בשלמא לפי התוספות אין שום קושיא דהא סברי גבי חץ אזלינן בתר הסוף אע"ג דהיכא דברי הזיקו נמי אזלי בתר מעיקרא כדבארתי לעיל מ"מ הכא לא ברי הזיקו משום דבעת שהדליקה במקום אחד יכול להיות שנכבה השלהבת כמו דאמר ר' יוחנן אם מסר השלהבת לחש"ו פטור משום דלא ברי הזיקו כמו כן הכא אם הדליקה במקום אחד לא ברי הזיקו ששרף את כל הבירה מש"ה ניחא לדעת התוספות דלא אזלינן הכא בתר מעיקרא רק אחר הסוף לכך מחייבינן ליה לשלם נזק שלם אם סכסכה אבל לדעת הרא"ש ז"ל קשה:
<b>אך</b> לפי ע"ד נוכל לתרץ דהנה זה ידוע דהרא"ש פסק בפרק כ"ה וזה לשון הרא"ש שם בהדיא דהא דצרורות חייב חצי נזק היינו בהפקר אבל אם התיזה ממון בעלים משלם נזק שלם דצרורות אורחא הוא כאבנו וסכינו ומשאו שהניח בראש גגו ונפלו ברוח מצויה והזיקה עכ"ל. א"כ ניחא לדעת הרא"ש משום דהרא"ש מחלק בין כלב שנטל חררה וכו' לדין של גמל טעון פשתן וכו' דהתם גבי כלב שנטל גחלת שאין הגחלת מיוחדת לבעל הכלב א"כ ה"ל האי גחלת ממש כצרורות של הפקר שזרקה הכלב למרחוק ומשלם חצי נזק אבל כאן גבי גמל לא שייך כלל חצי נזק שהרי תיכף כשהרבה בטל הגמל הפשתן על הגמל רמיא שמירת הגמל עם הפשתן על הבעלים וא"כ כשהכניס הגמל הפשתן לחנות והודלק הפשתן נעשה גוף הפשתן חץ של בעל הגמל וכשהזיק אח"כ והדליק הבירה ה"ל כחמור שהזיק במשאו שמשלם נזק שלם כמו שכתב הרא"ש בריש פרקין דכיצד הרגל וז"ל וכן כל דבר המחובר בגופה משלם נזק שלם וכו' עי"ש וא"כ כמו זה דומה דין של גמל שהזיקה במשאה שעליה שהיא הפשתן שנעשה מזה ההיזק והגמל שהולך ומבעיר ה"ל כזורק חץ של בעליו למרחוק דחייב נזק שלם נמצא מזה שהרא"ש ז"ל היה סובר בין מסכסכת ובין בלא מסכסכת לעולם מחייב נזק שלם וחולק על דעת (הטור ז"ל) שפסק אם לא סכסכה חייב בעל הגמל אלא חצי נזק דצרורות היא אבל הרא"ש לא סבר כן ומרמ"א בחו"מ בסי' תי"ח נמי משמע שיש מחלוקת בדין זה וז"ל וי"א דאם הדליקה במקום אחד וכו' עי"ש. והטור לא כתב בזה הלשון וי"א רק ואם הדליקה וכו' משמע שיש מחלוקת בדבר זה מש"ה לא קשיא לדעת הרא"ש ז"ל [מהטור] משום שהולך לשיטתו. אבל עדיין קשיא קצת על [הטור] גופא מהא דפסק בסי' תי"ח סעיף י' עשה אחד האש ובא אחר והוסיף אם יש במה שעשה הראשון כדי שתגיע למקום שהלכה הראשון חייב ואם לאו הראשון פטור והאחרון חייב עכ"ל. נמצא מזה שאפילו גבי חץ אזלינן בתר מעיקרא דאם לא כן איך פסק הטור שאם עשה אחד האש ובא אחר והוסיף הראשון חייב הא אשו משום חציו וגבי חץ אזלינן בתר הסוף וע"כ היה לנו לחייב את השני אלא ע"כ צריכים לומר דגם בחץ אזלינן בתר מעיקרא א"כ האיך פסק הטור גבי גמל טעון פשתן אם לא סכסך הגמל חייב על מקום האש נזק שלם ועל השאר חצי נזק ואם סיכסך הגמל חייב על כל הגדיש נזק שלם הא פסק להדיא דאזלינן בתר מעיקרא א"כ ג"כ הכא היה לנו לומר שחייב רק חצי נזק כמו בלא סכסוך כמו דבארתי לעיל:
<b>אך</b> זה נוכל לתרץ בדוחק דלא דמי דין של גמל לדין של עשה אחד האש ובא אחר והוסיף הא דאמרינן גבי דין של עשה אחד האש ובא אחר והוסיף פסק הטור דחייב הראשון לבד משום דהראשון לבד עשה כל המעשה ואחר שהוסיף עץ קטן בתוך האש גדול הרי זה דומה כאילו אחד חפר בור עשרה ובא אחר והוסיף עוד טפח ודאי מחייבינן רק לראשון בלבד ג"כ הכא אם האש יכול להזיק בלא השני והשני לא עשה שום מעשה רק מקרב את ההיזק מש"ה פטרינן לו ואזלינן בתר מעיקרא אחר עיקר המעשה אבל התם גבי סיכסך הגמל בהבירה היה עיקר המעשה לבסוף כי בעת התחלת הדלקת האש לא היה שום מעשה אלא שנתן במקום הגחלת וממקום הגחלת היה סכסך על כל הבירה נמצא שבהתחלת המעשה לא היה מעשה עיקר אלא לבסוף היה עיקר המעשה מש"ה לא אזלינן הכא בתר מעיקרא אלא אזלינן נמי אחר הסוף ומחייבינן נזק שלם ודוק:
<h2>מוסר</h2>
<h3>פלפול על דרך מוסר</h3>
<b>בחו"מ</b> (סי' קפ"א סעיף ב') פסקו אם היו שני שותפין והציל אחד מהם הציל לאמצע ואם אמר לעצמי אני מציל הרי זה חלק מחבירו והציל לעצמו עכ"ל כי במקום הפסד שותף חולק ואפילו לא ירצה חבירו אבל אם אין להם הפסד אין שותף חולק בלא דעת חבירו ואם בשעת חלוקה יש להם תביעה זה לזה פסקינן שיש לו שבועה אפילו בלא טענת ברי והוא שיש להם טענת שתי כסף אבל על פחות מטענת שתי כסף אין משביעין אותו לכן אם בשעת חלוקה לא היה לו שום תביעה על חבירו ואחר כך תבע לו בטענת שמא על השותפות שלא עכב כלום משלו אין משביעין אותו (עיין בח"מ סצ"ג) ונעשין שומרי שכר זה לזה אם על ידיעתם מהם נעשה הפסד בעסק זה כגון אבד או נגנב חייב לשלם ואימת מחייבינן לשלם כגון בדאמר שמור לי היום ואשמור לך למחר אין זה שמירה בבעלים אע"ג דבעת ששומר לחבירו שומר נמי לעצמו הוי אמינא דפטור מ"מ אשמועינן מתניתין דחייב ושותפין צריכין להיות שלום זה עם זה ואין שום מחלוקת יהיה ביניהם ואם לאו לא יוכל להיות בשום אופן שיתקיים העסק ביניהם ולבד שהעסק אינו קיים עוד יהיה להם הפסד גדול כיון שאחד תבע ממון מחבירו ודאי משביעין לו ומוציאין ממון. ומדינים אלו אנו למדין עד היכן צריך האדם להשתדל לפקח על שתים הנה ההשקפות הצריכות לו. א) שיתבונן לו מהו הטוב האמיתי שיברור בו האדם והרע האמיתי שינוס ממנו והתבונן על המעשים אשר הוא עושה לראות אם הם מכלל הטוב או מכלל הרע ב) ועוד אנו למדין מדין זה שצריך האדם לחנך את הילדים מנעוריהם ואם לאו אינו נקרא אביו אלא כאיש אחר. זאת ידוע לכל שיש באדם שני שותפין הנשמה והגוף עשו ביניהם עסק גדול וכל שותף ושותף נתן חלק בעסק כמנהג השותפין הגוף נתן חלקו הפה והלשון והעינים ואזנים ורגלים דברים הנחוצים לעסק והנשמה ג"כ נתנה חלקה בעסק זו נשמת חיים שיכול להבחין בין טוב לרע בין מר למתוק כי הנשמה היא השכל. אמנם עדיין א"א להוציא הדיבור לפועל ממש אם לא ע"י תנועות איברי הגוף ומה העסק שעשו ביניהם להכין צדה לדרך אשר ילכו בה לחיי הנצחי דהיינו מעשים טובים ולעבוד השי"ת בכל לבבו ובכל נפשו כדי שיהיה נחת רוח לנפש שיהיה שלם בלא פגם שאם עבר אדם עבירה עושה פגם בנפש והתנו שהגוף יהיה משועבד להנשמה והנשמה לגוף בעת שהנשמה שהוא השכל בחור בטוב זו התורה ולעבוד השי"ת לא יהיה שום מניפה מהגוף כי התנו ביניהם שהגוף יהיה משועבד להנשמה הפה ידבר רק בתורת ה' ואזנים רק לשמוע דברי מוסר ותוכחה ורגלים רק לטוב ירוצו לבל יזיק את הנפש גם כן בעת אברי הגוף רוצים להתעסק בעסק לא יטה השכל לשמאל כדי שלא יזיק את הנפש והשותפין האלו צריכים להיות זהירים וזריזים שלא יזיק את הנפש כי שומרי שכר הם וחייבים כעין גנבה ואבידה (אפילו באונסין) כי עתיד הקב"ה ליתן שכר טוב לצדיקים זו שכר שמירת הנפש וליפרע מרשעים על שפשעו בשמירתן והשותפין האלו שוין בשמירת הנפש ואל יאמר הגוף הנשמה שהיא רוחנית היא יכולה לשמור את הנפש בכל עת ועת אבל הגוף שהוא חומרי שצריך לאכול ולשתות אין לו פנאי לשמור כ"כ את הנפש אין זו טענה כלל וכלל שבאכילה ובשתיה ובשינה יכול לעבוד את השי"ת דהיינו בעת שאכל יכון לבו לשמים שאינו אוכל רק לתאות הגוף אלא כדי שיהיה לו כח לעבוד עבודת ה' כן בשתיה כן בשינה כמו שאמר דוד המע"ה והיה כעץ שתול על פלגי מים אשר פריו יתן בעתו ועלהו לא יבול וכל אשר יעשה יצליח לא כן הרשעים כי אם כמוץ אשר תדפנו רוח ע"כ לא יקומו רשעים במשפט וחטאים בעדת צדיקים פירשו המפרשים על זה במשל ומליצה עול ימים בהפרדו מאביו ולא ידע מאומה מתהלוכות מסחר העולם ויבקש לו איזה מסחר להתפרנס בו וירא והנה מוכרי האגוזים ותפוחים מוכרים כמה שהם עם קליפותיהם ונוטלין המחיר בעד הקליפות כמו בעד גוף הפרי ויועץ בלבו לאמר איך נועלו מוכרי התבואה אשר המה מסירים הקש מהתבואה וזורים לרוח המוץ ומוכרים תבואה נקיה הלא יותר טוב למכור ביחד התבואה עם הפסולת כי אז יקחו דמי המחיר בעד הקש והמוץ וישכור עגלות ויתן דמי ההובלה גם מהקש ויביאם העירה לשוק מוכרי התבואה ויקרא לסוחרי תבואה לקנות ממנו דגן המה בבואם ויראו הערימות וימלא פיהם שחוק לאמר הסכלת עשו להביא תבואה כמו שהיא עם הקש והפסולת כי מי פתי יקנה אותה ומי ישלם בעד קש ומוץ כמו בעד דגן הלא הקונה יחשב לך רק מה שיעלה מזה דגן נקי ובלתי ספק ישער בפחות ממה שיהיה באמת וגם ינכה לך ההוצאה שיעלה להסיר הקש ולזרות המוץ. ועתה צא וחשוב דמי ההובלה מהקש וההוצאה שינכה הקונה להסירם יעלה כפלים מאשר יתן לך המחיר בעד התבואה שישער. ויען האיש ויאמר שקר אתם דוברים כי עיני ראו ולא זר אשר מוכרים אגוזים בקליפתם ונוטלים מחיר הקליפה כמחיר הפרי ובמה נגרע ערך התבואה מערך האגוזים וישב לו הקונה נבערת מדעת ולא בינת אדם לך להשכיל ההבדל ביניהם כי הפירות אגוזים ותפוחים בהסיר הקליפה מהם ביום או יומים ירקבו ויכמשו ולא יצלחו למאומה והקליפה שלהם הוא שומר לקיום הפרי לכן מהכרח לשלם גם בעד הקליפה כמו בעד הפרי לא כן התבואה דאין הקש מועיל מאומה לקיום התבואה דהתבואה מתקיימת בלעדה ותערובות הפסולת בתוכה מפסדת עוד טוב התבואה א"כ אך למחסור לקנות התבואה עם הקש והפסולת. כן עד"ז הצדיק שכל מעשיו לש"ש אוכל ושותה ישן ועושה מקנה וקנין הכל בשביל שיהיה בריא אולם ויהיה לו די פרנסתו שיוכל לעבוד את ה' ולא יצטרך לעשות עול איש כזה יטול שכר בעוה"ב גם עבור אכילתו ושתייתו וכל מעשהו כמו שנוטל שכר על עבודתו לפי שכל אלה עשתה ידו בשביל העבודה. והנה הרשע בהודעו שנותנים בעוה"ב שכר גם על אכילה ושתיה ועניני עוה"ז הוא משתדל בכל כחו להרבות תענוגי עוה"ז ביתר שאת לשבוע מעדנים לאין קץ ולשתות ממתקים די חויה יניח הירדן אל פיהו וכאלה בכל מעשהו להגדיל ולהוסיף עשר פעמים מהראוי בחשבו כי יגדל שכרו ובאמת נהפוך הוא כי מלבד העדר שכרו עוד יענש אשר כלה בהבל ימיו לרדוף אחר תענוגי עוה"ז. זה שמבואר שההולך בתורת ה' נמשל כעץ שתול אשר פריו יתן שהוא בתכונת הפירות שגם עלהו לא יבול שמוכרים העלים והקליפות כמו הפרי עצמה דיש מיני פירות הנשמרים ביפים רק בהיותם עם העלים לא כן הרשעים שמעשיהם מתענוגי העוה"ז ואין כונתו שיהיה לו כח לעבוד את ה' אינם כקליפות הפירות רק כמו מוץ אשר נזרה מהתבואה אשר תדפנו רוח לבל להתערב עם התבואה לבל תתקלקל התבואה ע"י ע"כ לא יקומו רשעים במשפט שוה עם הצדיקים לתת להם שכר על תענוגי העולם הזה. נמצא מזה שמה שאוכל ושותה ועושה מסחר ואין לו פנאי לעסוק בתורת ה' אך כיון דעשה לש"ש כדי שיהיה לו כח ובריאות להתפלל לפניו ופעמים בעת שיהיה לו פנאי לילך לבה"מ הן ללמוד בעצמו הן לשמוע מאחרים תורת ה' נוטל שכר גם בעד אכילתו ובזה הנשמה משועבד להגוף שמותר לאכול ולשתות ולעשות מסחר אע"ג דבעת שאוכל ושותה או בעת מסחר אינו יכול לעסוק בתורת ה' מ"מ כי אי אפשר זה בלא זה כמובן. לכן אם השותפין הנ"ל אין לו זה על זה כלל ושלום ביניהם והיה העסק קיים ותמיד הוא מתבונן במעשיו אם טובים הם אם לאו לבלתי יעזוב נפשו לסכנת האבדון ח"ו ולא ילך במהלך רגלו כעור באפלה וההולך על שפת הנהר אשר סכנתו ודאי עצומה ורעתו קרובה מהצלתו כי אולם חסרון השמירה מפני העורון כן האדם אשר לא יתבונן במעשיו ובדרכיו היכן הולך רע לו מאד הרי נפשו בסכנה גדולה והא דאמר עולא אין דרכן של בני אדם להתבונן בדרכים שכל זמן שהוא בדרך הרי הוא טרוד מאד ואין לו פנאי להתבונן אך אין זה קושיא כי פעמים אדם צריך להתבונן בדרכים (כמבואר בתוספות ב"ק דף ו') וז"ל דלענין כדי שלא ילכו כ"כ בחוזק שיתיזו ויזיקו דרכו להתבונן שפיר ומחייבינן אותו נמצא מזה היכא דעשה ההיזק בפשיעה מחייבינן אותו ואמרינן דרכו להתבונן אבל גבי עולא לא עשה ההיזק בפשיעה דהתם מיירי בממלא רה"ר כולה חבית ואין לו מקום לילך והוי הפסד ודאין דינא לנפשיה במקום דאיכא פסידא ואפילו לדעת התוספות בדף כ"ח דהממלא כלים ברה"ר ליכא פסידא דלא דמי לחצר חבירו שאדם יכול להקיף ברה"ר מ"מ הא פסקינן דדאין דינא לנפשיה אפילו דליכא פסידא דכיון דבדין עבד לא טרח אבל גבי עבודת ה' אפילו אם יאמר האדם דאיכא פסידא במה דאלך לבה"מ ללמוד או להתפלל משום דבעת שאני מתאחר בבה"מ אין אני יכול להשתכר על חיוני וגם זה מצוה והעוסק במלוה פטור מן המצוה אין זה טענה כלל וכלל ושוטה גדול הוא כי הא דפסקינן עביד אינש דינא לנפשיה בין דאיכא פסידא ובין דליכא פסידא הרי זה דוקא דעשה על פי דין הכא אמרינן דעביד אינש דינא לנפשיה אבל לא ע"פ דין א"א דן לנפשו וכן משמע התם מסוגית הגמרא עי"ש ואם יאמר דאיכא פסידא במה דהולך לבה"מ ונתאחר ללמוד פרק משניות או דף גמרא או לשמוע דברי תוכחה אבל אין זה דין שמותר לדון לנפשיה ולומר שהעוסק במצוה פטור מן המצוה כי אין זה מצוה כי על כל אחד ואחד מוטל מצות עשה ודברת בם ולקבוע עתים לתורה ואם תאמר מאי אולמא מצוה זו משאר מצות אני אימר לך כי מצוה לו לעסוק בתורת ה' כי הוא חיינו ואורך ימינו ובהם נהגה יומם ולילה כמו שאמר דוד המע"ה אחת שאלתי מאת ה' שבתי בבית ה' כל ימי חיי וזוהר ח"א קל"א ב' העוסק בתורה וכן המחזיק תלמיד חכם ניצל מסכין פגום דמלאך המות ואינו שולט רק על גוף כל תיבה ותיבה שאדם לומד היא שקולה כנגד כל המצות עיין בס' אבן שלמה זה ניחא לפי דעת התוספות דסבר היכא דהוא פשיעה צריך להתבונן כיון דאין זה דינא וכיון דלא עביד בדין אינו יכול לדון לנפשו אבל לדעת רש"י ז"ל דלא גרס אי בהדי דאזלי קא מזקי וטעמו משום דאמרינן אין דרכן של בני אדם להתבונן בדרכים ומה הסברא של רש"י ז"ל הא פשיעה הוא ואיך פטרינן לו וא"כ לא עביד האי היזק ע"פ דין ואמאי פטרינן לו. ולפי דין זה עדיין נשאר קושיא הראשונה איך מחייבינן לאדם על מה שלא התבונן בדרכיו הא אין דרך של בני אדם להתבונן כיון שהוא טרוד אחר הבלי הזמן אע"ג שמזיק את הנפש במה שלא הביט על מעשיו. אולם באמת אין זה קושיא כלל כי טענות כוזבות הן דיש ב' מיני אדם א' יש אדם שהולך ברה"ר כדרך כל אדם וממילא יצאו צרורות מתחת רגליו והזיק הרי זה פטור כיון שלא עשה שום שינוי ב' יש אדם שהולך במרוצה ברה"ר והזיק הרי זה חייב כיון שהולך לא כדרך כל אדם דתנן אחד רץ ואחד מהלך חייב כיון דרץ הרי זה פשיעה רק ברץ לצרכי שבת פטרינן לו אבל בלאו הכי אנן מחייבין לו מש"ה לדעת רש"י דלא גרס אי בדאזלי קא מזקי וכו' משום דבאמת גם לדעת רש"י מחייבינן אם עשה הנזק שלא כדין דלא דאין לנפשו רק דתלינן לפי אדם אם הלך כדרכו הרי זה עשה כדין לכך יוכל לשבור ולהזיק אבל אם לא הלך כדרכו רק דרץ כסוס הא לא עשה כדין לכך מחייבינן לו לכך רש"י לא גרס כי אין זה כלל אי בדאזלי קא מזקי כחו הוא שפעמים פטרינן לו לכך במעשה המצות ג"כ הכי שתלוי לפי האדם אם הלך בעוה"ז כדרך אדם כגון שקובע עתים לתורה ועסקן במצות הרי זה יש לו שכר גם על תענוגי העולם הזה כי בחייו שמר את נפשו לפי כחו הגם פעמים עשה היזק בהנפש כי אין צדיק בארץ אשר יעשה טוב ולא יחטא מ"מ מוחלין לו כי הלך בדרך אדם כ"ז חייו. לכן אמרינן שלא עשה במזיד רק שגגה באה לידו אבל אם בחייו לא הלך בדרך אדם רק שרץ בעוה"ז אחר תענוגי העולם הזה ולא קבע עתים לתורה ולעשות מצות ועל ידי זה עשה הזיקות בהנפש ולא קיים השותפות מה שהתנו ביניהם שישמרו את הנפש לכך אין מוחלין לו ונתחייב כרת רח"ל כדכתיב בתורת ה' אם ח"ו יעשה עבירות נאמר בה ונכרתו הנפשות העושות והאבדתי את הנפש וזה המרומז בגמרא הקב"ה טהור והנשמה טהורה אם אין אתה משמרה בטהרה הריני נוטלה ממך והנשמה אינה נפגמת בחטא אדם אלא אם אין הגוף מקיים השותפות שהתנו ביניהם פותחין לו שתצא הנשמה ממנו שלא תטמא במעשיו ושבה לבית אביה כנעוריה בקדושתה וטהרתה לכן אם יהיה שלם בין הגוף להנשמה ואין זה על זה שום טענה אשריו בעוה"ז וטוב לו בעולם הבא אבל אם הנשמה רואה שהשותף שלו מקלקל את העסק שהתנו ביניהם שישמור הנפש ולא ישמור כלום והולך רק אחר תאות עוה"ז ושכח מה שאמר הקב"ה אם לא בריתי כו' חקות שמים וארץ לא שמתי והעולם עומד רק על התורה ועל העבודה ועל גמילות חסדים (ופירש האלשיך ה') וז"ל כי הנה התורה כנשמה אל העולם לקיימו וע"כ עליה מתקיים אך יש עוברים שוגג ויש מזיד ואיך יתקיים העולם כי אפס כי לא יחדלו עוברי מצותיה על כן על השוגג צריך עבודה שהיא באה על השוגג ולתקן המזיד בל יתבטל עליו העולם היה הג"ח כי הלא אין טעם לשיתקיים העולם בהיות עוברים במזיד אם לא בתורת חסד ע"כ צריך ג"ח מדה כנגד מדה שבזכותם יעשה חסד הוא יתברך ולא יביט על המזידין וזה אמר על ג' דברים העולם עומד והעיקר על התורה שאין בור ירא חטא. והשנים תיקוני העוברים עליה זה על השוגג וזה על המזיד עכ"ל ואם לא יביט לתקן את מעשיו הרעים באה הנשמה עם הגוף לדין תורה הגוף טוען והנשמה טוענת. הנשמה טוענת לפני ב"ד הגדול אני לא פשעתי כלום כי בלא הגוף לא חטאתי לך ומצדי לא מנעתי מלשמור את הנפש כי מחשבתי ומגמתי רק לעבוד את ה' כי אני נלקח מכסא כבודך ממקום קדוש וטהור גם אני כן קדושה וטהורה ומי קלקל את הנפש אין זה רק הגוף לבד ולא אני. קול יוצא משמים הגוף מה טענות שלך באה לפני ב"ד וטעין אני לא פשעתי כלום רק הנשמה לבד כי אני לא הייתי יכול לעבור עבירה בלי הנשמה כי הנשמה הוא השכל ונתן אלי שכל לתאות העוה"ז ועוד הנשמה דבר רוחני ואין לה עינים שיביטו בתאות העוה"ז אבל אני יש לי עינים שיביטו בתאות העוה"ז ויצר הרע שמסית ומה אני יכול לעשות שהנחש הסיתני והעבירות שעשיתי לא במזיד ובמעל עשיתי זאת. באה הנשמה וצווח איני חפץ להיות בהגוף זה שהוא מלא צואים ומה טענות שלו שהנחש הסיתו הא אמרינן אין שליח לדבר עבירה ודברי הרב ודברי התלמיד דברי מי שומעין ואיך ציית את היצה"ר ועל טענה שניה שאומר הנשמה הוא השכל ונתתי לו לילך אחר תאות העולם הזה טענת שטות היא הא אנא איני נהנה מהעוה"ז כלל כי בת מלך אנא ואמשול לך משל למה"ד לעירוני שנשא בת מלך אם יביא לה כל מה שבעולם אינם חשובים לה כלום שהיא בת מלך כך הנשמה אלו הבאת לה כל מעדני מלך אינם כלום לה למה שהיא מן העליונים ואיך אני עושה כן שאתן שכלי הישר לחזור אחר הבל הבלים ואיני חפץ להיות עם השותף כזה שעושה כמה הזיקות ואנו פסקינן בחו"מ שבמקום הפסד שותף חולק בלא דעת חבירו לכך אני ג"כ כיון שיש הפסד בעסק שהנפש מלא פגימות לכך מותר אני לחלוק מעמו. באה הגוף בחרון אף על הנשמה ואמר מה תצעק כולי האי ומזלזל לי בפני ב"ד הגדול הא דמביא ראיה משותף חולק בלא דעת חבירו היינו דוקא שאמר אני מציל לעצמי ויכול להציל ולא הציל מן הסתם אמרינן שמייאש מזה לגמרי אבל אני לא מייאש ח"ו ומבטיח אני אליכם שלא אעשה יותר כעשיתי מקודם ומעתה אתנהג כדרך אדם ונעשה שלום בינינו ומה שעשיתי מקדם אבקש מכם שתמחול לי כדי שלא אענש על זה. באה הנשמה ואומרת על זה מה שאמר הגוף שיהיה שלום בינינו נכון הדבר ומסכים אני בזה אבל מה דאמר שלא יעשה זאת כמקדם ויתנהג בדרך אדם במה בטוח אני שלא יעשה יותר ע"כ צריכים לעונשו על מה שעשה עבירות מקדם ועוד הא כתיב בתורה ולא אתכם לבדכם אנכי כורת את הברית הזאת כי אם את אשר ישנו פה ואשר איננו פה. והנה אשר איננו פה בהכרח קאי על הגופין שלנו כי הנשמות שלנו כולם היו עומדים על הר סיני ואיך יאמר אשר איננו פה וכיון שמושבע הוא שיעשה מצות ועבר על השבועה ושבועה חמירא מאד שכל העולם נזדעזע בשעה שאמר הקב"ה בסיני לא תשא את שם ה' אלהיך לשוא וכל עבירות שבתורה נפרעין ממנו וכאן ממנו וממשפחתו ואיך אתם מוחלין לו. בא הגוף לפני ב"ד הגדול והתחיל לבכות בקול מר ואמר רבותי גלוי וידוע לפניכם שפעמים שהשומר שכר פטור מאבידה אם נאבד ממנו כגון אם בעליו עמו ואני ג"כ בעת שעשיתי עבירה היה בעליו עמו שהנשמה היתה משועבד לשמור את הנפש כמו אני וא"כ צריך אני להיות פטור מעונש. באה הנשמה ואומרת לא כן כמו שטוען אתה שצריכים לפטור לך מהעונש מטעם בעליו עמו דלא דמי להתם דקי"ל בחו"מ (סי' רצ"א דין כ"ז) שאם התנה שומר חנם שיתחייב באונסין חייב. ונראה דה"ה אם הפקיד בידו דינר כסף והתנה עמו שאם יאבד יתפרע של זהב ונאבד דחייב של זהב והכא במעשי המצות ג"כ התנה ביניהם שישמרו את התורה ואם לאו ואבדתם מהרה מעל הארץ כמאמר התנא בעשרה מאמרות נברא העולם והלא במאמר אחד יכול להבראות דמהבצע שנברא בי' מאמרות כיון דלפי האמת במאמר אחד יכול להבראות ותירץ אלא ליפרע מן הרשעים שמאבדים את העולם שנברא בי' מאמרות כי הכא הוי בהתנה שאם יאבדו יתחייבו כאילו אבדו דבר שנברא בי' מאמרות ולהכי נברא בע"מ להודיע לבני אדם שיתחייבו כאילו אבדו שנברא בי' מאמרות והו"ל כאומר הרי דינר כסף והתחייב בשל זהב וקבל דחייב משו"ה אתה צריך לענוש על העבירות שעשית מכבר אע"ג דמצד הדין היה להם לפטור לך אך כיון שהתנו ביניהם מחייבינן לך. בא הגוף ואמר נכון הדברים מה שדברת וציית אני לך ומה שאתה ירא שמא מעתה ג"כ אני עובר על מצות ה' היה לא תהיה ואני נותן לך עצה נכונה דתנן השותפין שרצו לעשות מחיצה בחצר בונין את הכותל באמצע ומאי מחיצה חלוקה והשותפין שרצו לחלוק בונין הכותל בעל כרחן כי היזק ראיה שמיה היזק והכא נמי כיון שאתה רוצה לחלוק ממני אני נותן לך עצה שבונין הכותל כלומר שאדם צריך לעשות סיג לתורה וגדר כדי שלא יבואו ח"ו לעבור על ד"ת ודוקא באמצע לילך בדרך הממוצע כמבואר בס' אבן שלמה ע"ש. אמרה הנשמה שהעצה שנתן לי לעשות גדר אין אני סומך עליך שתעשה גדר וסיג ע"כ א"א לך אימת אעשה שלום עמך דוקא שתשבע לי בשבועה מעתה שלא תעבור על מצות ה' אז אעשה שלום עמך ומצד הדין אתה מחויב שבועה כי על טענה שתי כסף משביעין לו כלומר שאתה עברת על שתי כסף כלומר שהתירה נקראת כסף כדכתיב (בשיר השירים) נתן את הכרם לנוטרים איש יביא בפריו אלף כסף פירש נתן את הכרם לנוטרים כדי שלא יבאו בכרם איש שאין לו מעשים טובים ומי מותר לכנוס בכרם דוקא איש יביא בפריו זה מעשים טובים שלו אלף כסף ואלף לשון לימוד והוא מלשון יליף וכסף הוא התורה על שם כל אדם מתאוה ומחמד ללמוד תורה וכסף הוא מלשון חמדה כמו נכסוף נכספת לבית אביך ואתה עברת בין במילי דאורייתא ובין במילי דרבנן ע"כ אשבע לי בפני ב"ד הגדול שלא תעבור עוד ותשמיד את הנפש אז אעשה שלום עמך ואחזור אני אליך כמו שהיה מכבר ואח"כ יוצא חרוז גדול מב"ד הגדול אנו מסכימים להנשמה והגוף מחויב שבועה שלא תעבור עוד. וכל הטענות האלו והויכוח שלהן אימת היא אין זה אלא בעת שאדם שוכב על ערש דוי אז יהיה ויכוח בין הגוף להנשמה כי אז שוקלין עונותיו ואם נתרצה הנשמה להגוף ועושה שלום עם הגוף מיד נתרפא החולה וזה מיירי רק שהנשמה עושה ויכוח עם הגוף אבל אם אין הנשמה עושה ויכוח עם הגוף ועל הנפש מלא פגימות ולא חייש לתקן זאת ולא קראו לדין בא הקב"ה ואמר שתחזור הנשמה למקומה ממקום שנטלה וזה אמר רב בשעת פטירתו של אדם הוא יום הדין הגדול שהנשמה התפרדה מן הגוף והנשמה מלא חרפה ובושה שעשה שותפות כל הימים עם אדם שאינו עושה מעשים טובים. ע"כ יחוס על עצמו ועל קדושת נשמתו לבלתי יצטרך לבא בגלגול ובזה יזכה לראות פני השכינה אשרי לו ואשרי חלקו שנתן בשותפות שלא תשלוט עליו רמה ותולעה על אברי הגוף אמן סלה:
<h3>חנוך הבנים</h3>
<b>ועתה</b> <b>נבאר</b> <b>קצת</b> <b>מענין</b> <b>חינוך</b> <b>הבנים</b>
<b>זה</b> ידוע לכל כי שלשה שותפין יש באדם הקב"ה ואביו ואמו (עיין בנדה) ועשו עסק ביניהם שילך האדם תמיד בעבודת ה' ולא יטה ימין ושמאל והתנה הקב"ה עמהם שישמרו את העסק זה דהיינו שישגיחו על בניהם שילכו בדרך ה' הן בעבודה והן בתורה ואם לאו הקב"ה מסתלק מהם ואינו חפץ להתעסק בשותפין (האלו) שאינן מהוגנים כמבואר במהרש"א ז"ל וז"ל דהשם י"ה מסתלק מביניהם ולא רצה בשיתופם ונשאר אש ואש לפי שלא זכו לגדל בן כשר (עי"ש בקדושין) ע"כ צריך אב ואם להשגיח על בניהם מנעוריהם שילכו בדרך ה' עכ"ל כדכתיב בתורת ה' ולמדתם אותם את בניכם לדבר בם פירש"י ז"ל משעה שהבן יודע לדבר למדהו תורה. מכאן אמרו כשהתינוק מתחיל לדבר אביו מסיח עמו בלשון הקודש ומלמדו תורה ואם לא עשה כן הרי הוא כאילו קוברו עכ"ל. ועוד דכתיב למען ירבו ימיכם וימי בניכם משמע דאם השגיח עליהם שילמדו תורת ה' וילכו בדרך ה' יהיה אריכות ימים הן לבנים והן לאבותיו שיהיה להם נחת מביניהם כלשון הכתוב [ימיכם וימי בניכם] ואם לא עשה כן הרי הקב"ה מסתלק מהם ופוקד עון אבות על בנים כלומר בשביל בנים על מה שלא השגיחו עליהן והזיקו את חלק השותף מה שנתן השותף השלישי והוא הקב"ה שנתן חלקו בשותפות והוא הנשמה ורוח חיים (עיין בנדה ל"א) והם לא השגיחו על זה שיש להם שותף גדול שיכול לנקה עמהם אם לא ישמרו השותפות כפי הראוי והגון. ואל יאמר האב שיש לי התנצלות גדול על מה שלא נתתי השגחה על אנשי ביתי ראשית התורה אמרה כי יקח איש אשה והיא מצות עשה ככל המצות שבתורה והיא מצוה ראשונה מכל המצות (בראשית) שנאמר פרו ורבו וגם התורה אמרה שארה וכו' לא יגרע ממנה אם כן טרוד הייתי בטרדת הזמן ובפרט בימים האלה לכן לא היה באפשרות לקיים מצות החינוך כראוי ואנוס הייתי ואונס רחמנא פטריה אבל לאחר ההתבוננות אין זה טענה לו יהא כדבריך שהיית טרוד רק ביום אבל בעת שבא אתה לבית בלילה אז היית יכול להזהיר ויאמר לו דרכי ה' לפי דבריך הצדק אתך אבל תאמין לי בעת שאני באתי לביתי אז נפל עלי השינה עד מאד ונפלתי על משכבי כפגר מת ומה יכול לעשות הגם ששותף אני וקבלתי לשמור את העסק להשגיח על אנשי ביתי מכל מקום לא גרע שותפות זה משני שותפין דעלמא ונעשו שומרי שכר זה לזה אם אירע להם איזה אונס פטורין זה לזה עיין (בחושן משפט קע"ו ס"ח) לפי זה בזה גם כן אני אונס גמור הן ביום והן בלילה להשגיח עליהם וגם שם שומר שכר יש לי כי יש שכר על המצות לכך אהיה פטור על פי דין מעונש של חנוך הבנים אל תאמר כן כי מצות חנוך כמעט גדולה מכל המצות כי מצות חנוך נאמרה ונשנית כמה פעמים בתורה אם כן צריך האדם להיות זהיר וזהיר בזה יותר משאר המצות כמו שמצינו בעניני שמירות אם הוא דבר שצריך לשמור ביותר הרי צריך לשמור ביותר כמו שמירת כספים וז"ל (בהגהות אשר"י על ב"מ פ' המפקיד) שהביא בשם הא"ז פסק כספים וכיוצא בזה שמשאן קל ואין הקרקע מאבדתן אין לו שמירה אלא בקרקע וכו' עי"ש. על כל פנים לפי דברינו מצות חנוך היא מצוה גדולה ודבר קל כי החנוך כי אם בדברים ע"כ צריך האדם להיות זהיר וזהיר עד מאד ואם לא השגיח ולא השתדל עמהם בודאי ענוש יענש על כל עבירה ועבירה מה שיעשה בנו כאשר נתבאר בדברי אבי נ"י באריכות עי"ש. לבד זה לטובת עצמי הוא נדרש כי הבן פודה את אביו מדין של גיהנם וגם מביאו לג"ע וזה תכלית של מפו"ר להיות שבני ביתו ילכו על פי דרכי התורה ואם יאמר האדם מכל מקום אני יכול לפטור את עצמי מטעם שמירה בבעלים כדכתיב בתורה אם בעליו עמו לא ישלם וכיון שבעליו הוא הקב"ה עמו במלאכתו שנותן לו מזונותיו ונותן לו חיים ומשמר לו הנשמה והוא ישמור את תורתו הרי זה דומה כאלו אמר להמשאיל השקני מים ואם ניתן לו מים הרי זה שאילה בבעלים כיון ששאל ממנו את חפצו עי"ש (בב"מ) כמו כן הקב"ה שמשגיח על כל אדם בפרט אם כן אינו מחויב כלל בפשיעתו ועוד בלאו הכי נמי פטור אני ואיני מחויב כלל אפילו שפשעתי בשמירת העסק שקבלתי אני ועברתי על דברי כי כן כתוב בתורתך הא דאין מחייבינן שומר על הקדש אם פשע משום דכתיב רעהו ודרשו חז"ל רעהו ולא של הקדש כן אני הא דלא נתתי השגחה על בני והולכין בדרך פושעים ואינם עושים רצונך לא גרע ממזיק הקדש שפשע בשמירת ההקדש הרי הוא פטור כן אני איני מחויב כלל בפשיעתו כש"כ וכש"כ שאיני פשעתי כלל בשמירתו כי מצד ההכרח לא שמרתי שמירה מעולה אבל לפי כחי מה שהיה לי ביכולת להשגיח עליהן עשיתי ומה שהשומר שכר צריך לשמור שמירה מעולה ואני לא שמרתי רק שמירה פחותה מודה אני שעשיתי עולה אבל שאענש אני על זה אינו מצד הדין תורה השיב לו הקב"ה שטענות האלו הם שקר תענש על זה על מה שלא היה השגחתך על בניך ראשית מה שטוען אתה כי באונס באו לך מה שבניך אינם הולכים בדרך ה' אומר לך שאין זה אונס רק פשע שפשעת מה שלא שמרת את בניך והא דאמרת משום טרחת הזמן שטרחת לקיום מצוה שארה כסותה על עצמו ועל אשתך ועל בניך אינך ביכולת לקיים מצוה זו לחנוך הבנים הרי אתה מחוסרי אמנה הא כתיב גבי מצוה של חינוך הבנים למען ירבו ימיכם וימי בניכם ועוד כתיב בפ' ואתחנן למען יאריכון ימיך וטוב לכם וכיון שהקב"ה מצוה לך שתעשה מצוה זו מן הסתם יכול ליתן מזונות לך ולבניך כמו שכתוב השלך על ה' יהבך והוא יכלכלך כלומר השלך על ה' כיון שהוא אמר לעשות מצוה עשה זאת ומכח פרנסה והוא יכלכלך אל תדאג כלל שאין אתה יכול לכלכל כל בני ביתך כי הוא הזן ומפרנס לכל אדם וכן אמר דוד הע"ה (בתהלים קפיטיל קכח) אשתך כגפן פוריה בירכתי ביתך בניך כשתילי זיתים סביב לשלחנך הנה כי כן יברך גבר ירא ה' וכו' לכאורה צריכים להבין מאי כונתו שמדמה אשתו לגפן ובניו כשתילי זיתים אך נוכל לומר דזה כונתו דזה ידוע לכל דגפן הוא חשוב מאד משום שממנו יוצא יין לקידוש ויין לנסכים משו"ה הוא חשוב מאד הגם שיש טירחא גדול על הגפנים יותר משאר אילנות וצריך להשגיח עליו להשליך עליו זבלו ולשקותו בעתו שאז יש בהן ריוח גדול ויקבל נחת ממנו אבל אם יטריח עליו מעט כעל שאר אילנות אז יהיה היזק גדול ולא נהנה ממנו כלל (עיין בתוספות ב"ק דף צ"ב). על כן צריך להשגיח עליו מאד מאד. וזית ג"כ יש לו מעלה דנקח שמן למאור אבל לא משאר דברים ובבה"מ היו מאירים. וזה אמר דוד הע"ה דהעיקר מצוה מוטל עליו לחנך הבנים שילכו בדרך ה' ואם עושה זאת הקב"ה מברך אותו מקור שפע הברכות כולן ולאו דוקא דמצות חינוך הבנים מוטל עליו לא כן אלא אף אמו נמי מחויבת לחנך הבנים שהיא ג"כ מן השותפים והתנה לקיים את השותפות אע"ג דיש טירחא גדול להשגיח עליהן מ"מ יטריח על זה דבימים יקבל נחת מזה לבד עולם הבא שישמח בשמחת הבן שיושב בישיבת החכמים והולך בדרך ה' לבד זה אפילו בעוה"ז נמי ישמח אב ואם שבן כסיל שלא הולך בדרך ה' מקללין אבותיו שגידלו בן כזה וגורם לאבותיו שמבזים אותם אבל בן חכם דהיינו חכם בתורה וביראה גורם לאבותיו שיכבדו דאומרים אשרי להם שזכו לגדל בן כזה וזה כונתו אשתך כגפן פוריה כלומר ואם אשתך תטריח להשגיח על בניה שילכו בדרך ה' כגפן שמוטל עליו להשגיח על הגפן טרחא גדולה כן נתנה עיניה להשגיח על פריה והולכין בדרך ה' ויושבין תמיד בירכתי ביתך ואין בית אלא בהמ"ד ובניך כשתילי זיתים שאין מקבלין הרכבה ונותנים שמן למאור כן יהיו בניך שמאירים באור הדעת ויושבין סביב לשלחנך כלומר שמשגיח עליהן על כל דבר אפילו בדרך ארץ הנה כי כן יבורך גבר כי ירא ה' הוא ועוד יברכך ה' מציון שתזכה להתברך מציון שהוא ברכת כלל ישראל היוצא מציון אשר שם צוה ה' את הברכה לכל העם וברכה זו תקבל אתה מן הכלל שכל אדם מברכים אותך וראה בנים לבניך כלומר גם תשתדל לראות שבנים אשר יולדו לבניך גם הם יהיו לתכלית שילכו בדרך ה' נמצא מזה שאין זה אונס כי אם פשע מה שלא היה השגחתך עליהן ואם אפילו שאין לך עת להשגיח עליהן היה לך להזהיר לאשתך שתשגיח על בניך ומה שאתה מודה שפשעת ועון עשית רק אין אנו יכולין לענוש לך מצד בעליו עמו אין זה טענה כלל כי זה ידוע דפסקינן כר' יהודה דאמר בדבר שבממון תנאו קיים משו"ה מתנה שומר חנם להיות כשואל ושואל כשומר חנם משום בדבר שבממון תנאו קיים מש"ה כיון שהקב"ה היה חפץ לעשות שותפות עם אדם ודאי התנה עמו אם יעבור על פקודיו יענש על זה וראיה לזה משום שקבע עונשין למי שעובר על פקודיו ואין עונשין במקום שאין מזהירים תחלה מוכח מזה שהתנה תחלה לבל יעברו על פקודיו וכיון שהתנה עמהם שיענשו על זה ודאי חייבים אפילו בבעליו עמו ועוד נוכל לומר הא דכתיב אם בעליו עמו פטור היינו דוקא פטור בדיני אדם אבל בדיני שמים מחייבינן לו כי הוא עשה היזק וכן מצינו בכמה מקומות שמצד הדין אנו פטרינן לו ומשום דיני שמים מחייבינן לו ע"כ כל איש ואיש מחויב לחנך את הבנים שילכו בדרך ה' כי לאחר מיתתו ודאי יענש על זה ואין לו שום טענה כלל לפטור ולאו דוקא לאחר מיתתו יענש על זה אלא אפילו בחייו ג"כ יענש על זה מאד היסורים שיש לו מהבנים שאינם הולכין בדרך ה' וכיון שאינם הולכין בדרך ה' ודאי אינם מקיימים כיבוד אב ואם רק זה יאמרו הבנים שמצוה לכבדו במקלות ומצוה לקלל אותם ר"ל ואל יאמר האדם הניחא אם היה השגחתו עליהן בעת קטנותם הוה יפה לו בזה ובבא אבל בעת קטנותם לא היה השגחתו עליהם ופשע ועון עשיתי אבל עתה מה תקנה יש לעשות שהבנים שלו הם גדולים וירא אני לדבר כנגדם ולא פעם אחד בכיתי על זה ואין לי עצה ותבונה מה לעשות אל יאמר כן שאין לו עצה מה לעשות שיש עצה טובה אפילו לבנים גדולים שילכו בדרך ה' דהיינו שכל אחד ואחד מהעיר הן משיר והן עני מחויב לקבץ בחורים ולעשות חברה ולחזור אחר רב י"ש שילמוד עמם חיי אדם ומוסר לחנך אותם לעבודת ה' כי בזה קל לקבץ אותם כי יש בחורים שחושבין בעת שמבקש ממנו שילך ללמוד בחברה ויהיה מן החברה אזי חושב שעושין אותו גבאי או נאמן ונותנין לו עליה ומרוצה להיות מהחברה והוא ודאי ילך ללמוד הגם שהולך שלא לשמה מ"מ מתוך שלא לשמה בא לשמה ובעת שמבקש ממנו שילך ללמוד ויכתב בהפינקס של החברה ידבר עמו בדברים רכים ויבטיח לו שהוא יהיה מראשי החברה ועוד דברים רכים מה שיכול להבריח ממנו היצר הרע ואם תעשו זאת יהיה לו זכות גדול שגדול המעשה יותר מהעושה. אך זה צריכים להשגיח מאד שלא יהיה ח"ו מחלוקת ביניהם כי חברה כזו יש ביניהם בחורים נפרדים יש שרוצה שני דברים ללמוד ולהגיד דעה בחברה וחפץ שיתנו לו שלישי או ששי ויש שרוצה רק להגיד דעה ויתנו לו שלישי או ששי ואם לאו אינו חפץ להכתב בהפנקס ועושה מחלוקת עם כל החברה ומסית עוד בחורים שלא ילכו ללמוד על כן צריכים להשגיח עליהם בדברים רכים ואל יתבייש לדבר עמם מפני שהם כסילים בעבודת ה'. עם כל זה אל יתבייש מזה אך שצריך לעסוק בעסק זה עם כל כחו למשוך אותם לתורה ומ"ט ויחשוב תמיד שכל הטירחא שטרח בעבור זה אין זה אלא לכבוד ה' אם עושה כן יתקיים הדבר על ידו וכן אמר התנא כל כנסיה שהיא לשם שמים סופה להתקיים ושאינה לשם שמים אין סופה להתקיים ופירש הרמ"א ז"ל וז"ל התנא הזה ראה שטבע קיבוץ האנשים וכניסתם שיחייב הריב והקטטות כי להיותם ממזגים מתחלפין ירצה ויבחר זה מה שימאס זה וכל אחד ואחד מתנשא לאמר אני אמלוך וקבלו דעתי אם לא ימצא ביניהם דבר מתאחד וקושר אותם והיא יראת שמים ואהבת ה' אפילו אחד שיקשר אותם וימשיך אותם סופה להתבטל כי העיקר שיהיה ביניהם אחד לכל הפחות שיהיה לו יראת שמים. ע"כ אחי ורעי התבוננו מאד להשגיח על זה ולחנך הבנים וכל אב ואם מחויבים להתפלל תמיד להשם יתברך על בניהם שיזכו לבנים טובים והקב"ה ודאי יענה אותם שהבא לטהר מסייעין אותם ויזכו לראות בנים ובני בנים עוסקים בתורה אמן:
<b>תם</b> <b>ונשלם</b> <b>שבח</b> <b>לאל</b> <b>בורא</b> <b>עולם</b> אם בטחונך רב הישועה מתקרבת אף בשוב רשע הזקן מרשעתו אלהים ברוב רחמיו הוא מקבלו ממני אברהם בן הרב בעל המחבר ידי משה וספר אהב מוסר שנת תרנ"ז לפ"ק:
<h2>דיני דגרמי</h2>
<b>רוב</b> הפוסקים הסכימו דדיני דגרמי הוא קנסא דרבנן שקנסו כדי שלא יזיק איש את רעהו וע' ש"ך ס' שפ"ו ובתוספות ב"ק בהכונס ובמרובה שמדברים בזה. וקשה לי לדבריהם הנ"ל לפי מ"ש הרמב"ם ז"ל (בהלכות חומ"ז ה"ז) וז"ל וכן השורף שטרותיו של חבירו חייב לשלם כל החוב שהיה כתוב בשטר שאע"פ שאין גוף השטר חמון הרי גרם לאבד ממון ובלבד שיודה לו המזיק ששטר זה מקוים היה וכך היה כתוב בו עכ"ל. וכן איתא בחו"מ ס' שפ"ו ע"ש. הרי משמע מזה דמחייבינן המזיק בהודאת עצמו ואי קנסא היא מודה בקנס פטור. ולומר שהרמב"ם סובר דקנסא של דד"ג לא דמי לקנסא דאורייתא ואי מודה לא פטרינן ליה לא נכון לפענ"ד כי בקצה"ח בס' ל"ח הביא מש"מ ב"ק ד' צ"א כדעת המהרש"ל דסובר דכל מודה בקנס דרבנן פטרינן לו מש"ה אי מודה במסור פטרינן לו ובתשובת שיבת ציון ס' ק"ט מביא דראב"ן בס' צ"ב איתא מפורש כמהרש"ל דבקנס דרבנן אי מודה פטור. ומהרמב"ם ה' חומ"ז ה"ד נמי משמע כדעת המהרש"ל. ונתבאר בפ"ת שהלכה כן. א"כ איך פסק הרמב"ם דהשורף מחויב לשלם ע"פ הודאת עצמו ואיך ניחא הגמרא דהגוזל הא דשני תהא במאמינו וליכא אלא הודאת עצמו הא מודה בקנס הוא. וזה לא נ"ל דאע"ג דסברי בכל דד"ג קנסא דרבנן ובשורף שטר ש"ח מודים דאין זה קנסא כי חזינן לרבה פטר השורף שש"ח לשלם משום דלית ליה דינא דגרמי. אך לר' מאיר דאית ליה דד"ג מחייב השורף שש"ח לשלם. א"כ אי אמרינן דמאן דמחייב דד"נ רק קנסא דרבנן הוא. ה"נ הא דמחייב השורף לשלם רק משום קנסא. ועוד מצינו בקצה"ח בס' ל"ח וז"ל אבל חזי מאן גברא רבה קמסהיד והוא הרמב"ן לח' מכות כ' בפירוש שהר"ח חולק וכתב באומר עדות שקר העדנו לא סגיא דאין משלמין אלא עדותן שהעידו נכונה חשבינן ליה וסיים ז"ל הרב ר' משה הספרדי פוטר בהם אע"פ שישלם ע"י והודו עכ"ל. ובודאי לא היה ספר הרמב"ן לפני הש"ך והט"ז ובכה"ג פשט טעמא דר"ח והרמב"ן דאין משלמין עפ"י עצמן משום דד"ג דסבירא ליה דד"ג הוא קנס ואין משלמין קנס ע"פ עצמן עכ"ל וע"ש מוכח מזה דאפילו בקנסא דרבנן נמי אמרינן במודה פטרינן ליה ואפי' דבדיבורם הזיקו בגוף הממון ובזה מזיקי יותר משורף שטר משום דבשורף שטר ש"ח לא הזיק בגוף הממון והכא הזיקו בגוף הממון בידים דדיבור חשיב כמעשה כמבואר בתוס' כ"ק ד' ק' ע"ש. מ"מ מדמה דין זה דעדות שקר לקנסא דאוריי' דאי מודה פטרינן ליה דחכמים שתיקנו כעין דאורייתא תיקנו. עוד קשה שראיתי בספר הרה"ג כו' מו"ה סיני ז"ל שהביא ראיות מראשונים ואחרונים דד"ג הוא קנסא דאוריי' כמו פלגא נזקא קנסא וכן סובר הרמב"ם ז"ל וכו' ועי"ש וזה א"א לתרץ דהרמב"ם מיירי שיש עדים ששרף אך אינם יודעים כמה היה כתוב בשטר ומש"ה לא מודה בקנס הוא כיון שיש עדים ששרף זאת לא נוכל לומר כן דמצינו בגמ' ב"ק ד' מ"ג גבי עבד שאינו משלם קנס ע"פ עצמו אמרו שם היכי דמי דאי אתו סהדי ואסהידו כו' ולא ידעי אי תם הוא אי מועד הוא ואמר מרי דמועד הוא לא משלם קנס ע"פ עצמו כו' א"כ מוכח מזה דה"נ דלא מהני במה שמעידין עליו ששרף שטר כיון שאינם יודעין כמה היה כתוב בשטר הרי הוא מודה בקנס וכן איתא בתשו' שואל ומשיב והביא ע"ז ראיות עי"ש (בסי' קפ"ח) מהדורא רביעאה וא"ל ע"ז א"כ איך קאמר הגמרא סוף פ' המניח אם לא הביא ראיה שקיל כדאמר מזיק הא מודה בקנס הוא אף שמיירי שיש עדים ששורו נגח אבל כיון שאינם יודעין מי הזיק הרי זה מודה בקנס משום שהראב"ד ז"ל אוקמא דמיירי הכא בפ' המניח בדליכא עדים כלל וז"ל דע"כ מתניתין דחטים ושעורים דרב"ן כשאינו מעמיד את דבריו דאי מעמיד דבריו בודאי נותן לו כמו שמודה אלא ודאי מיירי שחוזר ואומר מצחק הייתי בו ולא בידי לא חטים ולא שעורים ואם יש עדים בזה איך יכול לומר מצחק הייתי בו ותירץ דשאני פלגא נזקא קנסא משאר קנסות דעלמא דהכא קרנא הוא וכי אתו לב"ד ומודה הרי זיל שלים אמרינן לו אבל אכפויה לא אכפינן דאינו משלם על פיו בע"כ ע' ברשב"א ע"ז ובהרב המגיד בה' נ"מ פ"ט מביא ג"כ וז"ל כבר תירץ הר"א ז"ל בפירושו דפלגא נזקא קנסא שאני משאר קנסות שאם תפס אין מוציאין מידו עכ"ל וכן איתא בש"מ ב"ק ד' ט"ו וז"ל והרבה כתבו בשם הראב"ד שח"נ של תם משלם עפ"ע הואיל וקרן הוא ואינו דומה לשאר קנסות אבל לדעת הרמב"ם משמע שאם הודה לא אמרינן זיל שלים רק דאם תפס אין מוציאין ממנו ועכשיו יהיה ניחא סוגית הגמרא דהמניח לכ"ע וזה א"א לומר שהרמב"ם ז"ל מיירי שהקנס של דינא דגרמי דומה לקנסא של פ"נ והתם אמרינן להרמב"ם דמועיל תפיסה אפילו לאחר הודאתו מש"ה ניחא מה דמחייב להשורף שטר לשלם ע"פ הודאת עצמו דהלשון של הרמב"ם במה דאמר וכן השורף שש"ח חייב לשלם כל החוב משמע דאכפויה נמי מכפינן וזה לא מצינו בשום מקום דע"י הודאת עצמו מכפינן לו לשלם ועוד אי אמרינן שדד"ג הוא קנסא איך יהיה ניחא בעיא דסוף פ' הכונס דאיבעיא שם אי עשו תקנת נגזל במסור אי לאו הא אין נשבעין על קנסות ועוד קשיא לי על הרמ"א ז"ל דכתב בסי' א' סעי' ד' עדים שהעידו עדות שקר והוזמו והוציאו ממון ע"פ וא"א למהדר דנין אותן ומחיבין אותן לשלם הא דין זה דד"ג הוא ולפי הפוסקים דסברי דד"ג קנס ואיך דנין דין זה בבבל ואין אנו יכולים לתרץ דברי הרמ"א ז"ל הא דכ' דמחייבין אותם לשלם איירי בשהוציאו ממון מיד הנתבע ע"פ עדותן ובכה"ג אין זה קנסא משום דאין זה הזמה רק מזיק בידים אבל באמת אינו נכון לומר כן משום דמשמע מהרמב"ם בפ' י"ח ה' עדות דבכל ענין אמר ר' עקיבא דאין משלמין על פי עצמן משום דקנסא הוא וע' בפ"י למכות וכונתו משום דהעדים גופייהו לא עשו שום מעשה כי הם לא הוציאו ממון בידים מיד הנתבע רק ב"ד לבד והם רק גרמו להנתבע בעדותן הפסד וכן משמע (ב"ק ד' ה') דפריך שם הגמרא עדים זוממין דממונא הוא ליתני ומשני סבר לה כר"ע דאמר אין משלמין ע"פ עצמן ע"ש ע"כ משמע מזה דר"ע סבר דאין עדים זוממין משלמין ע"פ עצמן אפילו בשהוציאו ממון מיד הנתבע דאי לאו הכי אמאי פשיטא להגמ' דעדים זוממים ממונא הוא דלא הוציאו הא מצד הסברא משמע איפכא כיון דבלא הוציאו ממון מיד הנתבע ע"כ עדיין לא עשו שום מעשה ומ"מ התורה מחייבתם אין זה אלא משום קנסא אלא ודאי ע"כ צ"ל הא דפריך הגמ' והא ע"ז ממונא כונתו אפילו שהוציאו ממון מיד הנתבע מש"ה תירץ הגמ' דסברי כר"ע דאמר קנסא הוא ומשמע אפילו שהוציאו ממון בעדותן וראיה נכונה לדברינו מגמ' דמכות דף ג' דשו"ט שם הא דאמר ר"י א"ר עד משלם לפי חלקו וז"ל אי דאומר העדנו והוזמנו בב"ד פלניא כמאן דלא כר"ע דאי כר"ע הא אמר אף אינו משלם ע"פ עצמו עכ"ל לכאורה קשה לו לאוקמא כר"ע הא נוכל לומר הא דריא"ר עד משלם וכו' מיירי בהוציאו ממון מיד הנתבע ע"פ עדותן ואין זה מודה בקנס אע"כ צ"ל דר"ע איירי בכל ענין הוי קנסא מש"ה קשה לי לאוקמא כר"ע והגר"א כ ג"כ מבאר בקצור דבריו הקדושים על הגה"ה בחו"מ ס' א' סעי' ד' וז"ל בס"ק כ"א עדים דלא כר"ע מדדחיק במכות לר"ע דוקא באומר וחייבנו ממון ולא אמר בכה"ג עכ"ל ע"כ מוכח מזה דר"ע סבר אפי' שהוציאו ממון בעדותן ג"כ הוי קנסא דאי אמרינן דר"ע סבר דוקא בלא הוציאו א"כ איך אמר הגר"א ז"ל דלא כר"ע הא ודאי כר"ע מתוקמא דאי לא כר"ע וע"ז ממונא הוא ל"ל למימר דלשון והוציאו וכו' הא אף בלא הוציאו ג"כ הוי דנין אותן ומחייבין אותן לשלם אבל אי כר"ע ניחא דבלא הוציאו ליכא משום דד"ג וע"ז הוא קנסא ואין דנין בבבל ואף א"נ ע"ז ממונא הוא הרי ג"כ מוכרחי' לאוקמא דוקא דהוציאו משום דבלא הוציאו ליכא חסרון כיס ואין דנין בבבל וזה נוכל לתרץ לענ"ד אבל מ"מ קשה סוף סוף מאי דחיק להגר"א ז"ל לומר דהאי הגה"ה דוקא לא כר"ע הא מצי אתיא אפילו לר"ע אע"כ צריכים לומר דלר"ע הוי קנסא בכל ענין וא"א לומר שלריא"ר סובר דגם בממון אמרי' כאשר זמם ולא כאשר עשה מש"ה לא נוכל לאוקמי שמיירי בכה"ג דהוציאו ממון ע"פ עדותן דאי בהוציאו ה"ז פטור אבל דוחק לומר כן משום שהריב"א ור"י והרמב"ם בפ' כ' מה"ע ועוד פוסקים אחרים סוברים דבממון ל"א כאשר זמם ולא כאשר עשה וזה אין סברא לומר שהרמ"א ז"ל סובר שדד"ג לאו קנסא מש"ה פסק דדנין בבבל משום דלא שביק הני רבנן הנ"ל ובפרט הרמב"ם שגם הוא סובר דד"ג הוי קנסא כנ"ל ופוסק אפכא ועוד ראי' נכונה שמשמע בפי' שהרמב"ם פוסק שקנס חכמים לא מגבינן בבבל כיון שחכמים קנסו כעין דאוריי' קנסו וחשבוהו להך קנסא כמו קנס תורה דמצינן בפ"ח ה' עבדים וז"ל המוכר את עבדו לעכומ"ז יצא ב"ח והיו כופין את רבו לחזור ולקנותו מעכומ"ז עדי' בדמיו וקנס זה א"ג אותו ודנין אותו אלא בב"ד מומחה ואם מת המוכר אין קונסין את היורש להחזיר את העבד לשחרור עכ"ל ע"כ משמע מזה דכל קנס שקנסו חכמים לעשות סיג לתורה אין מגבינן בבבל. וכן דד"ג הרי הוא ג"כ אלא מדרבנן כדי שלא יזיק איש את חבירו והוא קנס ע"כ אין אנו מגבינן בבבל והא דפסק הרמב"ם בפ"ח ה' נ"מ אם מת המסור קנסינן היורשים לשלם הא דד"ג הוא ודד"ג הוא קנס ואין קונסין בנו אחריו בקנסא דרבנן אין זה קושיא משום דבמסור החמירו חכמים לו ולבנו כדמצינן בב"ק דקי"ז כתוא מכמר מה תוא זה כו' ע"ש עכ"פ נראה שנוכל לתרץ דברי הרמ"א ז"ל הא דפסק דע"ז דנין אותן ומחייבין אותן לשלם אם הוציאו ממון ע"פ עדותן משום דע"ז קריא רחמנא מעשה דכתיב כאשר זמם לעשות משמע דגרם זה קרא רחמנא מעשה. וכן מצינו בב"ק ד' ה' אך צ"ל מאי כונתם הרי מצינו בפ"ג דמכות ובסנהדרין ס"ה ובכריתות ג' יצא ע"ז שאין בהם מעשה א"כ איך אמרו חז"ל בב"ק ה' דעדים קריא רחמנא מעשה ע"כ צ"ל כש"א כיון דכתיב כאשר זמם לעשות והיינו שזמם שישלם זה ע"י עדותן והא גם כשמשלם זה ע"י עדותן אין זה מעשה שלהם רק שהב"ד מוציאין ע"י עדותן ממנו. ועכצ"ל דאחשבה תורה מה שהב"ד מוציאין ע"י עדותן מעשה שלהם דומה כאלו הוציאו עדים ממון מבעה"ד וכמו שמצינו בשליח דגלי קרא דשלוחו של אדם כמותו כן בע"ז אמרינן כן מש"ה ניחא הא דאמרינן ע"ז אין בהם מעשה היינו דוקא דלא נעשה מעשה שלא הרגו ע"פ עדותן או שלא הוציאו ממון ע"פ עדותן רק זמם לעשות והמחשבה לא קריא רחמנא מעשה אבל בב"ק בכ"ד אבות נזיקין דפירשו דע"ז יש בהן מעשה וחשובים כדמזיק בידים מיירי בהוציאו הב"ד ממון על ידם ולא אפשר למהדר שפיר קריא רחמנא מעשה. וכן מצאתי בס' דמשק אליעזר שהביא מחדושי הרי"מ סקי"א ע"ש א"כ בזה נוכל לתרץ דברי הרמ"א ז"ל דגם הרמ"א מודה שר"ע דאמר דאין ע"ז משלמין ע"פ עצמן משמע אף אם הוציאו ממון ע"פ עדותן ג"כ הוי קנסא רק אימתי אר"ע דקנס הוא אפי' הוציאו ממון ע"פ עדותן דוקא שאפשר למיהדר מיד הנתבע אז אמרינן דקנס הוא אבל בלא אפשר למהדר הוי מעשה גמור והתורה קריא מעשה דזה גם ר"ע מודה שלאו קנס הוא כי מצינו נ"מ אם אחד משבר כלי של חבירו בידים או משבר בקול שלו הרי ודאי מחייבינן לו דקי"ל קלא אית ביה מעשה וכן מצינו ג"כ אם אחד הכה את חבירו נגד עינו ואינו רואה כו' אין עבד יוצא בהן לחירות משום דאדם בר דעת וכי הבעית מדעתו קמבעית משמע דבלא זה הרי עבד יוצא לחירות משום דקלא אית בה מעשה ע' בקדושין כ"ד ובב"ק וכן מצינו ע"ז שעושין היזק ג"כ בקול כגון שהוציאו ממון על פיהם וא"א לומר שהם הוציאו בידים כאשר נתבאר בסוף א"כ ודאי אין זה אלא קנסא. ועל דברי הגר"א הנ"ל ע' בס' בית הלל שמאריך בזה הרבה ע"ש ועתה נוכל לתרץ דברי הרמב"ם הנ"ל אפי' לדעת המפרשים דר' מאיר מחייב דד"ג מדרבנן ג"כ ניחא הא דהרמב"ם מחייב בשורף שטר בהודאת עצמו איירי בזה"ז דליכא מומחין ואין הודאתו פוטרתו אע"ג דלא מקרי מודה בקנס מפטר ע"ז מ"מ מתחייב בהודאתו ע"ז כמו דאמרי' הודאת בע"ד כמאה עדים דמי וכן מצינו בש"ך יו"ד ס' רס"א הביא דברי ע"ש והסמ"ע ע"ש הגם שהש"ך חולק ע"ז וה"ר מהא דאמרו בב"ק ע"ד חוץ לב"ד הודה וחוץ לב"ד הוי כמו בזה"ז ע"ש אבל באמת יש פוסקים הרבה דלא סברי כן ואין ראיה משם מר"ג הא דפטרינן לר"ג לשחרר עבדו משום שהיה שם ב"ד רק ההודאה היה חוץ לב"ד מש"ה אמרינן שם דאין העבד משוחרר כיון דהיה יכול להודות לפני בי"ד אבל בזה"ז דליכא ב"ד כלל אין שייך סברא זו דהיה יכול לפטור לפני ב"ד כיון שאין ב"ד מש"ה מחייבינן ואומרין הודאת בע"ד כמאה עדים. ומהרמב"ם ז"ל נמי משמע כן דמצינו ברמב"ם פ"ג מה' גניבה ה"ח וז"ל מי שהודה בקנס ואח"כ באו עדים אם הודה בתחלה בפני ב"ד ובב"ד פטר אבל אם הודה בפני ב"ד בלבד או שהודה חוץ לב"ד ואח"כ באו עדים ה"ז משלם קנס ע"פ עכ"ל ע"כ מוכח מזה הא דקאמר אם מודה חוץ לב"ד פטרינן אם באו עדים משום שהיה ב"ד והיה יכול לפטור בב"ד מש"ה אם אפי' לא היה מודה בב"ד נמי נפטר ומשמע נמי מלשנא אם הודה חוץ לב"ד משמע שהיה שם ב"ד לבד דהודאה אשר היה חוץ לב"ד וכ"כ הלבוש והב"ח ובת' שו"מ נמי מבואר בזה הרבה מש"ה ניחא מה שאמר הרמב"ם ה' חו"מ פ"ז ה"ח אימת חייב השורף בלבד שיודה ובזהססאנ ג"כ הא דפטרינן בקנסות לצי"ש אפשר לחלק ולומר דבזמן דאיכא ב"ד מומחין ואין לו עדים ובידו שוא לקב ולהודות ולפטור אף בד"ש אע"ג דבלא בא לב"ד או כיון שבידו לבא לב"ד פטרינן אפי' ביד"ש וכן לא מחויב לצי"ש אפי' קודם שהודה דכל שבידו לעשות לאו מחוסר מעשה הלכך גבי ר"ג דהוי ב"ד מומחין דהיה בידו לבא לב"ד לפטור א"ע שהרי לא היו עדים בדבר אפי' קודם שהודה לא מחייב לצי"ש ול"מ תפיסה דעבד משא"כ בזה"ז דליכא ב"ך מומחין ואין בידו לפטור א"ע בהודאה חייב לצי"ש ומהני תפיסה וכן היכא דאיכא עדים אע"ג דאיכא מומחין בא"י מהני תפיסה בבבל דחייב לצי"ש שהרי אין בידו לפטור א"ע דאפשר שיבואו עדים. וכן ראיתי בתשובת מהריא"ז ענזאל ז"ל. ועוד נוכל לתרץ דברי הרמב"ם הנ"ל משום דהטעם מודה בקנס פטור היינו משום דהתורם רוצה לקנוס אותו שלא יעשה זאת עוד הפעם אבל דין ממון אין בו ולפי"ז ע"כ לא מקרי קנס רק במתחייב ע"י ב"ד והוא אינו רוצה לשלם אבל מה שמודה בעצמו לא מקרי קנס ונתבטל כונת התורה ולפ"ז נראה דע"כ ל"ש סברא זו רק בזמן דהיו מומחין והיה יכול להתחייב ע"פ ב"ד א"כ הרי לא נתחייב ע"י דהודאת עצמו א"כ שפיר נתקיים כונת התורה אבל בזה"ז דליכא מומחין א"כ א"א דפטר בהודאת עצמו משום דלא מקרי קנס א"כ שוב לא נתקיים לגמרי כונת התורה ושפיר אמרו דמועיל הודאת עצמו להתחייב דמוטב שיתחייב לשלם ויתקיים עכ"פ כונת התור' שיקנסו אותו כדי שלא יעשה כן עוד הפעם כנ"ל לענ"ד:
