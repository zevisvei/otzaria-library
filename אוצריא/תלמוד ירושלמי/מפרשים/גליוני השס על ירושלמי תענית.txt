<h1>גליוני הש"ס על ירושלמי תענית</h1>
ר' יוסף ענגיל
<h2>פרק א</h2>
<h3>הלכה א</h3>
<b>בעונתן הן חביבין כתחיית המתים.</b> נ"ב זה ל' ברייתא והפי' דר"א אמר לר' יהושיע דכמו דמזכירין תחיית המתים ואין הכוונה על עתה רק על זמן הגאולה היינו שיחי' המתים בעונתו כך הזכרת גשמים ג"כ הכוונה שמוריד הגשמים בעונתו ולא שמוריד עתה בחג וכ"ה גם בבבלי ור' יהושיע דלא קיבל תשובה זו ס"ל לירושלמי דהוא משום דסברת ר' יהושיע דתחיית המתים דהיינו הגאולה אין לה זמן כלל רק תלוי' בתשובה והתשובה הרי זמנה תמיד דאם יעשו עתה תשובה עתה תהי' הגאולה היום אם בקולו תשמעון ולכן הקשה הירושלמי ע"ז מחלפה שיטתי' דר"א כו' היינו דהא מצינו להם בבריתא אחרת דסברותיהם להיפוך דר"א ס"ל דהגאולה תלוי' בתשובה ור' יהושיע ס"ל דאינה תלוי' בתשובה רק יש זמן לגאולה שבאותו זמן מוכרחת לבא אפי' לא יעשו תשובה אני ד' בעתה וגו' כי למועד מועדים וגו':
<h2>פרק ב</h2>
<h3>הלכה א</h3>
<b>ואתייא כיי דמר ר' שמואל כו'.</b> נ"ב ירושלמי מכות פ"ב ה"ו:
<b>ג"ד מבטלין את הגזיר' קשה כו' תפלה וצדקה ותשובה כו' עד וארפא את ארצם.</b> נ"ב ירושלמי סנהדרין פ' חלק הלכה ב' אם ראית חלומות קשים כו' קפוץ לג' דברים ואת ניצול ואלו הן תפלה וצדקה ותשובה כו' עד וארפא את ארצם:
<h3>הלכה ו</h3>
<b>מפתח של פלמנטריא.</b> נ"ב כל' זה ירושלמי ביצה פ"א ה"ז בסופה ומפתחא דפלמנטרין בידי':
<h3>הלכה ח</h3>
<b>ואלי' מקריב כו'.</b> נ"ב ירושלמי מגילה פ"א הי"א בסופה:
<h2>פרק ג</h2>
<h3>הלכה ג</h3>
<b>והוון כל עמא אמרין איתון חמין פורין דשמש.</b> נ"ב נ' דתחת פורין דשמש צ"ל פוריא השמר והפי' שמת הכותי והוליכו אותו במטה לבית הקברות והיו הכל רצים ואומרים בואו וראו מטת השמר היינו השמרוני כי הכותים הם שמרונים וע' ירושלמי ע"ז פ"ה ה"ד כהדא דר"ש בן לעזר אזל לחדא קריי' דשמריין כו' ע"ש ועוד שם פ"א ה"ב והדא טקסים דקיסרין מכיון דסוגייא שמריין כו' ע"ש דקורא לכותים בשם שמריין היינו שמרונים ויוכל להיות ג"כ דצ"ל כאן פוריא דשמריי והי' כתוב אות רי"ש קטנה [בתיבת דשמריי] והית' נראית כאות יו"ד ונמצאו כג' יודין זה אחר זה וטעה מעתיק לחשוב דהם אות שי"ן דבראשו ג' יודין ושחסר חיבורם למטה ותיקן זה ועשאם שי"ן ונמצאת המלה דשמש ומזה בא הטעות להיות נכתב דשמש תחת דשמריי:
<h2>פרק ד</h2>
<h3>הלכה ג</h3>
<b>אית תניי תני ומחלף ר' אחא כו'.</b> נ"ב עמ"ש בגליון ירושלמי כלאים פ"ו ה"ג ד"ה תמן תנינן עש"ה:
<b>א"ר חיי' כו' ר' יוחנן מפקד כו'.</b> נ"ב ירושלמי ר"ה פ"ד ה"ד: