<h1>גליוני הש"ס על ירושלמי ראש השנה</h1>
ר' יוסף ענגיל
<h2>פרק א</h2>
<h3>הלכה א</h3>
<b>אמר</b> הרי עלי, נ"ב פי' להביא עולה לדמיון וחזר ואמר הרי זו עולה לנדרי שנדרתי ואיחר ההבאה אח"כ מיבעיא אם עובר ב' פעמים בבל תאחר על הנדר ועל הנדבה וע"ז א"ר חיננא לא מיסתברא די לא אמר הרי זו וחזר ואמר הרי עלי היינו דבהא הוא דאיכא למיבעי דיעבור ג"פ בבל תאחר דכיון דאמר אח"כ הרי עלי והוא יש בו חומר והוספת חיוב דמוסיף חיוב אחריות לכן הוא חל על הנדבה לחייבו עליו בבל תאחר בפ"ע ומשא"כ אם אמר תחלה הרי עלי ואח"כ הרי זו דאומרו הרי זו אין מוסיף דבר דכבר הי' מחויב להביא מכח ההרי עלי ע"כ אין הנדבה חלה חלות בפ"ע לחייבו עלי' בבל תאחר בפ"ע:
<h3>הלכה ב</h3>
<b>מה</b> עשה קרא שם על מעשר שבו ופדייו ונתן לעני, נ"ב כעין זה ירושלמי מעשרות פ"ד ה"ד אביונות נותנין עליהן חומרי אילן וחומרי זרעין כו' שאם הית' שניי' נכנסת לשלישית שהוא מפריש ופודהו ונותנו לעני:
<h3>הלכה ג</h3>
<b>ותפקדנו</b> לבקרים כו', נ"ב נ' דצריך להפוך הגי' ותפקדנו לבקרים זו אכילתו דבבוקר הוא זמן סעודה דכתי' בבוקר תשבעו לחם לרגעים תבחננו זה פרנסתו היינו שאר צרכי האדם דאין להם קבע ומזדמנים בכל רגע ע' בבלי גיטין י"ב ב' אי הכי ניזון מתפרנס מיבעי לי' ע"ש ברש"י דפרנסה היינו כל שאר צרכי האדם עש"ה וכ"ה בכ"ד ע' כתובות ס"ח א' וע' רש"י ב"מ ס"ט ב' ד"ה ואפרנסנה:
<b>שם</b> פרא בסיליוס אי נימוס אי גריפיס כצ"ל ופי' לפני המושל [ע' תיבת בסיליוס בירושלמי ברכות פ"ט ה"א] אין נימוס פי' דת ואין גריפיס פי' כתב משפט פארשריפט בל"א ותיבת גריפיס הוא צרפתית ופירושה בל"א שטאאטס געריכטס שרייבערייא והוא כמו פארשריפט בל"א והיינו דלפניו בעצמו אין דת וחק ואם רוצה אין מקיימו אבל הקב"ה גוזר גזיר' ומקיימה תחלה:
<h3>הלכה ד</h3>
תמן חשין כו', נ"ב ירושלמי חלה פ"א ה"א:
<h3>הלכה ה</h3>
<b>מפני</b> שהן כו', נ"ב לקמן פ"ב ה"ז ירושלמי מגילה פ"ב ה"ז:
<h3>הלכה ח</h3>
<b>ולא</b> למפריעו כו', נ"ב פי' דכיון דכשיעידו ביום יתקדש זמן הלילה שהולכים בה למפרע בקדושת ר"ח א"כ ההליכה בלילה לצורך אותו הזמן עצמו ואינו לבד מכשירין ליום רק צורך עצמיי לאותו הזמן עצמו דלילה ודברי ר' יוסי בי ר' בון כולם סברא אחת לדחות הראי' מכאן אהך דמכשירין כו' וה"ק ולא למפריעו הוא קדוש בתמי' הרי הוא קדוש למפריעו וכיון דקדוש למפריעו הו"ל הלילה כיום כיון דגם הלילה צריכה לההליכה לשתתקדש למפריע ע"י העדות דיום, והק"ע עשה מדברי ר' יוסי קושי' ותי' ופי' בם פי' זר והפי' פשוט כנ"ל:
<h2>פרק ב</h2>
<b>משלך</b> נתנו לך, נ"ב כזה ירושלמי יבמות פ"ז ה"א, פי"ג ה"א והוא ל' המשנה סוף עירובין:
<h2>פרק ד</h2>
<h3>הלכה ח</h3>
<b>בנימוסין</b> אינון עסיקים, נ"ב כעין ל' זה בירושלמי ברכות פ"ה ה"א בנימוסיא דבריי' הוא עסיק:
