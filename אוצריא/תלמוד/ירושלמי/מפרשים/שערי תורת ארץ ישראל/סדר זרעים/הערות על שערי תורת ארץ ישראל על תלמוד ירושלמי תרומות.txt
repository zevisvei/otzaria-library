עוד נ"ל שחסר בירושלמי כאן (וכן שיער בר"ש כאן) וז"ל; תני (תוספתא פ"ה) האומר לשלוחו צא ותרום אחד מחמשים פיחת עשרה (בתוספתא איתא עוד "או הוסיף עשרה" ויש למוחקו כאן כי שייך למעלה שם ונשמט ממקומו) תרומתו תרומה ואם נתכוין להוסיף אחד אין תרומתו תרומה הכא את מר תרומתו תרומה ובא את מר אין תרומתו תרומה א"ר חנינה בריה דר"ה כו'.
וראיתי בספר הארץ שכעת הוא כפר סמוך לצפת, אבל ראיתי כעין זה במדרש קהלת ר"פ י"א "אתצידון יהודאי בהדין ספפסא" ומזה משמע שאינה שם עיר וברור הוא דספפסא דשם היא ספסופא דכאן.
ולהשוות דעת הרי"ף והרמב"ם והגאונים נ"ל שהרי"ף שיער בליטרא ערבית שבזמנו שהיתה משקל מעה דינרין צוריים אבל הרמב"ם שיער הליטרא הנזכרת בתלמוד שהיתה בזמן חז"ל ומפני שהגאונים אמרו דלוג הוא משקל ק' זוזין ערביים שהן ע' דינרין צוריים וכן מצא הרמב"ם שהיה מן המדקדקים בשיעורים כ"ש במ"מ הלכות עירובין שם ולפי מה שאמרו בירושלמי כאן משקל הלוג מאתים זוז לכן סובר הרמב"ם דזוזין של יהודה פחותין הרבה מדינרין צוריים שכל אחד של צ"ו שעורה אבל הזוזין של יהודה כל אחת של שלשים ושלש ומחצה שעורה וליטרא של חז"ל משקלה מאה זוזין כאלה ולפ"ז תהיה משקל ליטרא זו שלשים וחמש דינר צורי והלוג שבעים דינרי צורי.