וכ"ה דעת רמב"ן מובאת בר"נ על הרי"ף חולין ספ"ח, והר"נ השיג עליו שם מסוגיא שלפנינו (ע"ש).
בין כך ובין כך נראה מתוספתא זו, שאין השאיבה מיטהרת ברבייה והמשכה, דאם לא כן אפי' ירדו ג' לוגין קודם ששלמו מ' סאה כשר והרי זה שלא כשיטת התלמוד כאן לפי' רש"י, דרבנן דראב"י הם לקולא.
ועי' עוד כמו אלה בשנות אליהו פ"ד מ"א (תפילת הערב אין לה קבע) ופ"ז מ"ג ואליהו רבא מכשירין פ"ו מ"ג ובתפארת ישראל שם.
בהגהות הגר"א פסחים שם הגיה "שלמים" (במקום "פסח"), ואינו מוכרח.
וע"ע בהגהות רעק"א (חולין קכה א) בשם רמב"ן ב"ב עז א, והביא הא דמגלה כו א (והבאנו לקמן) וממנחות ו א: ערלה וכלאי הכרם שלא היתה להם שעת הכושר ולאו דוקא כלאי הכרם, כדאיתא בחולין קטז א. עוד בחולין (קכה א): קולית הנבילה וקולית השרץ אמאי מטמאו ולאו דוקא שרץ דהא מטמא בכעדשה. אבל מ"ש עוד הרמב"ן שם: "שנמצא כיוצא בזה בתלמוד למאות ולאלפים שבא שלא בדקדוק" נ"ל דגוזמא תפס הרמב"ן.
וכבר כתבנו בב"ק שם, דתשובת רה"ג שרמז רש"י נמצאת בשו"ת גאונים קדמונים סי' פג, ושם כתב ע"ז: "ורהיטת לשון היא מדתנן במתניתין (ב"ק סה ב) לענין עדות". ויותר נכונה דעת רש"י, שסוף לשון רבא "פטור" כמו בדר"פ מה שאין כן במתניתין. ועי' עוד מ"ש בזבחים סא א ובכורות מב א ונדה סא ב. ועי' עוד רש"י קידושין ס ע"א ד"ה אם.
ועי' עוד תוספות מכות יג א ד"ה גרושה ורש"י זבחים קיא ב ד"ה כשם ור"ש נגעים פ"י מ"ה, ועי' דמאי פ"ה מ"ב בשנות אליהו בפי' הקצר שכתב: "תיבת והשאר חלה ט"ס ואינו אלא ממשנה שלפניה".
כמו בנזיר טז ב: וכולה כדהוינן בה אליבא דבר פדא ורב מתנא. וכן בחולין יב ב: ונראין כולה. והרבה כאלה.
כעין שאמרו בסוטה (מט א): שרו ספריא למהוי כחזניא.
וז"ל דורות הראשונים ח"ב צד 106: לראשי גדולי הדור היו שנים שקבלו מהם הא' היה מהתנאים שוני המשניות והברייתות, וזה הוא "רבה מתניתא", כל עניינם היה רק להיות כספרים חיים, אבל על הרוב לא היו גדולים בטעמי המשנה ועיקריה.
ולדעתנו זו ראיה מוכרחת. שרבי סידר את המשנה ללומדה בע"פ, אבל לא כתבה בספר.
ועי' דורות הראשונים ח"ב צד 206 על הא דאיתא בגיטין ו א: א"ר אבא א"ר הונא עשינו עצמינו בבבל כא"י לגיטין מכי אתא רב לבבל, שכתבו בתוס' שם: ולא גרס אמר רב הונא אמר רב, שרב עצמו לא היה אומר "מכי אתא רב לבבל". אבל בירושלמי שם מוכח, דהגירסא "אמר רב" עיקר, ולהיפך "מכי אתא רב לבבל" אין בירושלמי, ובאו בגמרא מב"ק פ ע"א (וע"ש בהגהות הב"ח).
עי' במה שכתבנו בר"ה ה א, תענ' יט ב, יבמות יב ב, כתובות קט ב, ב"מ נה א וחולין צ ע"ב. וכבר כתבנו ביבמות לט א וזבח' קט א, שיש ריהטות ושיטפות ואשגרת לישנא גם בתוספתא. וראה גם מ"ש בנדה כה ב וטהרות פ"ה מ"ט, מקואות פ"ג מ"ד, מנחות כו ב, כלים פי"א מ"ד, זבחים מד ב.
[ועי' מ"ש המחבר זצ"ל בשערי תורת ארץ ישראל, 4־7.]