<h1>ידיד נפש</h1>
(א) ידיד נפש אב הרחמן
(ב) משוך עבדך אל רצונך
(ג) ירוץ עבדך כמו איָל
(ד) ישתחוה מול הדרך
(ה) כי יערב לו ידידותך
(ו) מנופת צוף וכל טעם.<br>
(ז) הדור נאה זיו העולם
(ח) נפשי חולת אהבתך
(ט) אנא אל נא, רפא נא לה
(י) בהראות לה נועם זיוך
(יא) אז תתחזק ותתרפא
(יב) והיתה לָךְ שפחת עולם.<br>
(יג) ותיק יהמו נא רחמיך
(יד) וחוס נא על בן אוהבך
(טו) כי זה כמה נכסוף נכסף
(טז) לראות בתפארת עוזך
(יז) אנא אלי מחמד ליבי
(יח) חושה נא ואל תתעלם.<br>
(יט) הגלה נא ופרוס חביב
(כ) עלי את סוכת שלומך
(כא) תאיר ארץ מכבודך
(כב) נגילה ונשמחה בך
(כג) מהר אהוב כי בא מועד
(כד) וחנני כימי עולם.
