<h1>לְכָה דוֹדִי</h1>
שלמה הלוי אלקבץ
<h2>פסוק א</h2>
(א) לְכָה דוֹדִי לִקְרַאת כַּלָּה
(ב) פְּנֵי שַׁבָּת נְקַבְּלָה
<h2>פסוק ב</h2>
(א) שָׁמוֹר וְזָכוֹר בְּדִבּוּר אֶחָד
(ב) הִשְׁמִיעָנוּ אֵל הַמְּיֻחָד
(ג) ה' אֶחָד וּשְׁמוֹ אֶחָד
(ד) לְשֵׁם וּלְתִפְאֶרֶת וְלִתְהִלָּה
<h2>פסוק ג</h2>
(א) לִקְרַאת שַׁבָּת לְכוּ וְנֵלְכָה
(ב) כִּי הִיא מְקוֹר הַבְּרָכָה
(ג) מֵרֹאשׁ מִקֶּדֶם נְסוּכָה
(ד) סוֹף מַעֲשֶּׂה בְּמַחֲשָׁבָה תְּחִלָּה
<h2>פסוק ד</h2>
(א) מִקְדַּשׁ מֶלֶךְ עִיר מְלוּכָה
(ב) קוּמִי צְאִי מִתּוֹךְ הַהֲפֵכָה
(ג) רַב לָךְ שֶׁבֶת בְּעֵמֶק הַבָּכָא
(ד) וְהוּא יַחֲמוֹל עָלַיִךְ חֶמְלָּה
<h2>פסוק ה</h2>
(א) הִתְנַעֲרִי מֵעָפָר קוּמִי
(ב) לִבְשִׁי בִּגְדֵי תִּפְאַרְתֵּךְ עַמִּי
(ג) עַל יַד בֶּן יִשַׁי בֵּית הַלַּחְמִי
(ד) קָרְבָה אֶל נַפְשִׁי גְאָלָהּ
<h2>פסוק ו</h2>
(א) הִתְעוֹרְרִי הִתְעוֹרְרִי
(ב) כִּי בָא אורֵךְ קוּמִי אוֹרִי
(ג) עוּרִי עוּרִי שִׁיר דַּבֵּרִי
(ד) כְּבוֹד ה' עָלַיִךְ נִגְלָּה
<h2>פסוק ז</h2>
(א) לֹא תֵּבֹשִׁי וְלֹא תִּכָּלְמִי
(ב) מַה תִּשְׁתּוֹחֲחִי וּמַה תֶּהֱמִי
(ג) בָּךְ יֶחֱסוּ עֲנִיֵּי עַמִּי
(ד) וְנִבְנְתָה עִיר עַל תִּלָּהּ
<h2>פסוק ח</h2>
(א) וְהָיוּ לִמְשִׁסָּה שֹׁאסָיִךְ
(ב) וְרָחֲקוּ כָּל מְבַלְּעָיִךְ
(ג) יָשִּׂישּׂ עָלַיִךְ אֱלֹהָיִךְ
(ד) כִּמְשּׂוֹשּׂ חָתָן עַל כַּלָּה
<h2>פסוק ט</h2>
(א) יָמִין וּשְּׂמֹאל תִּפְרֹצִי
(ב) וְאֶת ה' תַּעֲרִיצִי
(ג) עַל יַד אִישׁ בֶּן פַּרְצִי
(ד) וְנִשְּׂמְחָה וְנָגִילָה
<h2>פסוק י</h2>
(א) בֹּאִי בְשָׁלוֹם עֲטֶרֶת בַּעְלָהּ
(ב) גַּם בְּשִּׂמְחָה וּבְצָהֳלָה
(ג) תּוֹךְ אֱמוּנֵי עַם סְגֻלָּה
(ד) בּוֹאִי כַלָּה בּוֹאִי כַלָּה
