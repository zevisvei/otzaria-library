<h1>פירוש קצר על ביכורים</h1>
שאול ליברמן
<h2>פרק א</h2>
<h3>הלכה א</h3>
(א) <b>ימתין וכו'.</b> כלומר, יניחם בעזרה. (הר"מ).
<h3>הלכה ב</h3>
(א) <b>שלא קנה וכו'.</b> כלומר, שלא קנה קרקע מספק.
(ב) <b>תלך עמנו וכו'.</b> כלומר, והטבנו לך, שהפרישו לו דושנה של יריחו. עיין בבה"א.
(ג) <b>נטלו כהנים וכו'.</b> כלומר, בערי הלויים.
<h3>הלכה ד</h3>
(א) <b>מחמשת וכו'.</b> צ"ל: מששת, כלומר, מלבד המין שהביא. ועיין בשנו"ס.
(ב) <b>מאותו המין וכו'.</b> כלומר, ויש בידו עכשיו כל שבעת המינים. עיין בבה"א.
<h3>הלכה ה</h3>
(א) <b>באר הגולה וכו'.</b> כנראה שהיתה על גבול העזרה של קודש. עיין בבה"א.
(ב) <b>שנים וכו'.</b> כלומר. אם אבדו הבכורים כל זמן שהוא חייב באחריותם, והפריש שניים תחתיהם.
(ג) <b>הכותבות וכו'.</b> כלומר, על הכותבות שביריחו, שהן התמרים המשובחים ביותר.
<h3>הלכה ו</h3>
(א) <b>ובמעשר שני שאין בתרומה.</b> צ"ל: ובמעשר שני וביכורים שאין בתרומה, כגי' כי"ע. והברייתא מונה להלן כמה דברים שנוהגים בתרומה ולא במע"ש, ומהם שנוהגים בתרומה ולא בבכורים. ומפרש מתחילה חומרי תרומה שאינם במע"ש.
(ב) <b>מן הגמור.</b> כלומר, שאינו מפריש תרומה מדבר שלא נגמרה מלאכתו, מה שאין כן במע"ש (אם עבר והפריש תרומה ומעשר ראשון), מותר לו להפריש, שהרי לעצמו הוא מפריש.
(ג) <b>ומדמעת וחייבין וכו'.</b> מה שאין כן מע"ש שאם אין לו פדיון (כגון פחות משוה פרוטה) בטל ברוב, וכן אין חייבין חומש על אכילתו. ועד כאן הם חומרי תרומה שאינם במע"ש.
(ד) <b>בכל הפירות וכו'.</b> מה שאין כן בבכורים שאין נוהגים אלא בשבעה מינים.
(ה) <b>בשאר שנים וכו'.</b> מה שאין כן במע"ש, שאינו נוהג בשנה שלישית ושנה ששית.
(ו) <b>קונה וכו'.</b> כלומר, אם קרא שם מע"ש על קנקן סתום של יין, קנה מעשר, וחייב לאכול אף כנגד הקנקן.
(ז) <b>ואוסר דמיו וכו'.</b> כלומר, מע"ש מתחלל על הדמים, וכן אוסר את עירוביו וספק עירוביו אם יש לו פדיון, מפני שהוא דבר שיש לו מתירין.
(ח) <b>חומש.</b> כלומר, כשפודהו, אבל לתרומה אין פדיון ואין חומש.
(ט) <b>ודוי.</b> כלומר, אפילו אין לו אלא מע"ש בלבד מתודה, מה שאין כן בתרומה. עיין בבה"א.
(י) <b>אלא בפדיון.</b> כלומר, מחוץ לירושלים, מה שאין כן תרומה שהיא מותרת לכהנים מיד.
<h3>הלכה ז</h3>
(א) <b>הבאת מקום.</b> כלומר, לירושלים, ואסורים מלאכול חוצה לה.
(ב) <b>וחייבין בביעור.</b> מה שאין כן תרומה ביד כהן שאינה חייבת בבעור.
(ג) <b>שאין דמיהן וכו'.</b> שהרי בכורים אין תופסים את הדמים.
(ד) <b>לא אסרו וכו'.</b> כלומר, אם זרע בכורים כבר בטלו, ולא אסרו אותם שיאכלו בירושלים דוקא.
(ה) <b>מעשר.</b> מלה זו היא פיסקא ממשנתנו (פ"ב מ"ב): יש במעשר ובכורים וכו' וגדוליהן אסורין וכו' ור"ש מתיר.
(ו) <b>באי זה מעשר אמרו וכו'.</b> כלומר, באיזה מעשר התירו החכמים הראשונים (שאני הולך בשיטתם) את גידוליהם.
(ז) <b>נכנס לירושלם ויוצא.</b> כלומר, שנכנס לירושלים ויצא (כצ"ל) שאין לו פדיון (עיין בבה"א), ולא הטריחוהו החכמים להעלותו לירושלים.
(ח) <b>בשאין בו שוה פרוטה.</b> כלומר, או בשאין בו שוה פרוטה, ואפילו לא נכנס לירושלים, שהרי אי אפשר לפדותו, שאינו תופס את פדיונו, כמבואר להלן. ועיין בבה"א.
(ט) <b>ובשאין לו וכו'.</b> שמא צ"ל: שאין לו, כלומר, מפני שאין לו (למעשר בפחות משוה פרוטה) פדיון. ועיין מ"ש בבה"א.
<h2>פרק ב</h2>
<h3>הלכה א</h3>
(א) <b>כוי וכו'.</b> עיין מ"ש לעיל כלאים פ"ה, שו' 7.
<h3>הלכה ב</h3>
(א) <b>מפשיט בו וכו'.</b> כמשנת חולין (פ"ט מ"ג): המפשיט בבהמה ובחיה וכו', לשטיח כדי אחיזה.
<h3>הלכה ג</h3>
(א) <b>אנדרוגינוס.</b> כלומר, אם יש בו סימני זכרות ונקבות.
<h3>הלכה ד</h3>
(א) <b>מיטמא בלובן וכו'.</b> כלומר, כשזב ממנו נוזל לבן כמי בצק של שעורים, נעשה זב. אבל אשה אינה נעשית זבה בלובן.
(ב) <b>לא נישא וכו'.</b> כלומר, שאין קידושין תופסין בו, אם נתקדש כאשה. עיין בבה"א.
(ג) <b>ואין נזון וכו'.</b> כלומר, בנכסים ממועטים.
(ד) <b>ואין נעטף וכו'.</b> כלומר, אינו נעטף כעטיפת אשה ולא מסתפר בתספורת אשה, אלא נוהג כאנשים. ועיין בבה"א.
(ה) <b>בכל מצות וכו'.</b> כלומר, אפילו במצות עשה שהזמן גרמא. ועיין בבה"א.
<h3>הלכה ה</h3>
(א) <b>באודם וכו'.</b> כלומר, בדם, ונעשה נדה או זבה.
(ב) <b>ואין חולק וכו'.</b> כלומר, אינו יורש בנכסים מרובים, אם יש לו אחים.
(ג) <b>מן הכהונה וכו'.</b> כלומר, מן התרומה, אם הוא כהן.
<h3>הלכה ו</h3>
(א) <b>ונוחל וכו'.</b> כלומר, אם אין לו אחים.
<h3>הלכה ז</h3>
(א) <b>על חטאתו.</b> צ"ל: טומאתו, כגי' כי"ע וראשונים, ופירושו שאין אחרים חייבים על ביאת המקדש אפילו אם נגעו בלובן ואודם שלו כאחת. עיין בבה"א.
(ב) <b>ואין שורפין וכו'.</b> כלומר, אין שורפין את התרומה, אם נגעה באודם שלו, או בלובן שלו. עיין בבה"א.
(ג) <b>שאין זה איש וכו'.</b> כלומר, אם אמר שאם אינו איש (או אשה), הרי הוא מקבל עליו נזירות, הרי הוא נזיר. ועיין בבה"א.
(ד) <b>טומטום.</b> כלומר, שאין בו לא סימני זכרות ולא סימני נקבות.
<h3>הלכה ט</h3>
(א) <b>בתשעה.</b> צ"ל: בתשעה באב, כגי' ד. עיין בבה"א.
<h3>הלכה יא</h3>
(א) <b>ומה שבידן וכו'.</b> כלומר, הגוזלות שבידיהם. ועיין בבה"א.
<h3>הלכה יד</h3>
(א) <b>ממין על מינו וכו'.</b> כלומר, אם העיטור הוא ממין על מינו ומדבר שחייב וכו', הרי העיטור כתוספת בכורים.
(ב) <b>עיטור הבכורין וכו'.</b> כנראה שצ"ל: תוספת הבכורין וכו', כלומר, אם תוספת הבכורים היא ממין בשאינו מינו, או דבר שאין חייב בבכורים (כגון תמרים שבהרים ופירות שבעמקים) אפילו מין במינו, הרי דינה כעיטור הבכורים.
(ג) <b>שאין חייב וכו'.</b> כלומר, חוץ משבעת המינים.
<h3>הלכה טו</h3>
(א) <b>וכל העסוקין וכו'.</b> כלומר, מפני שקשה לדקדק כראוי בדברים הללו. עיין בבה"א.
<h3>הלכה טז</h3>
(א) <b>תגרי סמטה וכו'.</b> כלומר, שמוכרים במקומות גלויים (בסימטאות הקרובות לר"ה), ושולטת בהם עין רעה.
