<h1>פירוש קצר על נזיר</h1>
שאול ליברמן
<h2>פרק א</h2>
<h3>הלכה א</h3>
(א) <b>כנויי כנויין וכו'.</b> כלומר, שהחליפו את הכינוי הראשון והעיקרי בכינוי אחר הדומה לו. ועיין להלן רפ"ב.
(ב) <b>מעידין וכו'.</b> כלומר, על אשה שמת בעלה.
<h3>הלכה ב</h3>
(א) <b>דיגין וכו',</b> עיין בבה"א.
<h3>הלכה ג</h3>
(א) <b>וממלוא וכו'.</b> צ"ל: וכימלוא וכו'.
(ב) <b>להו לכך.</b> צ"ל: לאו לכך, כלומר, לא לכך נתכוונתי, ולא היה בדעתי לחבית מלאה חרדל, אלא לחבית מלאה אתרוגין, או קישואין.
<h3>הלכה ד</h3>
(א) <b>שאין זה וכו'.</b> כלומר, המגלח לשלשים יום אינו נזיר עולם, אלא מגלח לי"ב חודש.
(ב) <b>הרי זה נזיר עולם.</b> ומגלח פעם לי"ב חודש, לשיטת ר' יהודה ורבי.
(ג) <b>אין זה וכו'.</b> ונזיר עד יום מותו ואסור לו לגלח לעולם.
<h3>הלכה ו</h3>
(א) <b>המורט וכו'.</b> כלומר, נזיר ממורט שאין לו שער כלל בראשו.
(ב) <b>וכן בלוים.</b> כלומר, במדבר, עיין במדבר ח', ז'.
<h2>פרק ב</h2>
<h3>הלכה א</h3>
(א) <b>מן הגרוגרות וכו'.</b> כלומר, אף זה בכלל כינויי כינויין.
<h3>הלכה ד</h3>
(א) <b>לגלח וכו'.</b> סתם "לגלח" בעניין נזירות כוונתו להביא קרבנות נזיר, שהנזיר מגלח עליהן.
<h3>הלכה ה</h3>
(א) <b>גילח לעצמו וכו'.</b> כלומר, לא יצא ידי נדרו, שהרי כבר קיבל עליו נזירות לפני שנדר לגלח נזיר, והקרבנות הן מחובתו ולא לנדרו.
<h3>הלכה ו</h3>
(א) <b>גלח לעצמו וכו'.</b> והטעם הוא שיש להניח שלא נזר על סמך נדרו, שהרי נדרו לא היה אלא לחצי נזיר.
(ב) <b>שהזיר עליהן וכו'.</b> צ"ל: שאזיר עליהן, כעין הגי' בכי"ע.
<h3>הלכה ח</h3>
(א) <b>ששגגת נזירות וכו'.</b> כלומר, נזירות שאינה ברורה, ספק נזירות, מותרת, שלא ניתנה נזירות אלא להפלאה.
(ב) <b>יאמר וכו'.</b> כלומר, לפיכך יאמר, והכל הוא מדברי ר"ש.
<h3>הלכה י</h3>
(א) <b>לאחר ועשרים וכו'.</b> צ"ל: לאחר עשרים וכו', כגי' הדפוסים.
(ב) <b>ואחד ומונה שלשים ומספק.</b> צ"ל: ואחר מונה שלשים ומפסיק, כעין כי"ע. כלומר, אחר שמנה עשרים מן המאה שקיבל עליו "מעכשיו", מונה שלשים לסתם הנזירות שחלה עליו לאחר העשרים ומפסיק, ומביא קרבנותיו ומגלח, ואח"כ מונה שמונים וכו'.
<h3>הלכה יא</h3>
(א) <b>ביום שלשים ואחד וכו'.</b> שהרי אפילו בסתם נזירות לכתחילה אינו מגלח אלא ביום שלשים ואחד. ובאותו יום מתחיל למנות את השנייה, משום שמקצת היום ככולו, ואם מגלח ליום ששים ואחד נמצא שגילח גם את השנייה ליום שלשים ואחד.
(ב) <b>יום שלשים וכו'.</b> שהרי בדיעבד אם גילח סתם נזירות ביום שלשים יצא, ומתחיל למנות את השנייה באותו יום, וחל יום שלשים ואחד שלה ביום ששים.
(ג) <b>יצא.</b> כלומר, ויצא, שהרי לכתחילה מגלח ביום ששים. אבל אם גילח ביום חמשים ותשע לא יצא, שהרי השנייה היתה נזירות מפורשת לשלשים יום שלמים.
(ד) <b>הראשונה ביום שלשים.</b> וכאן, שהראשונה היתה מפורשת, בת שלשים יום מלאים, הרי גילח בתוך מלאת, וקרבנותיו לא עלו לו, ועדיין הוא עומד בתוך נזירותו הראשונה, וסותר שלשים יום.
(ה) <b>מגלח את השנייה וכו'.</b> הנכון הוא בכי"ע: מגלח את השניה ליום ששים יצא. וכע"ז בדפוסים, וכן הוא "יצא" גם בקג"נ (ולפני כן מטושטש). ופירושו שממתין שלשים יום לגידול שער, ומגלח לכתחילה ליום ששים, [ו]יצא. ועיין בבה"א.
<h3>הלכה יג</h3>
(א) <b>ביום שראוי וכו'.</b> הגירסא משובשת בכל הנוסחאות, ועיין בבה"א.
<h3>הלכה יד</h3>
(א) <b>ואין יום השביעי וכו'.</b> צ"ל: ואף יום השביעי, כלומר, ולא רק יום השמיני שכבר העריב שמשו.
(ב) <b>שיאמרו וכו'.</b> שיאמרו=שאמרו.
(ג) <b>עד שיטהר וכו'.</b> כלומר, שיטהר ויביא קרבנותיו, מתחיל למנות מיום הבאת קרבנותיו, והוא יום השמיני.
(ד) <b>מונה מיד.</b> כלומר, שאינו צריך להביא קרבן.
<h3>הלכה טו</h3>
(א) <b>להתיר לו.</b> כלומר, והתיר לו.
<h2>פרק ג</h2>
<h3>הלכה א</h3>
(א) <b>פי כפיו וכו'.</b> כלומר, כוונתו: כפיו מלשתות יין, כשערו, מלהגזז, כידו, מלהטמא למתים, כרגלו, מלכת לבית הקברות.
<h3>הלכה ב</h3>
(א) <b>נדר להקם.</b> כלומר, נדרו לנדרה, וקורא לנדרה "הקם" משום שאמרה "הין" וקיימה את נדרו, אבל אם קדם נדרה לנדרו, והוא אמר הין, הרי קיים לה. ועיין בבה"א.
(ב) <b>והיא מותרת.</b> שאין אדם מדיר את אשתו בנזיר.
(ג) <b>הריני נזיר ואת.</b> ופירשוה בירושלמי ובבבלי ש"ואת" כאן הוא תנאי, על מנת שאף את תהא נזירה.
<h3>הלכה ג</h3>
(א) <b>שקדם הקם לנדר.</b> כלומר, שקדם הקימו לנדרו, שהרי אמר "הין", ומלה זו כוללת את קיומו לנדרה ונדר עצמו. והלשון הוא בהקבלה לשו' 12, וכאן הקיום מקיים את נדרה מכל מקום.
<h3>הלכה ד</h3>
(א) <b>הריני נזירה ואת וכו'.</b> אף כאן "ואת" הוא תנאי, כלעיל שו' 13.
<h3>הלכה ה</h3>
(א) <b>האומ' לחבירו וכו'.</b> הפירוש הוא כמו בבבות שלעיל.
<h3>הלכה ז</h3>
(א) <b>וחברתה אסורה.</b> שהבעל אינו עוקר את הנדר מעיקרו, אלא מיגז גייז.
<h3>הלכה ח</h3>
(א) <b>שבועה לבית זה וכו'.</b> עיין בבה"א.
<h3>הלכה ט</h3>
(א) <b>אם רצה להיפר וכו'.</b> כלומר, שהרי אם רצה להיפר מיפר, ואם לא היפר הוא נותן אצבע בין שיניה, ואינה אשמה אם נשכה אותו.
<h3>הלכה י</h3>
(א) <b>אינו יכול וכו'.</b> כלומר, ואינו יכול, שכבר עבר היום ששמע את נדרה.
<h3>הלכה יא</h3>
(א) <b>סופנת את הארבעים.</b> כלומר, מכת מרדות. ועיין בבה"א.
(ב) <b>בתגלחת טהרה וכו'.</b> במשנתנו פ"ד מ"ה: [האשה שנדרה בנזיר], נזרק עליה אחד מן הדמים אינו יכול להפר וכו'. ומוכח מן הירושלמי שהטעם הוא משום שעצם הנזירות כבר עברה, ומשום כך אינו יכול להפר, שאין הבעל מיפר נדר שכבר עבר. ועיין בבה"א ומ"ש להלן.
(ג) <b>לעתיד לבא.</b> שהרי עדיין עומדת בנזירותה, ואינו מיפר נזירות שכבר עברה, עיין מ"ש לעיל.
(ד) <b>באשה מנוולת.</b> כלומר, שאסורה לתקן שערה במספרים ולהסתרק, עיין בבה"א.
(ה) <b>בתגלחת טהרה וכו'.</b> ורבי סובר שאעפ"י שהיא כבר מותרת בכל לכתחילה, מ"מ כל זמן שלא קיימה מצות גילוח עדיין עומדת בנזירותה, ויכול להפר, משום שאינו רוצה באשה מגולחת. ועיין בבה"א.
<h3>הלכה יג</h3>
(א) <b>לנזירותו.</b> כלומר, שאמר: הרי אילו לנזירותי, ולא פירש יותר.
(ב) <b>בכולן שלמים.</b> כלומר, אם תזדמן לו בהמה שמנה יקחנה בכל הדמים שהפריש ויביא את שאר הקרבנות מביתו.
(ג) <b>יפלו לנדבה.</b> ואעפ"י שדמי חטאת מתה מעורבת בהם, משום שכן הלכה היא בנזיר.
(ד) <b>בין משלש מקומות.</b> כלומר, ואפילו לקח משלשה מקומות של התערובת, ואפשר שיש כאן דמים של קרבן אחד גרידא, לא איכפת לנו, שהרי הוא אומר דמי קרבן זה בכל מקום שהם מחוללים על בהמה זו.
(ה) <b>על כולם.</b> שהרי כל זמן שלא חילל את המעות על כל הבהמות, אינו יכול להשתמש אפילו במקצתם, שמא נשארו שם מעות שאינם מחוללים. ועיין בבה"א.
<h3>הלכה טו</h3>
(א) <b>אין מגלח וכו'.</b> ולפ"ז אינם מודים כלל בהלכה שהאיש מגלח על נזירות אביו. ושמא צ"ל: בין כך ובין כך אדן (=אדם) מגלח וכו'.
(ב) <b>סתומין וכו'.</b> שרק בזה הלכה היא בנזיר שמגלח על נזירות אביו, אבל במפורשין דינן כלעיל, שו' 43.
<h3>הלכה טז</h3>
(א) <b>משעה שהיתיר.</b> בדפוסים: משעה שנדר, וכע"ז בירושלמי. ושמא "משעה שהיתיר" הוא באשגרה מדברי ב"ש ("משעה ששאל"), וצ"ל: כשעה שהיתיר , כלומר, כימים שוויתר ועבר על נדרו, עיין בבה"א.
(ב) <b>זו טעות וכו'.</b> כלומר, שפתח לנזירין שעלו מן הגולה לאחר החורבן, כמשנתנו פ"ה מ"ד.
(ג) <b>שלא נתקיימו דבריו.</b> כלומר, אם אמר הריני נזיר שזהו ראובן (והיינו, אם אינו אמת שזהו ראובן), ונמצא שמעון, הרי זה נזיר.
(ד) <b>קרבן בשותפות.</b> במשנתנו פ"ה מ"ו: הרתיע לאחוריו אינו נזיר (כלומר, אין אחד מהם נזיר). והתנא של התוספתא סובר שהם ספק נזירים, ומביאים קרבן בשותפות, עיין בבה"א.
(ה) <b>אין אחד מהן.</b> צ"ל: אין אחד מהן נזיר, כגי' הגניזה וד.
(ו) <b>שזה יוסף ונמצא יוסף.</b> כלומר, אפילו אם נתקיימו דבריו וכוונתו הוא וודאי נזיר לבית שמאי, עיין בבה"א.
(ז) <b>לתשע וכו'.</b> עיין בבה"א.
<h2>פרק ד</h2>
<h3>הלכה א</h3>
(א) <b>כיוצא בהן.</b> כלומר, ואעפ"י שהן משקין שיעורן בכזית, וכמשנה אחרונה. ועיין בבה"א.
(ב) <b>זית איגורי.</b> זית שמן שבמקרא.
<h3>הלכה ג</h3>
(א) <b>שמירט, או שסיפסף.</b> כלומר, שעקר את השערות, או שחרך אותן באש, עיין בבה"א.
(ב) <b>ששתי שערות סותרות וכו'.</b> צ"ל: ששתי שערות מעכבות בו, כך שתי שערות סותרות בו, כמו שהוא בירושלמי ובבבלי.
<h3>הלכה ד</h3>
(א) <b>שבועה שלא ישתה יין וכו'.</b> בדפוסים: שבועה שאשתה יין וכו', וחייב על כל יין ויין, בין על של מע"ש ובין על היין שנשבע לשתותו. ועיין בבה"א.
<h3>הלכה ה</h3>
(א) <b>שאין לו לספור וכו'.</b> כלומר, שלא נשארו לו שלשים יום משעה שגילח עד סוף נזירותו, אבל אם עדיין נשארו לו שלשים יום עד סוף נזירותו, אינו סותר כלל. ועיין בבה"א.
<h3>הלכה ו</h3>
(א) <b>כאן וכאן משלח וכו'.</b> צ"ל: כאן וכאן אין משלח תחת הדוד, הטהור כאן וכאן משלח וכו', כגירסת הדפוסים.
<h3>הלכה ח</h3>
(א) <b>ביום השמיני וכו'.</b> בכי"ע: וחזר וניטמא יום שביעי וכו'. והכוונה שאם נטמא ביום השביעי לטהרתו אחרי שהוזה, ושוב מנה שבעה ימים והוזה, ונטמא אח"כ חייב על כל אחד, ואחד, הואיל ונטמא אחרי שהתחיל למנות ימי טהרה. ועיין בבה"א.
(ב) <b>ונטמאה וכו' ונטמאה.</b> צ"ל: ונטמא.
(ג) <b>ואין מתחיל לימנות וכו'.</b> וחולקים על ר' אליעזר לעיל, שו' 42.
<h3>הלכה ט</h3>
(א) <b>ושאר שלמי נזיר וכו'.</b> כלומר, פרט להללו שמנה לעיל שהם פסולים לגמרי, אלא השלמים שהביאן שלא לשמן, שהם כשרים ולא עלו לבעלים לשם חובה. ועיין בבה"א.
(ב) <b>את הכל.</b> כלומר, כל קרבנותיו שהביא לפני כן.
(ג) <b>שקדש שער בדם.</b> כלומר, אחרי שנזרק עליו אחד מן הדמים כבר קדש שערו, ונשלמה נזירותו.
<h3>הלכה יא</h3>
(א) <b>ר' ליעזר וכו'.</b> צ"ל: לעזר (=אלעזר), עיין בבה"א.
(ב) <b>צריך להביא וכו'.</b> וסובר ר' אלעזר שתגלחת אינה מעכבת, ומביא קרבן טומאה, משום שכבר חלה עליו נזירות שנייה. ועיין בבה"א.
(ג) <b>שיצא מכלל ראשנה וכו'.</b> ואף הוא סובר שאין תגלחת מעכבת, וכבר שלמה נזירות הראשונה, אבל הואיל ומותר ומצווה לגלח על הראשונה, לא חלה עליו השנייה, שאין נזירות לחצאין. ועיין בבה"א.
<h2>פרק ה</h2>
<h3>הלכה א</h3>
(א) <b>עד שיטהר וכו'.</b> כלומר, כל אילו שאמרו במשנתנו (פ"ז מ"ב) שאינו מתחיל למנות עד שיטהר ויביא קרבן, אם ניטמא לפני שטהר אינו מביא קרבן טומאה, כר"ש וחכמים לעיל פ"ד, שו' 43 ואילך.
(ב) <b>ומונה מיד וכו'.</b> כלומר, שאמרו במשנתנו (פ"ז מ"ג) שמונה מיד אחרי שהוזה וטבל, ואינו מביא קרבן, אם ניטמא באותו יום בטומאה שהנזיר מגלח עליה מביא קרבן טומאה.
(ג) <b>ערך בהמה וכו'.</b> כלומר, סדר, ויותר נראה שצ"ל: עדר, כבשאר נוסחאות ומקבילות.
(ד) <b>אין נזיר מגלח וכו'.</b> מפני שטומאתן אינה מפורשת בתורה, אלא מהלכה. עיין בבה"א.
(ה) <b>וקדשיו.</b> כלומר, אם אכל קדשים בטומאת הגוף מן הטומאות שנמנו לעיל אינו חייב קרבן.
(ו) <b>לתרומתן ולקדשים.</b> כלומר, שנשרפין אם נטמאו בהן.
<h3>הלכה ב</h3>
(א) <b>נזיר ומצורע וכו'.</b> כלומר, נזיר שנצטרע אחר שהשלים ימי נזירותו, מהו שישלח את קרבנותיו, וימתין עד שיטהר מצרעתו, ויגלח תגלחת אחת ותעלה לו לצרעתו (לפני ימי ספרו) ולנזירותו, ויקיים מצות גילוח מבלי להקיף את ראשו פעמים.
(ב) <b>להעביר שער וכו'.</b> כלומר, להעבירו מכל וכל, אבל מצורע מעביר שער על מנת לגדלו כדי שיגלחנו שנית לפני שמביא קרבנותיו.
(ג) <b>בימי גמרו.</b> בבבלי: לימי חלוטו, כלומר מצורע שנתרפא ומגלח תגלחת ראשונה. ובזה הדין עמך שאין התגלחת עולה לשניהם, שהרי מצורע מגלח לגידול שער והנזיר להעברת שער.
(ד) <b>בימי ספרו.</b> כלומר, מצורע שכבר ספר שבעה ימים ומגלח עכשיו תגלחת שנייה, הרי אף הוא מגלח להעברת שער, כנזיר טהור.
(ה) <b>לאחר ביאת מים וכו'.</b> טעות ברורה, שהרי בנזיר טהור עסיקינן, והנכון במקבילות, וכאן נתחלפו השורות, וצ"ל: אילו זה מגלח לאחר דמים וכו'. והרי נזיר טהור מגלח לאחר זריקת דמים, ומצורע מגלח לפני זריקת דמים. ועיין להלן, שו' 26.
(ו) <b>תעלה לו בטמא.</b> והרי שניהם מגלחים לפני זריקת דמים.
(ז) <b>לאחר דמים וכו'.</b> כאן צ"ל: אילו זה מגלח לאחר ביאת מים וכו', עיין לעיל, שו' 23–24, ומש"ש.
(ח) <b>תקון הדבר.</b> כלומר שיש הבדל במהות התגלחת עצמה לבין שהיא להעברת שער, או שהיא לשם גידול שער. אבל הם לא קיבלו את ההבדל לא בין תגלחת לפני זריקת דמים ובין שלאחריה ולא בין לפני ביאת מים ובין שלאחריה.
(ט) <b>לא תעלה לו בימי גמרו וכו'.</b> כלומר, לא תעלה לו לנזיר טהור ומצורע תגלחת אחת, שהרי המצורע בימי גמרו מגלח לשם גידול שער, כלעיל, אבל תעלה לו בימי ספרו, שהרי שניהם מגלחים לשם העברת שער.
(י) <b>לא תעלה לו בטהור וכו'.</b> כלומר, ואף בימי גמרו, נהי שלא תעלה לנזיר טהור, כלעיל, אבל תעלה לנזיר טמא, שהרי שניהם מגלחים לשם גידול שער.
(יא) <b>ומצורע שנזר וכו'.</b> צ"ל: ונזיר שנזר וכו'. והמסקנא היא שמגלח תגלחת אחת בנזיר שנצטרע (וגילח בימי ספרו בנזיר טהור, או בימי גמרו בנזיר טמא). וכן נזיר שנזר בתוך נזירותו מגלח תגלחת אחת לשניהם, ואעפ"י שמביא קרבנותיו בין הראשונה לשנייה אינו מגלח אלא תגלחת אחת, שתגלחת אינה מעכבת. ועיין בבה"א.
<h3>הלכה ג</h3>
(א) <b>שני נזירין וכו'.</b> כל ההלכות, עד "שלשים יום הראשנים" (בשו' 42), הם במשנתנו פ"ח מ"א. ועיין בבה"א.
<h3>הלכה ד</h3>
(א) <b>שלך ספק.</b> המלה "שלך" היא באשגרה מלעיל ומלהלן והיא מיותרת.
(ב) <b>וקרבן טומאה שלך.</b> צ"ל: וקרבן טומאה ספק.
(ג) <b>אם גילח וכו'.</b> כלומר, בשניהם, בין בשלשים יום הראשונים ובין באחרונים.
(ד) <b>הוא עצמו וכו'.</b> כלומר, הנזיר הראשון שהיה וודאי נזיר בראשונים, בין שהיה טהור ובין שהיה טמא, לוקה אם ניטמא בראשונים, אבל אם נטמא בשניים פטור, שמא היה נזיר טהור בראשונים, והשלים נזירותו אחרי הראשונים. אבל השני פטור בשניהם, שהרי בכל אחד מהם הוא ספק נזיר.
<h2>פרק ו</h2>
<h3>הלכה א</h3>
(א) <b>הזה ושנה גילח וכו'.</b> כולם ציווי הם, כלומר, הזה ושנה, גלח וכו'.
(ב) <b>גילח והביא וכו'.</b> אף כאן ציווי הוא, כלעיל, שו' 4–5, ואח"כ כשהשלים אין נותנין לו.
(ג) <b>ואם לאו וכו'.</b> כלומר, אם אני טמא ועלי לגלח לפני הקרבן.
(ד) <b>להחמיר עליו וכו'.</b> שהרי הוא גם ספק מוחלט, ועליו להביא צפורים ולגלח אח"כ תגלחת ראשונה של ימי גמרו.
(ה) <b>חטאת העוף וכו'.</b> כלומר, משום ספק נזיר טמא, שהרי במצורע אין קרבנות בתגלחת ראשונה, ואם היה נזיר טהור הרי כבר הקריב את עולתו והתנה עליו.
(ו) <b>ומגלח וכו'.</b> ואחרי התגלחת מקריב את חטאת העוף שהתנה עליה.
(ז) <b>ומביא עולת בהמה וכו'.</b> בדפוסים ובירושלמי: ומונה שלשים, ומביא עולת בהמה וכו'. ולפנינו מקוצר, שהרי אסור לו לגלח אחרי שהקריב חטאת העוף, שמא היה נזיר טמא, וטהר בתגלחת ראשונה, ועליו למנות שלשים יום בטהרה.
(ח) <b>הראשונה חובה וזו נדבה.</b> צ"ל: הראשונה נדבה וזו חובה. וכ"ה בראשונים (בשם התוספתא) ובירושלמי. ונתחלפו השורות, עיין להלן, שו' 16.
(ט) <b>הראשונה נדבה וזו חובה.</b> צ"ל להפך: הראשונה חובה וזו נדבה. וכ"ה במקורות הנ"ל, עיין לעיל, שו' 15.
(י) <b>להביא חטאת וכו'.</b> עכשיו חוזר התנא קמא ומפרש כיצד יעשה בקרבנות מצורע למחר אחר תגלחתו של ימי ספרו.
(יא) <b>ספיקי.</b> כלומר, אם לא הייתי מצורע, אין כאן אלא חטאת העוף הבאה על הספק.
(יב) <b>כדברי בן זומא.</b> כלומר, לתנא שלנו שהוא חולק על ר' שמעון לעיל, ואינו מצריך אשם, וכבר תיקן את צרעתו בחטאת העוף. ועכשיו עליו להוציא את עצמו מספק נזירות, שאם היה מצורע, הרי כל מה שעשה עד עכשיו לא הועיל לו כלום לנזירותו, והוא ספק נזיר טהור, ספק נזיר טמא.
(יג) <b>חטאת מחובתי וכו'.</b> שהרי גילח לפני שהקריב חטאת העוף ולאחר עולת הבהמה, ולפיכך אם טמא היה גילח לפני החטאת וטהר, ואם טהור היה גילח אחרי זריקת דם העולה והשלים נזירותו. ועדיין הוא בספיקו שמא היה טמא ועכשיו טהר, ועליו להשלים נזירותו בטהרה.
(יד) <b>קרבנותיו שלמים.</b> כלומר, שלימים, מביא את כל קרבנותיו ומשלים את הקרבנות שלא הביא כלל מתחילה, ואף שלמים בכלל, ואינו מתנה עליהם, שהרי היה נזיר ודאי.
(טו) <b>אם טמא אני.</b> כלומר, אם טמא הייתי בתחילה.
(טז) <b>עולה הראשונה חובה וכו'.</b> הנכון הוא בכי"ע:עולה הראשונה נדבה וזו חובה. וכ"ה בראשונים.
(יז) <b>הראשונה נדבה וכו'.</b> צ"ל: הראשונה חובה וזו נדבה. וכ"ה בראשונים.
(יח) <b>שנים עשר חדש.</b> וביום ראשון של נזירותו היה ספק נזיר טהור, ספק טמא, ספק מצורע מוחלט.
(יט) <b>לאחר שתי שנים.</b> ומגלח תגלחת ראשונה לאחר שנה (שמא היה נזיר טהור) ושנייה לאחר שנתים (שמא היה טמא) ומגלח בנתים, ויצא מידי ספק מצורע , אבל עדיין עומד בספק נזירות טמאה או טהורה, שמא היה מצורע, וכל מה שעשה לא הועיל לו כלום לנזירותו.
(כ) <b>ששים ושבעה.</b> והיינו שמונה של צרעת ודאית ושלשים, שלשים של ספק נזירות טהרה, ספק טמאה. ויום שמיני לטהרת צרעתו עולה לו גם לנזירות, שמקצת היום ככולו.
(כא) <b>שלשים ושבעה וכו'.</b> והיינו מונה שבעה ומגלח ממה נפשך, שאם הוא מצורע עולה לו תגלחתו לתגלחת ראשונה , ואם אינו מצורע הרי הוא נזיר טמא ודאי שמגלח בשביעי, ואח"כ מונה שלשים שמא לא היה מצורע וטהר מטומאתו, וצריך למנות שלשים כנזיר טהור, ומגלח תגלחת שנייה, ומותר בקדשים ממה נפשך, שאפילו היה מצורע כבר טהר בתגלחת שנייה.
(כב) <b>שבעים וארבעה יום.</b> שמא היה מצורע, והימים שמנה לא עלו לו לנזירותו, ומונה שבעה ימים כנזיר טמא (שהרי נזיר טמא וודאי היה), נטהר, ומונה שלשים לנזירות טהרה, ביחד שלשים ושבעה ימים, וכבר מנה מקודם שלשים ושבעה ימים משום ספק צרעתו, נמצא שיוצא מכלל נזירות לאחר שבעים וארבעה יום.
(כג) <b>לאחר ארבעים וארבעה יום.</b> שבעה לצרעת ודאית, שבעה לטומאה ודאית, ושלשים לנזירות טהרה.
<h3>הלכה ב</h3>
(א) <b>ועל טומאת הגוף.</b> כלומר של הבעלים (ולא של העובד), ונקט התנא ריצוי ציץ משום הסיפא, ובכל הקרבנות אין צורך בריצוי ציץ על טומאת הבעלים. ועיין בבה"א.
<h3>הלכה ד</h3>
(א) <b>אין מפר וכו'.</b> כלומר, אם אמר להם בלשון הפרה אינו כלום, עד שיכוף אותם ויצוה עליהם לשתות יין וכו'.
(ב) <b>שאין שותין וכו'.</b> בדפוסים: ואין שותין, והיא היא, ואף לפנינו הכוונה: אין שותין.
<h3>הלכה ו</h3>
(א) <b>שנזר וגילח וכו'.</b> ואעפ"י שרבו אמר לו לשתות, ומן הדין עליו לציית לרבו, מ"מ אם שמר את נזירותו וגילח ויצא לחרות יצא בדיעבד, ואין מבטלים את קרבנותיו.
(ב) <b>נזר ולא גילח וכו'.</b> הואיל ועדיין לא הביא את קרבנותיו דינו כאילו זלזל בנזירותו כל הזמן (שהרי היה מותר לו להטמא) ולא יצא ידי נזירותו.
(ג) <b>משעה שנטמא.</b> וימים שמנה לטומאתו (אם הזה ושנה) עולים לו. ועיין בבה"א.
