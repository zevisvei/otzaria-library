<h1>פירוש קצר על פסחים</h1>
שאול ליברמן
<h2>פרק א</h2>
<h3>הלכה ב</h3>
(א) <b>שלמטה וכו'.</b> כלומר, השורה שלמטה מן העליונה והשורה שלפנים מן החיצונה.
<h3>הלכה ג</h3>
(א) <b>היציע והדות.</b> עיין בבה"א.
<h3>הלכה ד</h3>
(א) <b>על גג האיסטבה.</b> על גג אולם העמודים (סטיו) בהר הבית.
<h3>הלכה ה</h3>
(א) <b>תלויה טמאה וכו'.</b> שהרי אף טהורה שורפין עם הטמאה בזמן הבעור, ומכל שכן ספק טהורה ספק טמאה, שהרי אף הטהורה אינה ראויה לאכילה ונאסרת בהנאה.
(ב) <b>שתיהן כאחת.</b> משום שאף התלויה אסורה באכילה מחמת ספק טומאה, ולא מחמת איסור אחר.
<h3>הלכה ו</h3>
(א) <b>אין הנדון וכו'.</b> כלומר הנדון של משנתנו (פ"א מ"ו) ששורפין בשר שנטמא בולד הטומאה עם בשר שנטמא באב הטומאה, ושמן שנפסל בטבול יום, עם שמן שנטמא בנר טמא מת.
(ב) <b>ואני אומ' וכו'.</b> כלומר, ואף אני אומר ומודה בזה.
(ג) <b>בשר טהור וכו'.</b> כלומר, בשר קדשים טהור שטעון שריפה, שאינו אלא פסול תורה, וטומאתו מדרבנן.
<h3>הלכה ז</h3>
(א) <b>בשעת הביעור.</b> כלומר, שעה חמישית שנאסר בחולין ועדיין מותר בתרומה. ועיין בבה"א.
<h3>הלכה י</h3>
(א) <b>משאר ימות השנה.</b> כלומר, מאוכל תרומה טמאה בשאר ימות השנה שאסורה באכילה לכל אדם ועומדת לשריפה.
(ב) <b>לו בה היתר וכו'.</b> שהרי היא מותרת בהנאה.
<h3>הלכה יא</h3>
(א) <b>קדש חמץ וכו'.</b> ובהקדש אינו עובר בבל יראה ובבל ימצא, ומותר להשהותו עד אחר הפסח. ונמצא שאף בפסח יש לו דמים, ולפיכך מעל בשוגג.
(ב) <b>ואשם תלוי.</b> כלומר, אם מעל בספק חייב אשם תלוי, וחיובי הקדש גרידא הוא מונה כאן (ולא חיובי חמץ), וכר"ע. עיין בבה"א.
<h2>פרק ב</h2>
<h3>הלכה א</h3>
(א) <b>של כותיים וכו'.</b> והפסח שלהם, לפי חשבונם, לפעמים חל שלא בזמן הפסח שלנו, ונמצא שהחזיקו חמץ בפסח שלנו, ואף לאחר הפסח אסור בהנאה.
(ב) <b>שלש שבתות וכו'.</b> סתם בעלי בתים אופים פעם אחת לכל השבוע, ואחר שלש אפייות כבר כלה כח השאור הראשון של חמץ האסור בהנאה. ועיין בבה"א.
<h3>הלכה ב</h3>
(א) <b>אף כשאמרו וכו'.</b> כלומר, אמנם נכון הוא שנחתומין בכרכין היו אופין שלש אפיות מיוחדות ביום אחד, אבל הם היו יוצרים (בודים) להם שאור לכל האפיות שבאותו יום, והיו עושים שאור מיום לחבירו, עיין בבה"א.
(ב) <b>בזמן שלא עשו וכו'.</b> חוזר לעצם ההלכה שאין חמץ של כותים אסור לאחר הפסח, אלא בזמן שלא עיברו את השנה ועשו את הפסח באדר (או להפך), או שהיה הבדל בינינו וביניהם יום אחד (בחדשים חסרים ויתירים), והם הקדימו יום אחד, וביום אחרון של פסח שלנו אכלו חמץ.
(ג) <b>חמצן מותר וכו'.</b> שלא נחשדו על חמץ בפסח.
<h3>הלכה ג</h3>
(א) <b>פקיעין.</b> בקיאין.
<h3>הלכה ד</h3>
(א) <b>מפני שמחליפין וכו'.</b> כלומר, בשאור של גוים. ועיין בבה"א.
<h3>הלכה ו</h3>
(א) <b>המליי של גוים וכו'.</b> ואנו תולים שהחמץ הוא מן המליי (הסחורה) ולא של הפועלים. וכן הדין בחנות להלן. ועיין בבה"א.
<h3>הלכה ט</h3>
(א) <b>אמ' לו וכו'.</b> כלומר, אמ' לו ישראל לגוי.
<h3>הלכה י</h3>
(א) <b>ואמ' לו וכו'.</b> כלומר, הגוי לישראל.
<h3>הלכה יב</h3>
(א) <b>ונותנו וכו'.</b> כלומר, או נותנו, ועיין בשנו"ס.
(ב) <b>במתנה גמורה.</b> בלי תנאים, ועיין בבה"א.
<h3>הלכה יג</h3>
(א) <b>קח במאתים וכו'.</b> כלומר, קח לך יותר חמץ ממה שאתה מבקש, שסופך להרויח כסף.
<h3>הלכה יד</h3>
(א) <b>רבה חמץ וכו'.</b> כלומר, חמץ המותר, שנאפה אחר הפסח. ומדברים במקום שרובו ישראל.
<h3>הלכה טו</h3>
(א) <b>גלוסקין.</b> עיגול עבה של פת חטים מנופות.
(ב) <b>מות' מיד.</b> משום שהמעשה היה מיד אחר הפסח, ועדיין לא רבה חמץ של היתר.
(ג) <b>ואין מעבירין וכו'.</b> כלומר, אין עוברין ומניחין את האוכלין להתגלגל בקרקע ולהתקלקל.
(ד) <b>אחר רוב וכו'.</b> שהיו גויים.
<h3>הלכה יז</h3>
(א) <b>אף הקרמית וכו'.</b> במשנתנו פ"ב מ"ח נשנו חמשה דברים שאדם יוצא בהן ידי חובותו בפסח, ומוסיף ר' יוחנן ב"נ אף את הקרמית. ועיין על טיבה בבה"א.
<h3>הלכה יח</h3>
(א) <b>יש לו היתר וכו'.</b> שהרי אם נטמא פודין אותו אפילו בירושלים, ומותר להוציאו ולאוכלו מחוץ לירושלים.
<h3>הלכה יט</h3>
(א) <b>ואין יוצאין וכו'.</b> משום שיצא מתורת לחם, או משום שאין בו טעם מצה, עיין בבה"א.
(ב) <b>בספגנין וכו'.</b> פת שחלקיה מלאים נקבים דקים, כמו הספוג (הר"מ). ועיין בבה"א.
(ג) <b>בסריקין וכו'.</b> מצות שסרקו אותן במסרק. ועיין בבה"א.
(ד) <b>כמין רקיקין.</b> שהן דקין.
<h3>הלכה כ</h3>
(א) <b>בחליט ולא בחמעיסה.</b> כלומר, בצק שנעשה ע"י קמח שחלטוהו ברותחין או ששפכו רותחין עליו. ועיין בבה"א.
(ב) <b>ולא בספגנין.</b> עיין בבה"א.
(ג) <b>ולא באסקריטין.</b> עיין בבה"א.
<h3>הלכה כא</h3>
(א) <b>בחררה.</b> פת מעולה שנאפית על גבי גחלים. עיין בבה"א.
(ב) <b>בחזרת ובחרול.</b> צ"ל: בחזרת גלין (עיין בשנו"ס). וחרול הוא, כנראה, חרל שבמקרא, עיין בבה"א.
(ג) <b>אין יוצאין וכו'.</b> כנראה שצ"ל יוצאין, עיין בשנו"ס ובבה"א.
<h2>פרק ג</h2>
<h3>הלכה א</h3>
(א) <b>אין חוצץ.</b> כלומר, לעניין טבילה, והוא בטל לגבי העריבה, ואף בפסח אינו מבערו. ועיין במשנ' פ"ג מ"ב.
<h3>הלכה ב</h3>
(א) <b>שלשה ימים וכו'.</b> אבל קודם לכן הרי הוא כמבוער.
<h3>הלכה ג</h3>
(א) <b>הקילור והאספלנית וכו'.</b> משחת העינים והתחבושת.
(ב) <b>מלוגמא.</b> רטייה שעיקרה קמח.
(ג) <b>המסית.</b> חלב קרוש שבו מעמידים חלב לגבינה.
(ד) <b>אסורות.</b> משום שאור, שראוי לחמץ בהן עיסות אחרות.
<h3>הלכה ד</h3>
(א) <b>קמח קלי וכו'.</b> ואין חוששין שמא לא נקלה ונאפה יפה. עיין בבה"א.
<h3>הלכה ו</h3>
(א) <b>במקום האישבורן וכו'.</b> כלומר, במישור יתפשטו המים ויכלו בקרקע, אבל במדרון יתעכבו המים ויתחמצו. עיין בבה"א.
<h3>הלכה ז</h3>
(א) <b>שלא היו לשות וכו'.</b> כלומר, בכל יו"ט, ואפילו במים שהוחמו לשתייה, משום חשד הערמה שהכינו בכוונה מיו"ט לחול.
(ב) <b>אמ' לו ר' ליעזר וכו'.</b> במשנתנו (פ"ג מ"ג): כיצד מפרישין חלה בטומאה ביום טוב (כלומר, בפסח, שהרי אסור לאפותה משום שהיא אסורה באכילה, ולשורפה אי אפשר שאין שורפין ביו"ט, ואם יניחה כמות שהיא תחמיץ). ר' אליעזר אומר לא תקרא לה שם עד שתאפה וכו'. אמר ר' יהושע לא זה חמץ שמוזהרין עליו וכו'.
(ג) <b>שמפרישין חלה וכו'.</b> כלומר, ומניחה להחמיץ.
(ד) <b>אך אשר יאכל וכו'.</b> ועובר על לא תעשה כל מלאכה.
<h3>הלכה ח</h3>
(א) <b>מקטפת.</b> עורכת וטחה את פניה.
(ב) <b>לשה היא וכו'.</b> כלומר, שכבר לשה (גמרה את לישתה) היא מקטפת וכו'.
(ג) <b>חלוף הדברים.</b> כלומר, בחיטין עד ארבעת קבין וכו'.
<h3>הלכה ט</h3>
(א) <b>מערב שבת.</b> כלומר למצת מצוה. ויש מפרשים לסעודת שבת שחרית, עיין בבה"א.
<h3>הלכה י</h3>
(א) <b>בזמנן, תרומה טהורה וכו'.</b> כלומר, אפילו תרומה טהורה מבערה בשבת בזמן הבעור, ומאכילה לבהמה. ועיין בבה"א.
<h3>הלכה יא</h3>
(א) <b>היינו יושבין וכו'.</b> כלומר, בשבת בערב הפסח.
<h3>הלכה יב</h3>
(א) <b>אי זה צופה וכו'.</b> כלומר, לעניין ששנינו להלן, שו' 44, ובמשנתנו ספ"ג, והוא הרואה את ירושלים ממש, ולא הראוי לראות, לולא הר מפסיק.
(ב) <b>מיכן אתה אומ' וכו'.</b> המסדר העתיק את לשון מדרש הלכה שסמכה לכתוב, עיין בבה"א.
<h3>הלכה יג</h3>
(א) <b>להקל עליו.</b> שלא יצטרך לחפש עצים ולשורפו בעצים שלו.
<h3>הלכה יד</h3>
(א) <b>להחזיר וכו'.</b> אם מתה ארוסתו.
<h3>הלכה טו</h3>
(א) <b>מעמד ומושב וכו'.</b> בחזירתם מקבורת המת היו עומדים ויושבים שבע פעמים.
<h3>הלכה טז</h3>
(א) <b>שלא לילך וכו'.</b> כלומר, שלא לילך לאחר המטה אלא לפניה, עיין בשנו"ס.
<h3>הלכה יז</h3>
(א) <b>ובבית המים.</b> מקום שנפנין שם לנקבים קטנים.
(ב) <b>מפני הרגל וכו'.</b> מדליקין שיראה ויתבייש, ואין מדליקין שלא יראה ויתאוה.
<h3>הלכה יח</h3>
(א) <b>שבאמצע.</b> בירושלמי: שבמבוי.
<h3>הלכה יט</h3>
(א) <b>וכורכין וכו'.</b> מפורש להלן.
(ב) <b>וקוצרין וכו'.</b> משום שיריחו היתה בית השלחין שבעמקים, ואין מביאים משם את העומר.
(ג) <b>גיזיות.</b> צ"ל: גוזיות, גווזיות, גמזיות, פירות של שקמה וחרוב, עיין בבה"א.
(ד) <b>ואוכלין נשרים וכו'.</b> כלומר, פירות שיש לחשוש שמא נשרו בשבת. ועיין בבה"א.
(ה) <b>וגודשין וקוצרין וכו'.</b> צ"ל: וקוצרין וגודשין, כלומר, שגדשו אחר שקצרו בהיתר. עיין בבה"א.
(ו) <b>גזוזיות.</b> צ"ל: גווזיות, עיין לעיל שו' 71.
<h3>הלכה כ</h3>
(א) <b>ולקפלט.</b> קפלוטות הם כרישין שיש להם ראש, עיין בבה"א.
(ב) <b>במעשר.</b> כלומר, במעושר, עיין בשנו"ס.
<h3>הלכה כב</h3>
(א) <b>גזוזיות.</b> צ"ל: גווזיות, עיין לעיל, שו' 71.
<h2>פרק ד</h2>
<h3>הלכה א</h3>
(א) <b>ולא הביא גזילו וכו'.</b> כלומר, גזל שכפר בו ונשבע עליו, שחייב אשם ומחזיר את הגזל, והוא מחוייב להביא את גזילו לפני אשמו, ואם הקדים אשמו שחיטתו פסולה, משום שהוא מחוסר זמן בבעלים, ושלא כדין הפסח שבמשנ' פ"ה מ"ג, שהרי בדיעבד אם שחט את הפסח קודם לתמיד כשר, עיי"ש.
(ב) <b>תעבר צורתו.</b> כלומר, מחכים עד שיפסל בלינה, ואינו נשרף מיד.
(ג) <b>מעילתו.</b> כלומר, שמעל בקדשים, והביא את אשמו לפני שהביא כסף המעילה.
<h3>הלכה ב</h3>
(א) <b>ומחוסרי כפרה.</b> כלומר, שנתעכב ולא הביא קרבנו לפני התמיד.
(ב) <b>מחוסרי כפרה.</b> כלומר, בשאר ימות השנה, כמפורש בבבלי.
(ג) <b>ומורקו וכו'.</b> אעפ"י שבקדשים מצוה למרק, מ"מ המירוק אינו מעכב, וכמחתך בשר בעלמא הוא, וכבר הוכשר בשחיטה.
(ד) <b>לטמאים ולטהורים.</b> ליתא בכי"ע, ולפנינו היא השלמה מיותרת ממשנתנו, ובהם אף אבא שאול (עיין להלן) מודה.
(ה) <b>מקצתו ככולו.</b> שהרי אפילו לא חשב לאכול אלא כזית חוץ לזמנו פיגל את כל הקרבן.
(ו) <b>טומאה לא עשה בה וכו'.</b> כלומר, אם שחט לטהורים ולטמאים, אף אבא שאול מודה שהוא כשר. ולפי הגירסא שלפנינו (לעיל שו' 14) פירושו, שאם נטמא מקצת הבשר לא נטמא השאר אם אינו מחובר לו. עיין בבה"א.
(ז) <b>זמן שאין נוהג וכו'.</b> כלומר, שהרי הזמן אינו שוה בכל הקדשים, ולא עוד שבפסח אינו נאכל לשיטת ר"א אלא עד חצות, מה שאין כן טמאים שאסורים בכל הקדשים.
(ח) <b>שהותרה מכללה.</b> כלומר, בציבור.
<h3>הלכה ג</h3>
(א) <b>ואחד הזורק וכו'.</b> כולם אם עשו כן על החמץ עוברים בלא תעשה.
(ב) <b>אין חמץ וכו'.</b> כלומר, אעפ"י שיש חמץ בעזרה.
(ג) <b>עובר וכו'.</b> צ"ל: אינו עובר, כהגהת המפרשים ע"פ הבבלי. ובבא זו חוזרת לרישא, כלומר השוחט וכו'. עובר, אבל המולק אינו עובר.
(ד) <b>לשמו חייב.</b> כלומר, אם עשהו על החמץ. והוא מדברי ר' שמעון, עיין בשנו"ס ובבה"א.
(ה) <b>שהן ראויין לביא וכו'.</b> כלומר, שהבעלין ראויין להביא פסח, שנדחו לפסח שני, והפסח שקרב בחול המועד היה ראוי להקרב בפסח שני, בזה אם שחטו בחוה"מ לשם פסח פסול, ופטור כשעשה אותו על החמץ.
(ו) <b>שאין ראוין לביא וכו'.</b> כגון שפסח זה נמצא אחר שכבר הקריבו הבעלים את הפסח בזמנו, וחזקתו לשלמים, ואפילו שחטו בחוה"מ לשם פסח כשר, וחייב אם עשה אותו על החמץ.
<h3>הלכה ד</h3>
(א) <b>אמ' ר' שמעון וכו'.</b> ר' שמעון חוזר על עצם הדין של שחיטת הפסח, כדי להסביר את דבריו (עיין מ"ש לעיל שו' 26), והוא מעין הסיגנון: שהיה ר' שמעון אומר.
(ב) <b>פסח אחר.</b> כלומר, אם יפסל זה, והיינו שלא הקריב בזמנו וחייב בפסח שני. ועיין בשנו"ס ובבה"א.
<h3>הלכה ה</h3>
(א) <b>אחרים.</b> כלומר, קרבנות אחרים.
(ב) <b>אמ' לו ר' ליעזר וכו'.</b> כלומר, לפי הק"ו שלך אנו יכולים להכשיר גם פסח שלא לשמו בערב הפסח, והרי בכגון דא הוא פסול לכולי עלמא.
(ג) <b>לשם שמו ולשם אחרים.</b> כלומר, כשם שהוא כשר לשמו יהא כשר גם לשם קרבנות אחרים.
(ד) <b>וכן אתה אומ'? לומ' וכו'.</b> כלומר, וכי כן תאמר שהפסח ששחטו לשם אחרים כשר, בתמיה. אלא לומר, אלא כלומר (עיין בשנו"ס) ק"ו שדרשת יש לו תשובה, והיינו: מפני מה וכו'.
(ה) <b>לשם אחרים.</b> אם הוא עוקר את שמו ושוחטו לשם שלמים בשאר ימות השנה כשר לכולי עלמא.
(ו) <b>אינו דין וכו'.</b> כלומר, לפיכך אינו מן הדין שיכשרו אחרים לשמו. ועיין בשנו"ס.
<h3>הלכה ו</h3>
(א) <b>הורעת כח פסח וכו'.</b> כלומר, בכל ימות השנה גרעת את כח הפסח מלהפסל בעשייתו לשם שלמים, ובזמנו של פסח נתת כח לשלמים שייפסלו בעשייתם לשם פסח, והרי כח הפסח בזמנו חזק שנפסל שלא לשמו, מה שאין כן שלמים.
(ב) <b>מצינו שמקדיש פסח וכו'.</b> צ"ל: שמ[המ]קדיש פסח וכו' (עיין בבה"א), כלומר, ממותר הפסח, שהקדיש מעות לפסחו, וקנה פסח והותירו לו מעות, מקריב בהם שלמים.
(ג) <b>שאין מהקדישה באו שלמים וכו'.</b> צ"ל: שאין הקדישה בא משלמים (כלומר, שאין מותר שלמים בא חטאת), וכשרים לשמה שלמים.
<h3>הלכה ז</h3>
(א) <b>בארבעה עשר וכו'.</b> כלומר, אעפ"י ששוחטו כדי לאוכלו שלא כהלכה, אין דינו כשוחטו שלא לאוכליו.
(ב) <b>שלא לשמו וכו'.</b> כלומר, ששחטו שלא כדין, ויש כאן פשיעה גמורה.
(ג) <b>עד שלא יתחילו וכו'.</b> כלומר, עד שלא התחילו בני חבורה לאכול ממנו, ועדיין הוא ברשותו, נאמן. עיין בבה"א.
<h3>הלכה י</h3>
(א) <b>בשלש כתים.</b> כל העם נחלק לשלש כתים, ונתמלאה העזרה מכת הראשונה, ועשו את פסחיהם ויצאו, וכן השניה וכו'.
(ב) <b>ובשבת מלבישו וכו'.</b> כלומר, בשבת שאינו יכול לצלותו מבעוד יום, ואף אינו יכול להוציאו לביתו בירושלים, מלביש את הפסח בעורו, ויוצא.
(ג) <b>עד מקום חזה.</b> כדי שיוכל להוציא אמוריו להקטרה.
<h3>הלכה יא</h3>
(א) <b>בשורה.</b> בשירה, בשיר, עיין בשנו"ס ובבה"א.
(ב) <b>אם גמרו וכו'.</b> שהיה העם מרובה, וגמרו את ההלל, ועדיין לא גמרו את עשיית פסחיהם שונים את ההלל וכו'. וכל כת וכת מן השלש כיתות אמרו לכל הפחות שתי פעמים את כל ההלל.
(ג) <b>כת שלישית וכו'.</b> כלומר, ר' יהודה חולק וסובר שכת שלישית לא הספיקה לומר את כל ההלל אפילו פעם אחת.
<h3>הלכה יב</h3>
(א) <b>ומרגילין וכו'.</b> כלומר, ממשיכין, עיין בבה"א.
(ב) <b>פוקקין את העזרה.</b> כלומר, שהיו פוקקין את הנקבים שדרכם היה יוצא הדם מן הרצפה לאמה, וכולם מודים בזה, ואינו עניין לפקיקת העזרה שלעיל, שו' 72. ושם היו פוקקין את העזרה, כדי להמשיך לה את אמת המים, לשם שטיפה, ושלא ברצון חכמים. אבל כאן עשו כן לדעת ר' יהודה כדי שלא יצא כל הדם, שנשפך מן הכלי, ויוכל אח"כ למלא כוס מן התערובת.
(ג) <b>והיו מפקיעין.</b> מבקיעין, בוקעין.
(ד) <b>הלכה וישבה וכו'.</b> כלומר, חולק על משנתנו הסוברת שהשלישית נשארה במקומה בעזרה, אלא יצאה לעזרת נשים כדי שתוכל לשבת.
<h3>הלכה יג</h3>
(א) <b>משלש מאות וכו'.</b> כלומר, תמידי שבתות ומוספיהן, ושל ימים טובים וראשי חדשים, ושל חול המועד (שחלו להיות בשבת). והוא לשון גוזמא.
(ב) <b>חברו עליו וכו'.</b> כלומר, נטפלו לו, ולא הסכימו לו.
<h3>הלכה יד</h3>
(א) <b>פסח יחיד.</b> כלומר, אפילו במקום שרוב הציבור אין עושין את הפסח (שנטמאו בטומאה היוצאת מגופן, כגון זיבה וצרעת), והיחידים מקריבים את הפסח בטהרה.
<h3>הלכה טו</h3>
(א) <b>מוכין.</b> מעוכין, עיין בשנו"ס.
<h2>פרק ה</h2>
<h3>הלכה א</h3>
(א) <b>כך מכשירי וכו'.</b> ולדעתו היו יכולים להביא גם את הסכינין, אם לא היתה להם דרך אחרת.
(ב) <b>שכן דחת וכו'.</b> כלומר, שכבר דחתה השחיטה, והכל מצוה אחת, עיין בבה"א.
(ג) <b>ולא עשה וכו'.</b> צ"ל: ולא עשה פסח.
<h3>הלכה ב</h3>
(א) <b>בא מן הצאן וכו',</b> עיין בבה"א.
<h3>הלכה ד</h3>
(א) <b>שאין ראויין וכו'.</b> כגון עגל, או נקבה.
(ב) <b>לשם חטאת צבור.</b> כלומר, השוחט שאר זבחים בשבת לשם חטאת ציבור.
(ג) <b>חייב וכו'.</b> צ"ל: פטור, כבשאר כל הנוסחאות.
(ד) <b>לא נחלקו וכו'.</b> כלומר, במשנתנו פ"ו מ"ה.
(ה) <b>לשם חטאת וכו'.</b> שהרי ר' אליעזר מחייב בכל מקום, ואפילו כשעשה מצוה, ור' יהושע מחייב כאן, משום שיש לאימורי ציבור קיצבה, מה שאין כן פסחים, שלא ניתנה להם קיצבה, כמה פסחים ידחו את השבת בשנה שחל בה ערב פסח בשבת.
(ו) <b>שהן ראויין וכו'.</b> כלומר, כבשים זכרים בני שנה, ועקר אותם משמם ושחטם לשם פסח.
<h3>הלכה ה</h3>
(א) <b>שלא לשמו וכו'.</b> שהרי לא עלה לציבור לשם חובה.
<h3>הלכה ו</h3>
(א) <b>שחטו ונודע וכו'.</b> כלומר, ונודע לו לאחר שחיטה, שמשכו בעלים את ידן או שניטמאו לפני שחיטה, ולא היה הפסח ראוי לשחיטה. וחולק על משנתנו ספ"ו.
<h3>הלכה ז</h3>
(א) <b>חטאת צבור וכו'.</b> צ"ל: חטאות צבור.
(ב) <b>ויקטיר אמורין וכו'.</b> שהרי עולות אינן נפסלות שלא לשמן, אלא שלא עלו לשם חובה. ועיין בבה"א.
(ג) <b>שלא לשמן וכו'.</b> צ"ל: לשמן (כמו שהוא במקבילה להלן מנחות) חייב, והורצו (עיין בשנו"ס) הבעלים. כלומר, הורצו אעפ"י שחללו עליהן את השבת שלא כדין.
(ד) <b>שתי חטאות וכו'.</b> כגון שחל ר"ח להיות בשבת.
(ה) <b>שתי עולות וכו'.</b> אעפ"י שמצוי הוא שמביאים הרבה עולות, ועלול לטעות, אין כאן טועה בדבר מצוה.
<h3>הלכה ח</h3>
(א) <b>כשם של עץ וכו'.</b> חולק על משנתנו (פ"ז מ"ב) הסוברת שאין צולין על השפוד (של מתכת), משום שהמתכת מתחממת, והפסח נצלה מחמתה, ולא מחמת האש.
(ב) <b>חם כולו וכו'.</b> כלומר, אפילו החלק שבפנים הפסח.
<h3>הלכה י</h3>
(א) <b>אין מולגין וכו'.</b> כלומר, אין שופכין עליהם מים רותחין, כדי להשיר את שערותיהם, משום חשש בישול.
(ב) <b>בחרסית ובאדמה וכו'.</b> כלומר, בטיט לבן (גיפסוס), או באדמה ידועה שמשירה את השערות, משום שהן מחממות, ואין כאן צלי אש.
(ג) <b>מפספסין.</b> צ"ל: מספספין, כלומר, מהבהבין, ואפילו אם הוא נותנו באש ממש ומחרך אותו הוא בכלל צלי, ואין צורך בשפוד.
(ד) <b>רצה מנתחו וכו'.</b> כלומר, דווקא כשהוא צולהו על האש, אין צולהו אלא שלם, וצריך שיהא מקולס, אבל אם רצה לצלותו על גבי גחלים, מנתחו וכו'. עיין בבה"א.
<h3>הלכה יא</h3>
(א) <b>מפני הרגל.</b> שלא יתרגלו לצלות בתנור אחד גדי וגדי, או טלה וטלה, ויבואו לידי חילוף, ונמצא שיאכלו אותו שלא למנוייו.
<h3>הלכה יב</h3>
(א) <b>נאמן אחד וכו'.</b> שהרי הוא מעיד שמכיר את שלו, ולגבי דידיה לא נתערב מעולם, ואין מי שמערער עליו.
<h3>הלכה יג</h3>
(א) <b>ואין חייבין וכו'.</b> ואפשר שהלכה זו היא אפילו כמ"ד שהפסח אינו נאכל אלא עד חצות מדאורייתא, אין איסור נותר ופיגול תלוי באיסור האכילה, עיין בבה"א.
<h2>פרק ו</h2>
<h3>הלכה א</h3>
(א) <b>אימתי אמרו וכו'.</b> כלומר במשנתנו פ"ז מ"ד.
<h3>הלכה ב</h3>
(א) <b>חציין טהורין וכו'.</b> וסובר תנא זה שמחצה על מחצה אינו כרוב, ולפיכך טהורין עושין את הראשון כדין, שהרי אין כאן רוב טמאין, וטמאין עושין את השני, שהרי אינם כרוב שלא ידחו לפסח שני.
(ב) <b>היחיד מכריע וכו'.</b> "היו טמאין עודפין על הטהורין אפילו אחד יעשו בטומאה".
(ג) <b>עושין בטהרה וכו'.</b> כלומר, כשרובן טהורין (והטמאין נדחין לפסח שני), או כולן עושין בטומאה, אפילו מחצה על מחצה.
<h3>הלכה ג</h3>
(א) <b>וכזית חלב.</b> כלומר, או כזית חלב.
(ב) <b>ובמנחה וכו'.</b> כלומר, במנחת נסכים שבאה מחמת הזבח.
(ג) <b>ובפסח כו'.</b> כלומר, שאינו בא מתחילתו אלא לאכילה, וצריך שיהא לכל הפחות כזית לכל אחד ממנוייו.
<h3>הלכה ה</h3>
(א) <b>טומאת אדם וכו'.</b> כלומר, על טומאת דם ועל טומאת הגוף, אם היו הבעלים טמאים, עיין בבה"א.
(ב) <b>טומאת התחום וכו'</b> טומאת התהום, טומאה שלא הכיר בה אדם מעולם, עיין בבה"א.
(ג) <b>עד שלא עשה וכו'.</b> כלומר, עד שלא שחטו עליו את הפסח.
<h3>הלכה ו</h3>
(א) <b>שחטו ונודע וכו'.</b> כלומר, שנודע לו לאחר שחיטה שמשכו הבעלים וכו' לפני שחיטה.
(ב) <b>זה הכלל וכו'.</b> חוזר לרישא, ואינה מדברי ר' ישמעאל בריב"ב.
<h3>הלכה ז</h3>
(א) <b>השורף וכו'.</b> כלומר, שריפה אינה בכלל שבירה, וגידין וקרנים וכו' אינן בכלל עצמות.
<h3>הלכה ח</h3>
(א) <b>העצמות והגידין הרכין וכו'.</b> כלומר, העצמות הרכין והגידין הרכין.
(ב) <b>כשר ויוצא בו וכו'.</b> ואפילו במוח של העצם השבורה יוצא, כלהלן, שו' 51.
<h3>הלכה ט</h3>
(א) <b>שעת כושר.</b> כגון שנפסל הפסח בלינה, יציאה או טומאה.
(ב) <b>עליו.</b> כלומר על אותו אבר שנפסל.
<h3>הלכה י</h3>
(א) <b>אינו עובר וכו'.</b> צ"ל: עובר, כגי' כי"ע וכי"ל.
(ב) <b>וחייבין עליו וכו'.</b> כלומר, דינו כבשר לכל דבר, בין באדם בין בבהמה בין בשרצים, ומטמא במת ובנבילה בכזית בין במגע ובין במשא, ובשרצים בכעדשה במגע. עיין בבה"א.
<h3>הלכה יא</h3>
(א) <b>בשעת אכילה.</b> כשהגיעה זמן שעת אכילה, בלילה. עיין בבה"א.
(ב) <b>שלא יהוא שתי חבורות וכו'.</b> כלומר, בבית אחד פירושו, שיהא ניכר שכל חבורה אוכלת לעצמה, ולא יהוא מעורבבות אחרי שנחלקו לחבורות. ועיין בבה"א.
(ג) <b>בכל הבית וכו'.</b> כלומר, בכגון דא מחיצות הבית הן מחיצות החבורה.
<h2>פרק ז</h2>
<h3>הלכה א</h3>
(א) <b>לתנור וכו'.</b> כלומר, אעפ"י שאסור לצלות כן בשאר ערבי שבתות, שאני הכא שבני חבורה זריזין הן, ולא יבואו לחתות בגחלים.
(ב) <b>למודין וכו'.</b> כלומר, נסרים, והוא כיסוי עראי, ולא היו ממרחים אותו בטיט.
(ג) <b>נותן וכו'.</b> כלומר, או נותן עליו כסוי ממש.
(ד) <b>מבקרו וכו'.</b> כלומר, מבחנו אם ניצלה, ואינו מוציאו, עיין להלן.
<h3>הלכה ב</h3>
(א) <b>מחזירין וכו'.</b> כלומר, בשבת, אם נצלה כל צורכו. עיין בבה"א.
(ב) <b>חתכות.</b> כלומר, שצלאו מתחילה חתיכות, ואפילו נצלו כל צורכן, מתוך שחתיכות נצלות בזמן מועט, ויש לחשוש שמא יתן אותן סמוך לחשיכה ולא ייצלו כל צורכן, ויטלן כשהן נא ויפסלו, שהרי אי אפשר להחזיר אותן, ועיין בבה"א.
(ג) <b>חתכות וכו'.</b> מפני שנראה כבשר חול, ואין מחזירין אותו בשבת, אפילו נצלה כל צורכו.
(ד) <b>על האברין וכו'.</b> שהן נראין שהן מקרבן פסח, שחשש בהן משום שבירת העצם.
<h3>הלכה ג</h3>
(א) <b>יתום וכו'.</b> כלומר, יתום קטן, עיין בבה"א.
(ב) <b>עד שישחט.</b> אבל לאחר שחיטה, אפילו לפני זריקה, אין נימנין אף לר' שמעון.
<h3>הלכה ד</h3>
(א) <b>וכולן וכו'.</b> כלומר, הללו שנשנו בסיפא: הקטנים וכו'. עיין בבה"א.
(ב) <b>או ששחט וכו'.</b> צ"ל: ושחט וכו', כגי' כי"ע.
<h3>הלכה ה</h3>
(א) <b>אוכל משל שניהן.</b> כלומר, ממי שירצה, אם השותפין אינם מקפידים זה על זה.
(ב) <b>אוכל משל רבו.</b> צ"ל: לא יאכל משל רבו, כגי' כי"ל, שהרי הוקבע בפסח שנשחט ראשון.
(ג) <b>שכח רבו וכו'.</b> הדברים דבוקים למשנתנו פ"ח מ"ב, והכוונה לבעל הבית שאמר לעבדו צא ושחוט עלי את הפסח, ושכח רבו מה אמר לו (כלומר שכח אם צוה לו לשחוט גדי, או טלה), והעבד שחט גדי וטלה שניהם יוצאים לבית השריפה, ופטורין מלעשות פסח שני. והתוספתא מחייבת בפסח שני, ומשנתנו הנ"ל, כר' נתן להלן. ועיין בבה"א.
(ד) <b>שכבר נזרק וכו'.</b> כלומר, יוצאין בזריקה בלא אכילה, ואפילו בנידון שלנו שלא יכלו לאכול אותו משום ספק, מ"מ כיון שפסח אחד היה כשר מחמת עצמו, פטורין מפסח שני.
<h3>הלכה ו</h3>
(א) <b>אין צריכין וכו'.</b> כלומר, ואפילו ברישא, שנמנו אלף על פסח אחד, עיין בבה"א.
<h3>הלכה ז</h3>
(א) <b>הרשות בידן וכו'.</b> כלומר, מותר להוסיף על המנויין, אעפ"י שהן מוכרין מקצת חלקן, ואין דינן כמוכר קדשיו שלא עשה ולא כלום, ודין פסח שאני, עיין בבה"א.
(ב) <b>רצו להמשך וכו'.</b> כלומר, ובני חבורה יכולים למכור את כל חלקם בפסח לאחרים, ובלבד שלא ימכרו כולם בבת אחת ולא יניחו את הפסח בלי בעלים.
(ג) <b>הרשות בידו</b> כלומר, דין יחיד כדין חבורה.
(ד) <b>מחבורה ראשונה.</b> כלומר, שלא יהא הטפל (המנוי הנוסף לאחר ההקדש) עיקר.
<h3>הלכה ח</h3>
(א) <b>הרשות בידן וכו'.</b> התוספתא חוזרת על הבבות שלעיל כדי ללמד, שהמעות שקבלו בעד המכירה הן חולין, בין בחבורה ובין ביחיד, ויכולים להמנות על פסח אחר בחנם, או בכסף אחר.
(ב) <b>על חגיגתו וכו'.</b> כלומר, על החגיגה הבאה עם הפסח.
(ג) <b>המוכר עולתו וכו'.</b> וכל ההלכות שנשנו לעיל לא נאמרו אלא בפסח ובחגיגה הבאה עמו שלכך הקדישן משעה ראשונה.
<h3>הלכה ט</h3>
(א) <b>שמתו מקצתן וכו'.</b> כלומר, אין הפסח נפסל אלא כשמתו, או נטמאו, כל בני החבורה.
<h3>הלכה י</h3>
(א) <b>ידיו רפות וכו'.</b> כלומר, כינוי לחזקות שהוא חוטף ואוכל הרבה. ועיין בשנו"ס ובבה"א.
(ב) <b>סבול.</b> תערובת סעודה, שכל אחד נותן את חלקו.
(ג) <b>רצו לעשות וכו'.</b> חוזר לרישא, ואף שנתנו לו את חלקו בפסח, יכול לאכול את חלקו יחד עמהם, ועיין בבה"א.
<h3>הלכה יא</h3>
(א) <b>מוסגר וכו'.</b> כלומר, מוסגר שאינו זקוק לקרבן שוחטין עליו ביום שביעי לטהרתו ואעפ"י שבשעת שחיטה אסור בקדשים שהוא טבול יום, אבל הרי בלילה יהא מותר, ואינו מחוסר מעשה, והערב שמש ממילא אתי.
(ב) <b>מוחלט וכו'.</b> שהוא אסור בקדשים עד שיביא קרבנו ביום השמיני לטהרתו שוחטין עליו בשמיני, אעפ"י שעדיין לא קרבה חטאתו, משום שחזקה אין ב"ד מתעצלין בו, ובערב יהא מותר בקדשים.
(ג) <b>יום ארבעים וכו'.</b> כלומר, יולדת שהפילה זכר ליום ארבעים לטבילתה, או נקבה ליום שמונים לטבילתה, ולא ראתה דם בלידתה, שוחטין עליה באותו יום, שהרי אינה חייבת בקרבן. והברייתא מוסיפה שלאו דווקא זב בן שתי ראייות, שומרת יום כנגד יום (כמשנתנו), ומצורע ומצורעת שטהרו מתוך הסגר יתכן שאינם מחוסרי כפרה, אלא פעמים שאף יולדת כיוצא בהם, עיין בבה"א.
(ד) <b>וכולן שנטמאו וכו'.</b> הברייתא סמוכה למשנתנו (פ"ח מ"ה): זב שראה שתי ראיות שוחטין עליו בשביעי וכו'. וכוונתה: וכולן (כלומר, זב בן שתי ראיות, שומרת יום כנגד יום בין אם ראתה יום אחד, בין ראתה שני ימים) שנטמאו (כלומר, שראו זיבה, לובן באיש, ואודם באשה) בין לפני זריקה בין לאחר זריקה חייבין בפסח שני, שהרי נטמאו למפרע, דומיא דמפקח בגל, שהוא חייב בפסח שני, אם נטמא. ועיין בבה"א.
(ה) <b>פעמים שהן וכו'.</b> כלומר, המנויים במ"ו (החולה והזקן שאם אירע בהם פסול פטורין מלעשות פסח שני). עיין בבה"א. שאין מפקיח וכו'. כנראה שצ"ל: שמפקיח וכו'.
(ו) <b>בצד השני הרי הן וכו'.</b> יש כאן השמטה ע"י הדומות וצ"ל: הרי [הוא כיוצא בהן, ופטור מלעשות פסח שני. היה גל עגול] הרי הן כיוצא בו, וצריכין וכו'. עיין בשנו"ס.
(ז) <b>וכולן שנטמאו וכו'.</b> כלומר, אבל "כולן" ששנה הת"ק כאן שו' 46) שנטמאו לאחר זריקת דמים הרי מפקח הגל כיוצא בהן, שצריכין לעשות פסח שני, וגם הוא (בגל עגול) טמא למפרע, וצריך לעשות פסח שני, אף שנתגלה המת לאחר זריקה.
<h3>הלכה יב</h3>
(א) <b>היה טמא וכו'.</b> כלומר, זב בן שתי ראיות ביום השביעי, ושומרת יום כנגד יום ביום השמירה שטבלו לאחר שחיטה, או טהור שלא היה טמא כלל בשעת שחיטה, וראה זיבה בין שחיטה לזריקה. ועיין בבה"א.
(ב) <b>אין אוכל.</b> ואעפ"י שטבל מיד לאחר שראה זוב, ובשעת זמן האכילה הרי כבר העריב שמשו אינו אוכל, שהרי לא היה ראוי בשעת זריקה.
(ג) <b>וצריך לעשות פסח וכו'.</b> שהרי לא היה ראוי כלל לאכול בשעת זריקה (או בשעת שחיטה).
(ד) <b>פטורין מלעשות וכו'.</b> שהרי איפשר שהיו ראויין בשעת זריקה, והספק נולד לאחר זריקה, וכבר נתכפרו, ומספק אין מביאין חולין לעזרה, והיא כרבנן לשיטת הירושלמי והתוספתא, אבל לר' נתן פטורין כל הספיקות, אפילו נולד הספק לפני הזריקה, עיין בבה"א.
(ה) <b>כל הספיקות וכו'.</b> כלומר, הספיקות שנשנו לעיל שהספק הוא בזריקה.
<h3>הלכה יג</h3>
(א) <b>ופטורה.</b> והוא סובר שהיא מטמאה מכאן ולהבא, וחולק על הת"ק לעיל, שו' 46. עיין בבה"א.
(ב) <b>אבל ערל וכו'.</b> כלומר, אין דינו כאונן שבמשנתנו (פ"ח מ"ח) שטובל ואוכל פסחו לערב, משום שערל מחוסר מעשה בגופו, אעפ"י שבידו ובדעתו למול אחר הזריקה.
<h3>הלכה יד</h3>
(א) <b>בערל זכר וכו'.</b> כלומר, בערל ישראל שמל בערב הפסח לפני שחיטה, ואינו כפורש מן הקבר, אפילו לדעת בית הלל.
(ב) <b>שפחה שטבלה.</b> שהרי צריכה הזייה.
(ג) <b>אצטדריוטות וכו'.</b> כלומר, חיילים ושומרי הפתחים רומאים.
<h3>הלכה טו</h3>
(א) <b>שנטמא אחד מהן וכו'.</b> כלומר, לפני זריקה, וכולן אין ראויין לאכילה, ונמצא שזרקו את הדם על פסח שאינו נאכל, חייבין בפסח שני, וכרבנן הסוברים שאין פסח אלא לאכילה.
<h3>הלכה טז</h3>
(א) <b>אפי' מן הצדקה.</b> כלומר, שהומנה בצדקה שעשה אתו, בחנם.
<h3>הלכה יז</h3>
(א) <b>אומרין להן וכו'.</b> כלומר, בני החבורה השנייה, אומרים לבני החבורה הראשונה: אכלו את הפסח שנשאר שהוא שלכם.
(ב) <b>ונמצא יבולת וכו'.</b> כלומר, בפסח שאכלו באחרונה, והוברר הדבר למפרע שהפסח שלהם היה פסול חייבים בפסח שני לכולי עלמא. עיין בבה"א. אבל הללו שלא אכלו כלל נפטרו, שהרי הפסח שלהם היה כשר, והיו ראויים לאכילה בשעת זריקה, אלא שלא אכלו את פסחיהם, ופטורים מפסח שני אפילו לרבנן.
(ג) <b>וטעו ואכלו וכו'.</b> כלומר, שקרה להם בשנייה כשם שקרה להם בפסח ראשון, ואכלו פסח של חבורה אחרת.
(ד) <b>צריכין לעשות וכו'.</b> כלומר, לא יצאו ידי חובתן.
(ה) <b>ונמצאת יבולת וכו'.</b> כלומר, לפני זריקה, והוברר הדבר שנזרק הדם על פסח שאינו נאכל, וחייבין בפסח שני אפילו לרבנן.
<h2>פרק ח</h2>
<h3>הלכה א</h3>
(א) <b>לפוטרו מן ההכרת.</b> כלומר, שני אלה (טמא ומי שהיה בדרך רחוקה) פטורין מכרת, אפילו לא עשו את השני במזיד. עיין בבה"א.
<h3>הלכה ב</h3>
(א) <b>ואין יכול.</b> כלומר, שהיה רחוק מירושלים ולא היה יכול להגיע בשעת השחיטה (או בשעת אכילה, לשיטה אחרת).
(ב) <b>למקום אכילתו.</b> כלומר, שהיה מחוץ לירושלים, ואפילו סמוך לחומה.
(ג) <b>למקום עשייתו.</b> כלומר, שהיה מאסקופת העזרה ולחוץ.
<h3>הלכה ג</h3>
(א) <b>נקוד על ה"י וכו'.</b> כלומר, הנקודה מוכיחה שאין "רחוקה" כאן כמשמעותה הרגיל, רחוקה ודיי (ממש).
(ב) <b>ובדרך לא היה.</b> כלומר, אפילו דרך כל שהוא, ואפילו אינה רחוקה ממש.
<h3>הלכה ד</h3>
(א) <b>ניתן להן וכו'.</b> כלומר, ניתנה להם לישראל הרשות לבנות את בית המקדש בין הפסח ובין פסח שני, אין הציבור עושה פסח שני.
(ב) <b>לא הטהרו וכו'.</b> הכוונה היא לסוף הפסוק: כי אכלו את הפסח בלא ככתוב. כי התפלל יחזקיהו עליהם לאמר ה' הטוב יכפר. ופירשו בא"י שאכלו את הפסח הראשון שלא כדין, וחזקיהו בקש רחמים עליהם. ומכאן שבדין עישה את ישראל לעשות פסח שני במקום שאין הציבור עושה את הראשון (כגון טומאת ע"ז), והציבור, איפוא, נדחה לפסח שני. עיין בבה"א.
<h3>הלכה ה</h3>
(א) <b>שעיבר ניסן וכו'.</b> בא"י פירשו שעשה שני "ניסנים". וכל הפסח נעשה שלא כדין, עיין בבה"א.
(ב) <b>אף מפני שהעשי וכו'.</b> כלומר, עשה שני דברים שלא כדין, עשה ניסן שני, ועישה את הציבור לעשות פסח שני, שהרי עיבורו לא היה כלום, ונמצא שניסן השני הוא אייר, ולמעשה הקריבו ישראל פסח שני, אלא שעשה שלא כדין שאין הציבור עושה פסח שני.
<h3>הלכה ז</h3>
(א) <b>והשני אין חייבין וכו'.</b> כלומר, אם שגג בראשון אינו חייב בכרת אפילו הזיד בשני. אבל אם הזיד בראשון אפילו שגג בשגי חייב, ועיקר השוגג והמזיד תלוי בראשון גרידא.
(ב) <b>אף השני וכו'.</b> כלומר, אם הזיד בו, ואפילו שגג בראשון.
(ג) <b>עשו את השני וכו'.</b> כלומר, אינו חייב אלא אם הזיד בשניהם.
<h3>הלכה ח</h3>
(א) <b>בבית פגי.</b> מקום סמוך לירושלים.
<h3>הלכה ט</h3>
(א) <b>לעזרה ואוכלו.</b> כלומר, נכנס לעזרה לשוחטו, ואח"כ אוכלו במקומו, בירושלים.
(ב) <b>לעזרה ושוחט וכו'.</b> כלומר, שוחט ואוכלו אח"כ במקומו.
(ג) <b>ואם שחטו וכו'.</b> כלומר, ואם שחטו בשבילם ואכלו.
<h3>הלכה י</h3>
(א) <b>את בן בתו וכו'.</b> צ"ל: את בני ביתו (כגי' כי"ל), כלומר, את אשתו, עיין בבה"א.
(ב) <b>לא שיקבע הדבר חובה.</b> כלומר, ר' שמעון לא שנה במשנתו "שלא יקבע הדבר חובה".
<h3>הלכה כב</h3>
(א) <b>שיר.</b> הלל.
<h2>פרק ט</h2>
<h3>הלכה א</h3>
(א) <b>כשני זבחים וכו'.</b> צ"ל: כשני פסחים שנתערבו (כגי' כי"ע). והואיל ואין פסח נאכל אלא למנוייו מפרשת התוספתא כיצד יעשה.
(ב) <b>זה מושך לו אחד וכו'.</b> היסוד בברייתות הללו הוא שהן בשיטת ר' יהודה, שאין מניחין את הפסח כמות שהוא, בלי בעלים, ואינו יכול למשוך את ידו מפסחו כל זמן שלא המנה אחר עליו, ופשיטא שאינו יכול להמנות על השני כל זמן שלא משך את ידו מן הראשון, שהרי אין אחד נמנה על שני פסחים.
(ג) <b>זה ממנה עמו אחד וכו'.</b> ופירשו בשני התלמודים שהלכה זו תתכן דווקא במקום פסחים של יחידים, מפני שר' יהודה לשיטתו, שאין שוחטין את הפסח על היחיד, ואפילו הקדישו סתם המנוי השני הוא מנויו מתחילה, אבל אם היו שני מנויין על כל פסח ופסח, והיו שלשה פסחים אינו יכול למנות אחד מן השוק, שמא ישאר הפסח לרגע בחלקו של הנוסף, ואין עושין טפילה עיקר. עיין להלן, שו' 14–15, ועיין בבה"א, שו' 3–4.
(ד) <b>שתים של שלשה שלשה וכו'.</b> כלומר, שתי חבורות של שלשה שלשה אנשים שנמנו עליו תחילה (וכולם עיקר) ונמצא שמספר האנשים שבכל חבורה הוא יתר ממניין החבורות והפסחים. עיין בבה"א.
(ה) <b>שלש של שנים שנים וכו'.</b> כלומר, שהיו מספר האנשים בכל חבורה פחות ממספר החבורות והפסחים, וכאן הרי אי איפשר שכל אחד ימשוך לו פסח, ובהכרח ישאר פסח אחד בלי בעלים.
(ו) <b>נמשכין להן וכו.</b> כלומר, נוהגין כמו שנוהגין בזמן שמספר המנויין ומספר הפסחים שוים, ונשאר פסח אחד מותר הפסח וקרב שלמים.
(ז) <b>נמצאו אוחזין את הטפילה וכו'.</b> כלומר, הרי עכשיו נוסף על כל פסח אחד שלא היה נמנה עליו מתחילה, כגון שמתחילה היו חמשה פסחים שנמנו עליהם ארבעה על כל אחד ואחד, ועכשיו אחרי שעשו מה שעשו, לפנינו ארבעה פסחים של חמשה חמשה מנויין, ונמצא שבכל פסח ופסח יש כאן טפל, שעזב את העיקר. אבל אין למנות על כל אחד ואחד אדם מן השוק, ולנהוג כאילו היו מספר הפסחים והמנויין שוים, שהרי יתכן שהפסח יפול בחלקו של הנוסף, ונמצא שהפסח אחז את הטפל, והוא אסור לדעת ר' יהודה, עיין מ"ש לעיל, שו' 2–3.
<h3>הלכה ב</h3>
(א) <b>אמ' להן ואמרו לו וכו'.</b> פיסקא ממשנתנו פ"ט מ"ט, עיין בבה"א.
(ב) <b>יפה שתיקה וכו'.</b> כלומר, אף שלא יקלקלו בדבורם.
(ג) <b>וקל וחומר לטפשים.</b> שהם מקלקלים בדבורם, שאם אמר להם ואמרו לו, ואינו ידוע איזה נשחט ראשון, שניהם יוצאים לבית השריפה.
(ד) <b>ואין צריך לומ' וכו'.</b> הברייתא מוסיפה ומפרשת את הכתוב, שאם חכם מחריש בוודאי ובוודאי שמוסיף חכמה על חכמתו, ק"ו מטפש שאין שתיקתו מועילה אלא שייחשב לחכם.
<h3>הלכה ג</h3>
(א) <b>נתערבו בעולה וכו'.</b> כלומר, פסחים שנתערבו בעולה, ועכשיו אין אחד מהם ראוי ליקרב, שאינם שוים לא באכילה ולא במתן דמים.
(ב) <b>כבר קרב פסחו וכו'.</b> כלומר, אפילו כבר קרב פסחו לפני שנסתאבו, וכן אם כבר קרבה עולתו ונפטר מנדרו, ואח"כ נסתאבו ונפדו חלים על הדמים קדושת הקרבן, קדושת מותר הפסח, וקדושת עולה.
<h3>הלכה ד</h3>
(א) <b>נתערבו בתודה וכו'.</b> ופסח ותודה אינם שוין לא בזמן אכילתן, ולא במתן דמים, ותודה טעונה לחם וכו', ולפיכך נוהג כלעיל.
(ב) <b>קרב פסחו וכו'.</b> כלעיל, שו' 20.
<h3>הלכה ה</h3>
(א) <b>נתערבו בחטאות וכו'.</b> כלומר, בחטאות ציבור, שהן זכרים, אבל בחטאת יחיד, שהיא נקיבה, אין הפסח יכול להתערב.
(ב) <b>קרב פסחו וכו'.</b> כלעיל, שו' 20.
(ג) <b>יביא בדמיה וכו'.</b> שהרי בחטאת ציבור עסיקינן (עיין לעיל, שו' 24), וחטאת ציבור אינה מתה, יביא בדמיה מותר חטאת (עיין לעיל, שו' 20), כלומר קיץ המזבח, ועיין להלן שו' 28.
<h3>הלכה ו</h3>
(א) <b>אשם אחר.</b> אף כאן פירושו מותר אשם (קיץ המזבח), דומיא ד"פסח אחר" (לעיל, שו' 20) ו"חטאת אחרת" (לעיל, שו' 26).
<h3>הלכה ח</h3>
(א) <b>הבאין מחמת הפסח.</b> כלומר, מותר הפסח שהוא בא שלמים.
(ב) <b>ירעו עד שיסתאבו וכו'.</b> שהרי לכל הפחות אין זמן אכילתן שוה.
(ג) <b>אלא שהן נאכלין ליום ולילה.</b> כלומר, שנאכלין גם ביום, מה שאין כן פסח שאינו נאכל ביום, משום שעדיין לא הגיע זמנו, והוא אינו שייך כלל בשלמים שבאים מחמת הפסח. ועיין בבה"א.
<h3>הלכה ט</h3>
(א) <b>ירעו ויסתאבו וכו'.</b> ואע"פ שפסח ובכור שוין במתן דמים, ואין טעונים לא סמיכה ולא תנופה ולא נסכים, ולא חזה ושוק, מ"מ אינם קריבים אפילו אם היו חבורות כהנים, משום שהוא ממעט בזמן אכילתם.
(ב) <b>ר' שמעון אומ' וכו'.</b> ור' שמעון לשיטתו בכ"מ שאינו חושש למיעוט הזמן, ועיין בבה"א.
<h3>הלכה י</h3>
(א) <b>בכור ומעשר וכו'.</b> ואעפ"י שמתן דמן וזמן אכילתם שוה, מ"מ ממעט באוכליהם, שהרי הבכור אינו נאכל אלא לכהנים.
(ב) <b>יאכלו כאחד.</b> כלומר, לכהנים גרידא.
(ג) <b>שנתערבו שחוטין וכו'.</b> כלומר, שאין להם תקנה אחרת.
(ד) <b>יאכלו וכו'.</b> כלומר, לכהנים גרידא וליום ולילה עד חצות.
<h3>הלכה יא</h3>
(א) <b>נתערבו וכו'.</b> כלומר, השחוטין.
<h3>הלכה יב</h3>
(א) <b>יביא מאילו וכו'.</b> שהרי כאן יכול לקיים שניהם.
(ב) <b>המעות וכו'.</b> כר' יוסה לעיל, שו' 49, ואף במעות הראשון קודם, ובמעות הרי אינו שייך מובחר.
<h3>הלכה טו</h3>
(א) <b>בשלשה עשר וכו'.</b> ואם נמצא בשלשה עשר, הרי היה ראוי בתחילת זמן הקרבת הפסח, ואם לא הקריבו יש כאן דיחוי בידים, ואינו קרב כלל.
(ב) <b>בארבעה עשר וכו'.</b> כלומר, אפילו בשחרית, ותנא זה סובר כבן בתירה שבדיעבד כשר הפסח אפילו הקריבו בשחרית, והואיל והיה אבוד בתחילת היום, ולא היה ראוי באותו זמן, אין כאן דיחוי בידים, והוא עצמו קרב, ועיין בבה"א.
(ג) <b>שלא קרב וכו'.</b> כלומר, שהיה אבוד ולא קרב (ודינו כמותר הפסח), יקרב ברגל שני, ואם משום איזה טעם לא קרב בשני יקרב ברגל שלישי. ובין רגל לרגל אינו עובר בעשה לשיטת בני א"י, עיין בבה"א.
<h3>הלכה טז</h3>
(א) <b>יביאנו אחריו וכו'.</b> ודינו כמשך האב את ידו ממנו, וזכה הבן בכל הפסח מחמת ירושה.
<h3>הלכה יז</h3>
(א) <b>יביא בהן וכו'.</b> בבבלי העמידוה שהפרישו האב אחר חצות ומת, וכר"א (לעיל שו' 63) הסובר שחצות קובע, ומכיוון שבחצות היה עדיין חולין, ולא נדחה בתחילת הזמן, הוא עצמו קרב שלמים.
<h3>הלכה יח</h3>
(א) <b>ולדן.</b> כלומר, ולדן של הולדות. עיין בבה"א.
(ב) <b>תמורת שלמים וכו'.</b> גירסא זו בלתי אפשרית, שהרי מפורש במקרא שתמורת שלמים קריבה, ובבה"א שערנו שצ"ל: תמורה שלמומם (של המומם), והיינו שהמיר בפסח שכבר נסתאב והומם, והברייתא נסמכה למשנתנו פ"ט מ"ו. הפסח שנמצא קודם שחיטת הפסח ירעה עד שיסתאב. וכן תמורתו. ומוסיפה התוספתא את ההלכה של התמורה בפסח שכבר נסתאב. עיין בבה"א.
<h3>הלכה יט</h3>
(א) <b>לעולתו עושה וכו'.</b> משום שיש שם עולה בעוף נקיבה, מה שאין כן פסח ואשם, שלא יתכן בהם נקיבה כלל (ירושלמי ובבלי).
(ב) <b>דבר הרועה וכו'.</b> מה שאין כן אם הקדיש נקיבה לפסח או לאשם, אין קדושת הגוף חלה עליהם כלל, וימכרו שלא במום, לשיטת ר"ש.
(ג) <b>שמהמקדיש פסח באו שלמי'.</b> צ"ל: שמה (=שמא) הקדיש פסח (כעין גירסת המקבילות) באו וכו', כלומר בתמיה, והרי כל זמן ששם פסח עליו, אינו בא שלמים, ולפיכך אין קדושת פסח חלה כלל על נקיבה. עיין בבה"א.
<h3>הלכה כ</h3>
(א) <b>תרעה וכו'.</b> וכת"ק לעיל, שו' 75, הסובר שקדושה חלה עליה.
<h2>פרק י</h2>
<h3>הלכה א</h3>
(א) <b>כדי רביעית וכו'.</b> כלומר, רביעית יין חי בכל כוס, אם שתיו חי, אלא שיכול לשתותן מזוג, וצריך שיהא בכל כוס רבע רביעית יין חי. עיין בבה"א.
<h3>הלכה ב</h3>
(א) <b>מברך על היום וכו'.</b> מחלוקת זו היא גם בקידוש לילי שבתות, כמפורש במשנת ברכות.
(ב) <b>שהיום גורם וכו'.</b> שאילולי כבוד היום לא נצרכו ליין.
(ג) <b>וכבר קדש וכו'.</b> שקדש היום מאליו, משחשיכה, ועדיין לא בא יין לפניו.
(ד) <b>שהיין גורם וכו'.</b> שאם אין לו יין אינו מקדש במיוחד.
<h3>הלכה ג</h3>
(א) <b>תדירא וכו'.</b> ואפילו אם לא אמר עדיין קדושת היום בתפילה, ועליו לקדש אפילו בלא יין, ברכת היין קודמת משום שהיא תדירא.
<h3>הלכה ד</h3>
(א) <b>ובני ביתו.</b> כלומר, אשתו, עיין בבה"א.
(ב) <b>נשים בראוי וכו'.</b> נשים בבגדי צבעונין, וקטנים בקליות ואגוזין.
<h3>הלכה ה</h3>
(א) <b>השמש מכביש וכו'.</b> כלומר, מטבל בבני מעים (מטבל אותן במי מלח), אוכלן, וגם נותנן לפני האורחים אפילו מן המנחה ולמעלה, מפני שאין משביעין, אלא מגרים את התאבון, ופותחים את המעים.
(ב) <b>נירו לכם ניר וכו'.</b> כלומר, שאין הזריעה נקלטת יפה אלא אם כן פותחין ומפתחין את השדה.
<h3>הלכה ו</h3>
(א) <b>המקרא וכו'.</b> כלומר, לבני אדם שאינם יכולים לקרוא בעצמן.
<h3>הלכה ז</h3>
(א) <b>להיות עונה וכו'.</b> שהרי בגדולים העונה מוציא גם את המקרא (השומע), ואינו צריך לחזור על דברי העונים.
<h3>הלכה ח</h3>
(א) <b>ואם אי איפשר וכו'.</b> כלומר, ללכת לביתם ולחזור אח"כ.
(ב) <b>ההלל אין פוחתין וכו'.</b> כלומר, אין גורעים מהלל שלם, ואין מדלגים בו, עיין בבה"א.
<h3>הלכה ט</h3>
(א) <b>היה פושט וכו'.</b> כלומר, לא היה כופל את הקילוסין שבהלל (הודו לה', אנא ה' הושיעה), עיין בבה"א.
(ב) <b>כופל בו וכו'.</b> כלומר, את הקילוסין, ואין בו משום הלל אין מוסיפין עליו. ועיין בבה"א.
(ג) <b>מצה לתינוקות.</b> כלומר, הגדולים חוטפים מצה זה מיד זה בשביל התינוקות, שיהיו תמהים וישאלו ולא יישנו. ועיין בבה"א.
(ד) <b>אפי' לא אכל וכו'.</b> כלומר, שעדיין הוא רעב, חוטפין זה מזה ונותנין לתינוקות. ועיין בבה"א.
(ה) <b>המצה והחזרת וכו'.</b> פיסקא קטועה ממשנתנו פ"י מ"ג.
<h3>הלכה יא</h3>
(א) <b>כגון אגוזין וכו'.</b> כלומר התוספתא מפרשת "אפיקומן", מיני מתיקה, ואין גומרין את סעודת הפסח במיני מתיקה כדי שלא לבטל את טעמו של הפסח. ועיין בבה"א.
<h3>הלכה יב</h3>
(א) <b>ונועדו וכו'.</b> צ"ל: וניערו (עיין בשנו"ס), כלומר, הגביהו מלפניהם את השלחן (דלו לתכא) וננערו והלכו, עיין בבה"א.
<h3>הלכה יג</h3>
(א) <b>הזבח.</b> כלומר, החגיגה.
