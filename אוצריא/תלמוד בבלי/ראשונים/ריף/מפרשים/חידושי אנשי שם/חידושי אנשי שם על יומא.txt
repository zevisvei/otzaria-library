<h1>חידושי אנשי שם על יומא</h1>
נתן נטע שפירא
<h2>דף א:</h2>
<b>מהר"ן שפירא</b><br> ויש להקשות לפי זה מאי פריך בגמ' דף ה' על הא דתניא באותה ברייתא ובכור ומעשר ופסח ומקשה פסח זימנא קביעא ליה אי אקרביה אקרביה ואי לא אקרביה אדחי ליה ואמאי פריך לתרץ הלא לא קאמר שלא יעבור על שום אחד מהם בבל תאחר עד ג' רגלים ושמא אתי לאשמועינן דבפסח נמי עובר בבל תאחר מיד כמו הצדקה וי"ל דשאני צדקה אף אם עובר מיד מ"מ קאי בכל יום ויום באיסור בל תאחר דעדיין זמנו הוא לכך שייך לומר דקאי בבל תאחר משא"כ צדקה דבג' רגלים נמי עובר ולכך שייך לומר גביה דבג' רגלים נמי עובר וכמ"ש הר"ן אח"כ דבצדקה נמי קושטא דמלתא היא וכו' ודו"ק:
<h2>דף ג.</h2>
<b>מהר"ן</b><br> אפשר לומר דר"ל ובמה תזכרו לפני לטובה בשופר הגדול וזה דוחק קצת ואפשר דר"ל ובאיזה זכות תזכו שיעלו זכרונכם לטובה בשופר בזכות שמקיימין מצות שופר אבל בספרי משמע בהדיא דר"ל שופר של חירות והביאו בפי' של מוסף דר"ה:
<h2>דף ד.</h2>
<b>מהר"ן שפירא</b><br> עיין תשובת מהר"ם אלשקר סי' ל"ה מ"ש על זה:
<h2>דף ט.</h2>
<b>מהר"ם</b><br> כתובים קרי דברי קדושה שנאמרו ברוח הקדש נביאים דברי קבלה שכן קבלו מפי הגבורה ומפני זה קדושת הנביאים חמורה מן הכתובים וצ"ע בחדושי הר"ן ר"פ בני העיר:
<h2>דף יא.</h2>
<b>מהר"ם</b><br> צ"ע כי לכאורה בשאילתות שלנו אינו מוכיח בפירוש כדעת א' מהם שמביא סוגיית הגמ' בלשונה פ' בא:
