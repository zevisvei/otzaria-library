<h1>קובץ שיטות קמאי על מדות</h1>
<h2> פ''א מ''א.</h2>
והמצוה העשרים היא שצונו לבנות בית עבודה. בו יהיה ההקרבה והבערת האש תמיד ואליו יהיה ההליכה והעליה לרגל והקבוץ בכל שנה כמו שיתבאר (מ''ע כ''ז—ט', ל''ט, מ''ו, נ''ב—ד', פ''ג—ה', ול''ת פ''ט—צ', קנ''ו) והוא אמרו יתעלה (ר''פ תרומ') ועשו לי מקדש. ולשון ספרי (ראה י''ב י'—י''א וסנה' כ':) שלש מצות נצטוו ישראל בשעת כניסתן לארץ למנות להם מלך (מ' קע''ג) ולבנות להם בית הבחירה ולהכרית זרעו שלעמלק (מ' קפ''ח). הנה התבאר שבנין בית הבחירה מצוה בפני עצמה. וכבר בארנו (ריש שרש י''ב) שזה הכלל הוא כולל חלקים ושהמנורה והשלחן והמזבח וזולתם כלם הם מחלקי המקדש והכל ייקרא מקדש וכבר ייחד הציווי בכל חלק וחלק. אמנם אמרו במזבח (ס''פ יתרו) מזבח אדמה תעשה לי, שייחשב בכתוב הזה שהוא מצוה בפני עצמה חוץ ממצות מקדש, הענין בו כמו שאספר לך. אולם פשטיה דקרא הנה הוא מדבר בשעת היתר הבמות שהיה מותר לנו בזמן ההוא שנעשה מזבח אדמה בכל מקום ונקריב בו. וכבר אמרו עליהם השלום כי ענין זה הוא שצוה לבנות מזבח שיהי' מחובר בארץ ושלא יהי' נעתק ומטלטל כמו שהיה במדבר. והוא אמרם במכילתא דר' ישמעאל בפירוש זה הפסוק כשתכנס לארץ עשה לי מזבח המחובר באדמה. וכאשר היה הדבר כן הנה זה הציווי נוהג לדורות והוא מחלקי המקדש רוצה לומר שיבנה מזבח מאבנים בהכרח. ובמכילת' (ס''פ יתרו ור''פ אם כסף הוב' במ' מ''ד וקצ''ז) אמרו בפירוש אמרו יתעלה (שם) ואם מזבח אבנים תעשה לי אמרו רבי ישמעאל אומר כל אם ואם שבתורה רשות חוץ משלשה אחד מהם ואם מזבח אבנים. אמרו ואם מזבח אבנים חובה אתה אומר חובה או אינו אלא רשות תלמוד לומר אבנים שלמות תבנה את מזבח י''י אלהיך. וכבר התבארו דיני מצוה זו בכללה כלומר בנין המקדש ותבניתו ובנין המזבח ודינו במסכתא מחוברת לזה והיא מסכת מדות. וכן התבאר תבנית המנורה והשלחן ומזבח הזהב ומקומם בהיכל בגמר מנחות (כ''ח—ט'., צ''ו—ט':) ויומא (ל''ג:). 
<h3>[ספר המצות לרמב''ם — עשין כ']</h3>
------
והמצוה הכ''א היא שצונו לירא מן הבית הזה הרמוז אליו מאד מאד עד שנשים בנפשו משא הפחד והיראה וזה הוא מוראת מקדש והוא אמרו יתעלה (קדושים י''ט וס''פ בהר) ומקדשי תיראו. וגדר זאת היראה כמו שזכרו בספרא (קדושים פ''ז ה''ט) אי זהו מורא לא יכנס להר הבית במקלו ובמנעלו ובאפונדתו ובאבק שעל גבי רגליו ולא יעשהו קפנדריא ורקיקה מקל וחומר. וכבר התבאר במקומות מן התלמוד (יומא כ''ה., ס''ט:, סוטה מ': ובתוס' וש''נ) שאינו מותר כלל לשבת בעזרה אלא למלכי בית דוד בלבד. וזה כלו לאמרו יתעלה ומקדשי תיראו. וזה חובה תמיד ואפילו בזמננו זה שהוא חרב בעונותינו שרבו. ולשון ספרא (שם ה''ח) אין לי אלא בזמן שבית המקדש קיים בזמן שאין בית המקדש קיים מנין תלמוד לומר את שבתותי תשמורו ומקדשי תיראו מה שמירת שבת לעולם אף מורא מקדש לעולם. ושם (ה''ז) נאמר גם כן לא מן המקדש אתה ירא אלא ממי שפקד על המקדש. 
<h3>[ספר המצות לרמב''ם — עשין כ''א]</h3>
------
והמצוה הכ''ב היא שצונו לשמור המקדש וללכת סביבו תמיד בכל לילה כל הלילה לגדלו ולכבדו ולרוממו. והוא אמרו יתעלה לאהרן (קרח י''ח) אתה ובניך אתך לפני אהל העדות. כלומר שהם יהיו לפני תמיד. וכבר נכפל צווי זה בלשון אחר והוא אמרו ית' (שם) ושמרו את משמרת אהל מועד. ולשון ספרי אתה ובניך אתך לפני אהל העדות הכהנים מבפנים והלוים מבחוץ. כלומר לשמרו וללכת סביבו. ובמכילתא (ספ''ז בילקוט ובמדרש הגדול והו' בל''ת ס''ז) אמרו זה הלשון ושמרו את משמרת אהל מועד אין לי אלא בעשה ומניין בלא תעשה ת''ל ושמרתם את משמרת הקדש. הנה כבר התאמת לך כי שמירתו מצות עשה. ושם נאמר גדולה למקדש שיש עליו שומרים לא דומה פלטורין שיש עליה שומרין לפלטורין שאין עליה שומרין. וידוע כי פלטורין הוא שם ההיכל. ואמרו כי מהגדלת ההיכל ורוממותו שיהו שומרים מסודרים עליו. וכבר התבארו משפטי מצוה זו כלם בפרק ראשון ממסכת תמיד וממסכת מדות. 
<h3>[ספר המצות לרמב''ם — עשין כ''ב]</h3>
------
והמצוה הכ''ג היא שנצטוו הלויים לבד לעבוד במקדש בעבודות ידועות כמו נעילת השערים ולומר השיר עם הקרבן. והוא אמרו יתעלה ויתברך שמו (ס''פ קרח) ועבד הלוי הוא. ולשון ספרי שומע אני אם רצה יעבוד ואם לא רצה לא יעבוד תלמוד לומר ועבד הלוי על כרחו. כלומר שהוא חובה וצווי מוטל עליו בהכרח. וזה כלומר עבודת הלוים כבר התבארה מה היא במקומות מתמיד (כ''ו—כ''ז.) וממדות (פ''א ופ''ב סמ''ה). והתבאר גם כן בפרק שני מערכין (י''א.:) שהשיר לא יאמר אותו זולת הלוים. וכבר נכפל הצווי במצוה הזאת במלות אחרות והוא אמרו (שופטי' י''ח) ושרת בשם י''י אלהיו ככל אחיו הלוים ואמרו בפרק שני מערכין (שם) אי זהו שירות שהוא בשם י''י הוי אומר זו שירה. 
<h3>[ספר המצות לרמב''ם — עשין כ''ג]</h3>
------
והמצוה הס''ז היא שהזהירנו מהתעצל בשמירת המקדש ומלכת סביבו תמיד כל הלילה והוא אמרו יתעלה (קרח י''ח ד') ושמרתם את משמרת הקדש. וכבר בארנו במצות כ''ב ממצות עשה ששמירת מקדש ולכת סביבו מצות עשה. וכן נבאר הנה שבטול זה הוא מצות לא תעשה. ולשון מכילתא (ספ''ז הובא בילקוט ומדרש הגדול) ושמרו את משמרת אהל מועד [שם ה'] אין לי אלא בעשה בלא תעשה מנין תלמוד לומר ושמרתם את משמרת הקדש. וכבר התבארו משפטי מצוה זו בתחלת מסכת תמיד ומסכת מדות. 
<h3>[ספר המצות לרמב''ם — לאוין ס''ז]</h3>
------
לבנות בית לשם יי, כלומר שנהיה מקריבים שם קרבנותינו אליו, ושם תהיה העלייה לרגל וקיבוץ כל ישראל בכל שנה, שנאמר [שמות כ''ה] ועשו לי מקדש. וזאת המצוה כוללת עמה הכלים הצריכים בבית אל העבודה, כגון המנורה והשולחן והמזבח וכל שאר הכלים כולם. משרשי מצוה זו מה שתראה בסוף דברי. ואכן מיראתי להתקרב אל משכן יי, כי ידעתי כל הקרב הקרב אם לא יתקדש למדי לא יראה הבית וחי. גם הכהנים הנגשים אל יי לעבודה יתקדשו בבואם אל הקודש לפני, והלוים אחי הטהרו וינף אהרן אותם תנופה טרם יתנו קולם בהיכל יי, אמרתי גם אני אגיד עצתי ואערוך התנצלותי נגד זקני וארחץ בנקיון כפי טרם אעלה בית יי. ידוע הדבר ומפורסם בינינו העם מקבלי המצות כי שבעים פנים לתורה, ובכל אחת מהן שרשים גדולים ורבים, ולכל שורש ושורש ענפים, כל אחד ישא אשכול גדול של פירות נחמדים להשכיל לבות, יום יום יוציאו פרח לשוקדים עליהם, פרחי חכמה ושכל טוב, כל עינים מאירות ורחבה ונסבה עומק חכמתה עד שאין כח באדם להשיג תכליתה כמו שהעיד המלך החכם [קהלת ז'] אמרתי אחכמה והיא רחוקה ממני, ועם כל זה אין להרפות ידי העוסק בה, כי אם מעט ואם הרבה ממנה יאכל כולה מתוקה, ואם יש כמה אשר מפרי עץ הגן לא תשיג ידם לקחת יקחו להם עלהו לתרופה. ואנכי עם דעתי גודל ערכה ורוב עמקה, וכי פליאה ממני נשגבה, פערתי פי לדבר בה ואסמוך במה שלמדוני רבותי [ע''ז י''ט ע''א], ליגרוס איניש ואף על גב דלא ידע מאי קאמר, שנאמר [תהלים קי''ט] גרסה נפשי לתאבה.
דע בני כי כל אשר יגיע אצל השם בעשות בני אדם כל מצותיו אינינו רק שחפץ השם להטיב לנו, ובהיות האדם מוכשר ומוכן בעשיית אותן מצות לקבל הטובה אז ייטיב אליו השם, ועל כן הודיעם דרך טוב להיותם טובים, והיא דרך התורה כי בה יהיה האדם טוב, נמצא שכל המקיים מצותיו השלים חפצו באשר הוא ראוי אז לקבל טובתו. וכל שאינו מכין עצמו לכך רעתו רבה, שיודע חפץ השם במה והוא יעשה מעשיו כנגד חפצו. ופרשה אחת נכתבה בתורה להודיענו עיקר זה לבד, והיא מה שכתוב בסדר והיה עקב [דברים י'], ועתה ישראל מה יי אלהיך שואל מעמך וגומר עד לטוב לך, כלומר אינני שואל מעמך דבר בעשותך מצותיו רק שרצה בטובו הגדול להיטיב לך, וכמו שכתוב אחריו [שם] הן ליי אלהיך השמים ושמי השמים הארץ וכל אשר בה, כלומר ואינו צריך למצותיך רק מאהבתו אותך לזכותך. ויש בעושי המצות ישימו מגמת פניהם אל הטובה המעותדת אליהם בעשייתן לבד כי ידעו שבסיבתן תנוח עליהם הברכה והטוב, ואל הכונה ההיא יתעסקו בהן לעולם, ואלה חלקם בחיים וזוכין לעדן גן אלהים, ואולם לא הגיעו אל תכלית הכונה הטובה. אבל יש אשר זכו ונתן להם השם לב לדעת ולהכיר במדותיו המעולות, ומתוך הכרתם יתקשרו מורשי לבבם באהבתו קשר חזק ואמיץ עד שישימו כל כוונת הכנת גופם כדי להשלים חפץ השם לרוב חשקם אותו. ואל התועלת המעותד להם בעסק ההוא לא ישיתו לב, והיא המעלה הגדולה שעלו אליה האבות הקדושים השלשה והרבה מבניהם אחריהם, זכר כלם לברכה, וזאת היא המדרגה העליונה שאיפשר לבן אדם לעלות. ומעתה בהיות הנחת דעתינו על זה בענין מצותיו ברוך הוא תחייב אותנו לאמר כי בנין בית לשם לעשותינו בה תפילות וקרבנות אליו הכל להכין הלבבות לעבודתו יתעלה, לא מהיותו צריך לשבת בית אנשים ולבוא בצל קורתם, ואם ארזי לבנון יבנוהו או ברותים, כי השמים ושמי השמים לא יכלכלוהו וברוחו יעמדו, אף כי הבית אשר בנו בני האדם צריך כבודו חלילה, הלא ידועים הדברים וברורים שהכל להכשר גופותינו, כי הגופות יוכשרו על ידי הפעולות, וברבות הפעולות הטובות ורוב התמדתן מחשבות הלב מטהרות מתלבנות מזדקקות, והשם חפץ בטובתן של בריות כמו שאמרנו. ועל כן ציונו לקבוע מקום שיהיה טהור ונקי בתכלית הנקיות לטהר שם מחשבות בני איש ולתקן לבבם אליו בו, והוא ברוך הוא בחר אותו המקום והכינו אל הטובה לבני אדם אולי מהיותו אמצעות העולם בכיוון, והאמצעות נבחר מן הקצוות, או מן הטעם שיהיה ברוך הוא היודע. ומתוך הכשר המעשה וטהרת המחשבה שיהיה לנו שם יעלה שכלינו אל הדבקות עם שכל העליוני.
ועל דרך הפשט על הצד הזה נפרש שריית השכינה במקום ההוא, ואף על פי שהאמת כי אמרו רבותינו זכרונם לברכה [מגילה כ''ח ע''א] קדושתן עליהם אפילו כשהן שוממין, שמשמע בזה שאין כל סבת שריית השכינה שם מצד העובדים, אפשר לומר כי אותו המקום בחרו האל לברך בני אדם אשר ברא ממנו כמו שאמרנו, וכמו שהיה חפצו לשלוח לבני אדם נביא להורותם דרך ילכו בה ויזכו לקיום נפשותם, כמו כן חפץ בחסדיו הגדולים לקבוע להם מקום בארץ שיהיה נכון אל טובת הבריות וזכותם, וכל זה מחסדיו על הבריות שלו. ומכל מקום לעולם תתרבה שם הברכה והקדושה לפי הפעולות הטובות שיעשו שם בני אדם, ואז עם הפעולות הטובות יפתחו מעיינות הטוב כנגדו, כי באמת אינו דומה קדושת המקום בחרבנו לקדושתו ביישובו. והנחת הטעם הזה בענין הבית תחייב אותנו גם כן לסמוך אל הטעם הזה בעצמו לפי הפשט ענין הקרבנות ושבט עובד וכלים יקרים ידועים. הלא אמרנו כי עיקרי הלבבות תלויין אחר הפעולות, ועל כן כי יחטא איש לא יטהר לבו יפה בדבר שפתים לבד, שיאמר בינו ולכותל חטאתי לא אוסיף עוד, אבל בעשותו מעשה גדול על דבר חטאו, לקחת ממכלאותיו עתודים ולטרוח להביאם אל הבית הנכון אל הכהן וכל המעשה הכתוב בקרבני החוטאים, מתוך כל המעשה הגדול ההוא יקבע בנפשו רוע החטא וימנע ממנו פעם אחרת.
וכעין טעם זה מצאתי להרמב''ן זכרונו לברכה על צד הפשט שכתב בשם אחרים, וזה לשונו. כי בעבור שמעשה בני אדם נגמרים במחשבה ובדיבור ובמעשה, צוה השם יתברך כי כאשר יחטא יביא קרבן ויסמוך עליו ידיו כנגד המעשה, ויתודה בפיו כנגד הדיבור, וישרוף באש הקרב והכליות שהם כלי המחשבה והתאוה, וכרעים כנגד ידיו ורגליו של אדם העושים כל מלאכתו, ויזרוק הדם על המזבח כנגד דמו בנפשו כדי שיחשוב אדם בעשותו כל אלה כי חטא לאלהים בגופו ובנפשו, וראוי לו שישפך דמו וישרף גופו, לולי חסד הבורא שלקח ממנו תמורה וכופר הקרבן שיהיה דמו תחת דמו, נפש תחת נפש, וראשי איברי הקרבן כנגד ראשי איבריו, והמנות להחיות בהן מורי התורה שיתפללו עליו. וקרבן התמיד בעבור שלא ינצלו הרבים מחטוא תמיד. ואלה דברים מתקבלין מושכין הלב כדברי הגדה, עד כאן. והאריך הוא עוד בענין, וכתב, ועל דרך האמת יש בקרבנות סוד נעלם וכולי, כמו שכתוב בפירושיו בפרשת ויקרא. ועוד נוסיף דברים על צד הפשט, ונאמר כי מזה השורש צונו האל להקריב לעולם מהדברים שלב בני אדם הומה בהן כמו הבשר והיין והפת כדי שיתעורר הלב יותר עם העסק בהם, ולעני חייב להביא ממעט קמחו אשר עיניו ולבו עליו כל היום. ועוד יש התעוררות אחר ללב בקרבן הבהמות מצד הדמיון שגוף האדם והבהמה ידמו בכל ענייניהם, לא יתחלקו רק שבזה ניתן השכל ולא בזה, ובהיות גוף האדם יוצא מגדר השכל בעת החטא יש לו לדעת שנכנס בעת ההיא בגדר הבהמות אחר שלא יחלקם רק הוא לבדו. ועל כן נצטווה לקחת גוף בשר כמוהו ולהביאו אל המקום הנבחר לעילוי השכל ולשורפו שם, ולהשכיח זכרו כליל יהיה לא יזכר ולא יפקד תחת גופו, כדי לצייר בלבו צייור חזק שכל עניינו של גוף בלי שכל אבד ובטל לגמרי, וישמח בחלקו בנפש המשכלת שחננו האל שהיא קיימת לעולם, וגם לגוף השותף עמה יש קיום בתחייה בסבתה בלכתו בעצתה, כלומר שישמר מן החטא. ובקובעו בנפשו ציור זה יזהר מן החטא הרבה, והבטיחה התורה שבמעשה הגדול הזה ובהסכמת עושהו שיתנחם על חטאו מלב ומנפש תכופר אליו שגגתו. אבל הזדונות לא יספיק לכפרם, דמיון זה כי הזר לא יוכח בדמיונות ודברים, שבט לגו כסילים. ואל יקשה עליך בהנחת טעם זה איך נביא קרבן נדבה לעולם, כי טעמינו זה יסבול גם הנדבות. שאחר שאמרנו שהקרבן דמיון להשפלת הגופות ולעילוי הנפשות, אף בלא חטא ידוע ימצא בו המקריב תועלת לקחת המוסר. ובקרבן עזאזל שנשלח חי אל מקום החרבן והכליון נאמר בפשט העניין לבל ידמה החוטא הגמור שאחר שתקבל נפשו עונש על חטאים, התשוב לעמוד במקום הטובים או תהיה לה השארות וטובה קצת ואפילו יהיה כירבעם בן נבט וחביריו, כמו שהוא רואה כל השנה כולה שיש לגוף הבהמה שהוא לדמיון גוף החוטא השארות קצת בית השם באפר שנשאר שם בעת השריפה לא יוציאוהו מן הבית עד אחר זמן הרבה, על כן בשעיר החי הנושא כל העוונות יראו רמז כי החוטא שעוונותיו מרובין כמו האפיקורוסין ושכפרו בתורה ובתחיית המתים וכל המצרים לישראל בכלל לא יראו בטובה לעולם ותולעתם לא תמות ואשם לא תכבה, כמעשה השעיר בנשאו ריבוי עוונות כל ישראל יושלך לגמרי אל ארץ גזירה, לא ימצא בית יי לא לשחיטה ולא לזריקה, זכרו יאבד מני ארץ. וזהו שאמרו זכרונם לברכה [ירושלמי יומא פ''ו ה''ג] כי בשעה שישראל מרוצין לא הגיע לחצי ההר עד שנעשה איברים איברים, להודיען דמיון החוטא הגמור כי כן יאבד מהרה ויהיה כלה כליון גמור, למען ילמדו ויקחו מוסר וייטיבו דרכיהם, וזהו הסימן הטוב להם, שאין מלמד מוסר אלא האוהב, כמו שכתוב [משלי י''ג] ואוהבו שיחרו מוסר. ובעניין חילוק הקרבנות בשחיטתן ובמתנות הדם ובחלק הכהנים ויתר פרטיהן רבים, אם נאמר לפי הפשט שהיה כן להיות מחשבת העובד מכוונת אל העבודה הרבה, כי החילוקין יכריחו כיוון המחשבה בדבר, לא נעלה בידינו רק דברי נערות. וכלל הדברים כי גם בפשטים לא נמצא ידינו ורגלינו בלתי סעד המקובלים, ואליהם נכרע אפים ויפתחו לנו בכל אלה העינים. ואולם אין לקרותינו מכת הכסילים בהוציאנו כל רוחינו בדברים, כי בפסולת רב מעט אוכל נמצא לעתים. גם כי ראינו לרבותינו זכרונם לברכה כיוצא בדברינו אומרים שאמרו בקרבן סוטה, היא עשתה מעשה בהמה לפיכך תקריב שעורים [סוטה י''ד ע''א], ובקרבן מצורע הוא עשה מעשה פטיט יקריב צפרים [ערכין ט''ז ע''ב], ובדומה לזה אמרו זכרונם לברכה בענין הנדה, מפני מה אמרה תורה לישב שבעה נקיים שתהא חביבה עליו ביותר [נדה ל''א ע''ב]. ובאמת שאין כל זה לדעתם תכלית הכוונה בדברים רק להודיע כי עניין המצוה יסבול הרבה רמזים מלבד עיקרים גדולים וחזקים. 
מדיני המצוה מה שאמרו זכרונם לברכה [זבחים קי''ב ע''ב] שקודם שנבנה הבית בירושלם היו מקריבין קרבנות בשאר מקומותם, אבל משנבנה הבית נאסרו כל המקומות לבנות בם בית לשם ולהקריב שם, שנאמר [תהלים קל''ב] זאת מנוחתי עדי עד. ואילו הם הדברים שהם עיקר בבניין הבית, עושין בו קדש וקדש קדשים, ויהיה לפני הקודש מקום אחר והוא הנקרא אולם, ושלשתן נקראין היכל. ועושין מחיצה אחת סביב להיכל רחוקה ממנו כעין קלעי החצר שהיו במדבר, וכל המוקף במחיצה זו שהוא כעין חצר אהל מועד הוא הנקרא עזרה, והכל נקרא מקדש. ועושין במקדש הכלים הכתובים בתורה שצריכים שם. ומה שאמרו שכל כלי הקדש שניקבו או נסדקו שמיד מתיכין אותן ועושין אותן חדשים, וסכין שנשמט מקתו או נפגם אין מתקנין אותו אלא גונזין אותו מיד שאין עניות במקום עשירות. ועושין בתוך העזרה גבולין, עד כאן לישראל עד כאן לכהנים, ובונין סמוך לה בתים להשתמש בהן כל צרכי המקדש, וכל אחת נקראת לשכה. ויתר פרטיה כגון בניין הבית כיצד, ותבניתו וכל מדותיו, ובניין המזבח ומשפטיו, מבוארים במסכת מידות. וכן תבנית המנורה והשלחן ומזבח הזהב ומקומם בהיכל, בגמרא מנחות [כ''ח ע''א, צ''ז ע''א ואילך] ויומא [ל''ג ע''ב]. ונוהגת מצוה זו בזמן שרוב ישראל על אדמתן, וזו מן המצות שאינן מוטלות על היחיד כי אם על הציבור כולן, כשיבנה הבית במהרה בימינו יתקיים מצות עשה. 
<h3>[ספר החינוך מצוה צ''ה]</h3>
------
לירא מן המקדש, כלומר שנעמידהו בנפשותינו מקום הפחד והיראה כדי שיתרככו לבבינו בבואינו שם להתפלל או להקריב קרבנות, שנאמר [ויקרא י''ט] ומקדשי תיראו, ופירשו זכרונם לברכה בספרא ובברכות [נ''ד ע''א] כמו כן אי זהו מורא, לא יכנס להר הבית במקלו ובמנעלו ובאפונדתו ובאבק שעל רגליו ובמעות הצרורים לו בסדינו, ולא יעשנו קפונדריא, כלומר שיכנס מפתח זה ויצא מפתח שכנגדו כדי לקצר הדרך לבד, ורקיקה מקל וחומר, פירוש ואין צריך לומר שאסור המקום ברקיקה. וביארו גם כן בסנהדרין [ק''א ע''ב] שאין ראוי כלל לשבת בעזרה, כי אם למלכי בית דוד משום כבוד מלכות, שנאמר [שמואל ב' ז'] ויבא המלך דוד וישב לפני יי. ואמרו בספרא לא מן המקדש אתה ירא אלא ממי שפקד על המקדש. משרשי מצוה זו כתבתי למעלה במצות ועשו לי מקדש, סדר ויקחו לי תרומה, ובמקומות אחרים. מדיני המצוה מה שאמרו זכרונם לברכה שאין אדם נכנס בכל הר הבית אלא לדבר מצוה, וכל מי שהשלים עבודה בבית ונסתלק מהלך אחורנית מעט מעט, וכן אנשי משמר ואנשי מעמד ולויים מדוכנם כך הם יוצאים מן המקדש. ומה שאמרו זכרונם לברכה אסור לאדם שיפנה או יישן לעולם בין מזרח למערב מפני שההיכל הוא במערב, וכן אסור לאדם לבנות בית תבנית היכל, ואכסדרא תבנית אולם, חצר תבנית העזרה, וכל זה למוראת המקום. ויתר פרטי כבוד הבית ומוראו במדות ותמיד. ונוהגת מצוה זו בזכרים ונקבות בכל מקום, שאף על פי שהמקדש חרב היום בעונות חייב כל אדם במוראו, ולא יכנס אלא במקום שהוא מותר להכנס בו בבניינו, ולא ישב אפילו בעזרה, ולא יקל ראשו כנגד שער המזרח, שנאמר [ויקרא י''ט] את שבתותי תשמורו ומקדשי תיראו, ואמרו בספרא מה שמירת שבת לעולם אף מורא מקדש לעולם. ועובר עליה ונהג קלות ראש בעניינים אלו שאמרנו ביטל עשה זה. 
<h3>[ספר החינוך מצוה רנ''ד]</h3>
------
שנצטוו הכהנים והלויים לשמור המקדש וללכת סביבו תמיד בכל לילה ולילה כל הלילה. ושמירה זו היא כדי לכבדו ולרוממו ולפארו, לא מהיות שום פחד מאויב חלילה, שנאמר [במדבר י''ח] ושמרו את משמרת אהל מועד. ולשון ספרי, ואתה ובניך אתך לפני אהל העדות, הכהנים מבפנים והלויים אף מבחוץ, כלומר לשמור אותו וללכת סביבו. ובמכילתא אמרו ושמרו את משמרת אהל מועד, אין לי אלא בעשה וגומר, הנה התבאר ששמירתו מצות עשה היא. ושם נאמר עוד גדולה למקדש שיש עליו שומרין, אינו דומה פלטרין שיש עליה שומרין לפלטרין שאין עליה שומרין, וידוע שפלטרין שם ההיכל. משרשי המצוה מה שכבר כתבתי כמה פעמים כי בכבוד הבית סבה לתת מוראו אל לב בני אדם ובבואינו שם לבקש תחנה וסליחה מאת אדון הכל יתרככו הלבבות אל התשובה במהרה, וכענין שאמרנו בארוכה בסדר ואתה תצוה [מצוה צ''ח]. ומכבודו של בית הוא למנות עליו שומרין כדרך המלכים הגדולים אשר בארץ שיעשו כן, וכמו שבא במכילתא אינו דומה וכולי, כמו שכתוב סמוך. מדיני המצוה מה שאמרו זכרונם לברכה [מדות פ''א מ''א] שארבע ועשרים עדה שומרים אותו בכל לילה בארבעה ועשרים מקומות, הכהנים שומרים בג' מקומות מבפנים והלויים בכ''א מקומות מבחוץ, ומעמידין אחד שהוא מחזר על המשמרות כל הלילה ואבוקות דולקות לפניו ואיש הר הבית נקרא, וכל משמר שאינו עומד ואומר לו איש הר הבית שלום עליך ניכר שהוא ישן וחובטו במקלו ורשות היה לו לשרוף את כסותו, עד שהיו אומרים בירושלם מה קול בעזרה, קול בן לוי לוקה ובגדיו נשרפין שישן על משמרו. ויתר פרטיה כגון היכן היו הלויים והכהנים שומרים, ואם אירע קרי לאחד מהם כיצד הוא עושה, וכיצד סדרן ומעשיהן סמוך לשחר, הכל מתבאר יפה בפרק ראשון ממסכת תמיד ומסכת מדות. ונוהגת בכהנים ולויים בזכרים בזמן הבית כי הם נתיחדו בצוואת שמירת המקדש ולא הישראלים, ואם עברו על זה ובטלו שמירה זו בטלו עשה מלבד שעברו על לא תעשה כמו שנכתוב בסדר זה [מצוה שצ''א] בעזרת השם. 
<h3>[ספר החינוך מצוה שפ''ח]</h3>
------
שלא לבטל שמירת המקדש ללכת סביבו תמיד בכל לילה, שנאמר [במדבר י''ח] ושמרתם את משמרת הקדש, וידוע שלשון שמירה עומד במקום לאו, וכמו שאמרו זכרונם לברכה [עירובין צ''ו ע''א] כל מקום שנאמר השמר פן ואל אינו אלא לא תעשה. ואמרו במכילתא ושמרו את משמרת אהל מועד אין לי אלא בעשה, ומנין בלא תעשה תלמוד לומר ושמרתם את משמרת הקדש, עד כאן. ואולי דרשו עשה ולאו כשימצאו שני המקראות מורים על דבר אחד, ומאותו שבא דרך צווי לנכח למדו הלאו והצווי הנסתר שהוא קל ממנו דרשו בעשה, וכל שוקל הדברים במאזני צדק יודה בזה שהנסתר קל מצווי שהוא לנכח. משרשי המצוה עם קצת דיניה כמשפט הספר כתוב בסדר זה במצוה ראשונה [מצוה שפ''ח]. 
<h3>[ספר החינוך מצוה שצ''א]</h3>
------
המצוה י''ט לבנות בית הבחירה [בסהמ''צ לר''מ עשין כ'] שנאמר [שמות כ''ה ח'] ועשו לי מקדש ושכנתי בתוכם. לשון הר''ם בספר המצות בענין מצוה זו, צונו יתעלה לבנות בית העבודה בו תהיה ההקרבה והבערת האש, ואליו תהיה ההליכה והעליה לרגל והקבוץ בכל שנה כמו שנתבאר, והוא אמרו יתעלה ועשו לי מקדש. ולשון ספרי [דברים פיס' ס''ז, סנהדרין כ' ע''ב, תוס' סנהדרין פ''ד ה''ה] שלש מצות נצטוו ישראל בשעת כניסתן לארץ למנות להם מלך ולבנות להם בית הבחירה ולהכרית זרעו של עמלק, הנה כבר התבאר שבנין בית הבחירה מצוה בפני עצמה. וכבר בארנו שזה הכלל הוא כולל חלקים, ושהמנורה והשלחן והמזבח וזולתן כלם הם מחלקי המקדש והכל יקרא מקדש, וכבר יחס הצווי בכל חלק וחלק. וכבר אמר במזבח [שמות כ' כ''א] מזבח אדמה תעשה לי שיחשב בכתוב הזה שהיא מצוה בפני עצמה חוץ ממצות המקדש, הענין כמו שאספר לך, אמנם פשטיה דקרא הנה הוא מדבר בשעת התר הבמות שהיה מותר לנו בזמן ההוא שנעשה מזבח אדמה בכל מקום ונקריב בו. וכבר אמרו ע''ה כי ענין זה הוא שצוה לבנות מזבח שיהיה מחובר בארץ, ושלא יהיה נעתק ומטלטל כמו שהיה במדבר, והוא אמרם במכילתא דר' ישמעאל [מכילתא דרשב''י שמות שם ועי' מכילתא יתרו פי''א, זבחים נ''ח ע''א] בפירוש זה הפסוק כשתכנס לארץ עשה לי מזבח שיהא מחובר באדמה. וכאשר היה הדבר כן הנה זה הצווי נוהג לדורות והוא מחלקי המקדש, ר''ל שיבנה מזבח מאבנים בהכרח. ובמכילתא [שם] אמרו בפירוש ואם מזבח אבנים תעשה לי, ר' ישמעאל אומר כל אם ואם שבתורה רשות חוץ משלשה, אחד מהן ואם מזבח אבנים תעשה לי. אמרו ואם מזבח אבנים חובה, אתה אומר חובה או אינו אלא רשות, ת''ל [דברים כ''ז ו'] אבנים שלמות תבנה את מזבח ה' אלקיך ע''כ. והבאנו כל לשון הר''ם למה שמבואר אלינו מלשונו ששם מקדש כולל מזבח ומנורה והשלחן, ואין צריך כל אחד ואחד למצוה. וזה יעירנו על כונת המקדש שהכל מצוה אחת לרמוז הקשר המציאות כלו כמו שיתבאר.
וכבר בארנו שכונת המצות שאין תועלתם מבואר להמון היא להערה שכלית, וכונת מצוה זו לשני עניינים, והכל שב לכונה אחת. האחד לבנות בית מיוחד לעבודת ה' להמציא בו צורות וכלים ועניינים יעוררו אל המציאות, למען דעת אמתת מציאות ה' ויחודו שהוא תכלית הכל. והשני כדי שיהיה זה מקום מיוחד להתפלל ולעבוד ה', כי ביחוד המקום יתיחד ויתעורר שכלו יותר לבא אל האמת, כאלו ידמה ויחשוב שהשכינה במקום ההוא אשר אליו נושא עין שכלו. הלא תמצא הנביאים והמדרשים ברוח הקדש שהיו מיחסים מקום עיונם והשגתם לבית או למקום, כאמרו [בראשית כ''ח י''ז] אין זה כי אם בית אלקים, ואמרו [שם שם י''ט] ויקרא למקום ההוא בית אל כי שם נגלו אליו האלקים. ונאמר לאדון הנביאים [שמות ל''ג א'] הנה מקום אתי, וכן כנו מה שיגיע לאדם משלמותו האחרון כאלו יכנס לבית ולהיכל. ולפי מעלת ההשגה היו מיחדים הבית או המקום יותר קרוב אל ה', ויותר מיוחס אליו. אמרו במדרש תלים [שוח''ט מז' י''א ו'] ובירושלמי [ל''מ, אבל נמצא בספרי דברים פיס' י' ופיס' מז' פסדר''כ פיס' ולקחתם לכם ויק''ר פ''ל ב'] בפסוק ישר יחזו פנימו [תהלים י''א ז'] אלו ז' כתות של צדיקים, שכן כתוב [דניאל י''ב ג'] והמשכילים יזהירו כזהר הרקיע ומצדיקי הרבים ככוכבים לעולם ועד, שאין [כנראה שצ''ל שהן] עתידות להיות מאירות פניהן כחמה וכלבנה כרקיע וככוכבים כברקים כשושנים וכלפידים. כחמה שנאמר [שופטים ה' ל''א] ואוהביו כצאת השמש בגבורתו, כלבנה שנאמר [תהלים פ''ט ל''ח] כירח יכון לעד, כרקיע שנאמר [דניאל י''ב ג' וצ''ל והמשכילים] והמזהירים יזהירו כזהר הרקיע. כברקים שנאמר [נחום ב' ה', וצ''ל ירוצצו] כברקים ירוצון, כשושנים שנ' [תהילים מ''ה א', ס''ט א'] למנצח על שושנים, כלפידים שנאמר [נחום ב' ה'] מראיהן כלפידים. הכת הראשונה יושבת לפני המלך ורואה את המלך ואת הפנים, שנאמר [תהילים ק''מ י''ד] ישבו ישרים את פניך ואומר [תהילים י''א ז'] ישר יחזו פנימו, כת שניה אשרי יושבי ביתך [שם פ''ד ה'] כת שלישית מי יעלה בהר ה' [שם כ''ד ג'] כת רביעית אשרי תבחר ותקרב, [שם ס''ה ה'] כת חמישית ה' מי יגור באהלך [שם ט''ו א'] כת ששית מי ישכון בהר קדשך [שם שם] כת שביעית ומי יקום במקום קדשו [שם כ''ד ג'] וכל כת וכת יש לו מדור בפני עצמו בגן עדן. וכנגדן שבע בתי דירות לרשעים בגהנם וכו', הנה מבואר מזה המאמר שיחס אלו המקומות הוא לפי מדרגות ההשגה, ולקחו מספר ''שבעה'' שהוא סך חשבון כדרך המקראות או אולי לקח שבעה לפי מעלות הסלם שהיו כמו שבארנו בפ' ג' מן המצוה הראשונה.
ולזאת הכונה באה מצוה זו למקום עיון והערה לבני עמנו, ולזאת הכונה יחדו מקום התפלה נכח המקדש [עי' ברכות ל' ע''א] כדי שיתעוררו ישראל בכל מקומות מושבותיהם במכוון במקדש להשיג מציאות ה' ויהיה ה' שוכן עמהם תמיד. וזה כונת מאמר הכתוב [שמות כ''ה ח'] ועשו לי מקדש ושכנתי בתוכם, אמר בתוכם ולא אמר בתוכו, להיותו הערה להשרות שכינתו עליהם בכל מקומות שהם, כאשר יכונו בכונת המקדש. וזה מאמר החכם שמאי הזקן באמרו [סוכה נ''ג ע''א וצ''ל הלל הזקן] אם אתה תבא אל ביתי אני אבא אל ביתך, אם אתה לא תבא אל ביתי אני לא אבא אל ביתך שנאמר [שמות כ' כ''ד] בכל מקום אשר אזכיר את שמי אבא אליך וברכתיך. ומאשר תכלית המקדש להערה שכלית. אמרו רבותינו [ברכות ל''ג ע''א] כל אדם שיש לו דעת כאלו נבנה בית המקדש בימיו, וזה מבואר הכונה. ואמרם [סנהדרין צ''ט ע''ב] כל העוסק בתורה לשמה כאלו בנה פלטרין של מעלה ופלטרין של מטה, הכונה במעלה ומטה, ידוע, כי יש בנין צריך אל האדם למטה אשר יבנה עם קצת מצות התורה, ויש בנין אל האדם צריך למעלה והוא המכונה כבית המקדש של מעלה שהוא מכוון כנגד בית המקדש של מטה.
ולחזק דעותינו בעניני הבית ובמכוון ממנו צונו להראות בו לפני ה' שלש פעמים בשנה, ומפני שבית ה' אין ראוי שיהיה בו מחסור כל דבר, רצה ה' להמציא בו כלים המצטרכים לענין הקרבנות כמו שיתבאר במקומו, וכלים שבאו לפאר בית אלקינו כדרך בית מלכות, כגון שלחן ומנורה ומזבח הקטרת, והם ג''כ יעוררו על ידיעת המציאות כמו שיתבאר מענינם. ולזאת הכונה נצטוה משה מפני הגבורה בצורת הכלים [מנחות כ''ט ע''א] כי בצורת הבית וכליו, יש הערה גדולה בידיעת מציאות עולם השכלים, ומציאות עולם הגלגלים ומציאות עולם המלאכים כמו שיתבאר, ולהגיע אל המכוון ממנו צוה ה' לבנותו באמצע הישוב [קדושין ס''ט ע''א, תנחומא קדושים י'], שהוא במזג ממוצע והאויר בו זך כדי שיהא מקום מוכן להערת השכל. ואמרו רבותינו [פדר''א פל''א] שבמקדש נעקד יצחק והוא המזבח שהקריבו עליו קין והבל, ובו הקריב אדם הראשון ומשם נברא. אמרו [בר''ר פי''ד ח', ירוש' נזיר פ''ז ה''ב] ממקום כפרתו נברא, וזה מבואר הכונה כי זה המקום ראוי שיתעוררו בו אל הכונות הטובות וכל העם היושב בו נשוא עון. ברבה רבתי פ' ד' בשעה ששמע משה ועשו לי מקדש נבהל ואמר היאך אני יודע לעשותו, א''ל הקב''ה משה אל תבהל כשם שבראתי העולם וגופך, כך עשה את המשכן, זה מבואר כמה שכתבנו. בילמדנו [תנחומא נשא י''ח] א''ר סימון בשעה שאמר הקב''ה לישראל לעשות משכן, רמז למלאכים שיעשו להם משכן למעלה, וביום שהוקם למטה הוקם למעלה. התבונן בטוב הערתם לכונת המשכן, כי כאשר הוקם למטה ע''ד האמת הוקם למעלה, ולזאת הכונה אמרו רבותינו שבית המקדש של מטה מכוון כנגד בית המקדש של מעלה. [ירוש' ברכות פ''ד ה''ה] אמנם אמרם [בר''ר פס''ט ו'] שאין בין בית המקדש של מטה לבית המקדש של מעלה אלא י''ח מיל. יש מי שבאר זה לשמנה עשר גלגלים אלו ט' גלגלים וט' עלות והעשירי הוא קדש. ודבר זה לא נתבאר לי באור אמתי. ואומרם [תנחומא פקודי א'] ירושלם של מטה מכוון כנגד ירושלם של מעלה, שגם עיר ירושלים קדושה ויש לה מעלות על כל א''י, שכמו שמבואר בדברי רבותינו גם תאר בשמה הוראה על השלמות. אמנם אמרם [תענית ה' ע''א] לא אבא בירושלם של מעלה עד אבא בירושלם של מטה, הכונה אצלי שיחס שלמות הראשון הקודם בזמן אל ירושלם של מטה, והוא הצריך לשלמות האחרון, ויחס שלמות הנפש אל ירושלם של מעלה, והוא האחרון. או אפשר שכיון בירושלם של מטה אל החכמות המיוחסות למטה בערך אל גדולת ה' והמלאכים, וירושלם של מעלה הוא ידיעת האלקות. וזה מבואר שאותו של מטה צריך שיקדם. ולזאת הכונה שאמרנו שבית המקדש הוראה והערה על המציאות כלו אמרו במדרש [תנחומא פקודי ב'] ה' אהבתי מעון ביתך ומקום משכן כבודך [תהילים כ''ו ח'], אהבתי מעון ביתך זה ההיכל שהוא מכוון במקום משכן כבודך, ארשב''י זאת אומרת שההיכל של מטה מכוון כנגד היכל של מעלה שנאמר [שמות ט''ו י''ז] מכון לשבתך פעלת ה' מקדש ה' כוננו ידיך, א''ר יעקב ב''ר יוסי למה אהבתי משכנך שהוא שקול כנגד כל עולמך. וכן אמרו בהגדה [תנחומא ויקהל ה'] שבית המקדש נברא בחכמה בתבונה ובדעת כמו שנברא העולם. והכונה בזה מבוארת כמו שבארנו.
ונבאר עתה חלקי המקדש שהוא שקול כנגד כל העולם, ונתחיל ביותר נכבד, ונאמר כי הכרובים יורו על מציאות השכלים. ובאר הר''ם [מו''נ ח''ג פמ''ה] טעם היותם שנים, כי אם היה אחד היו מיחסים לו אלקות. והנראה אצלי שהאחד רמז לעלול ראשון שהוא עלת הכל, והשני לשאר העלולים, או לשכל הפועל, וכבר בארנו בעמוד החדוש בפ''ו שדעת קצת מהחכמים שהשכלים שנים, והיו מונחים על הארון שבו התורה שתכליתה להשיג הנפרדים וה''ארון'' רמז למין האדם כמו שיתבאר, ויש מבעלי העיון [עי' אבע''ז ורבנו בחיי תרומה כ''ה י''ח] שכתבו שהכרובים הם רמז לכח המדמה וכח שכלי, שבאמצעותם תבא הנבואה, ולזה היה הדבור בא מה' אל משה מבין שני הכרובים, והכל עולה לכונה אחת. וכבר ידעת אמרם [שבת צ''ב ע''א וש''נ] ארון תשעה וכפרת טפח, ואמרם [סוכה ה' ע''א] מעולם לא ירדה שכינה למטה מעשרה. והמנורה אשר בה נר תמיד תורה על מציאות הגלגלים. ובילמדנו [תנחומא בהעלותך ה'] שבעה אלה עיני ה' המה משוטטים בכל הארץ [זכריה ד' י'] זו המנורה, ומה הוא שבעה אלה כנגד שבעה כוכבים שמשוטטים בכל הארץ. ואחד מן החכמים בעלי העיון באר כל תמונת המנורה כדמות מהלך השמש בחלק הצפוני מן הארץ שבו הישוב בשלשת עגוליו, ר''ל עגול ראש טלה ועגול ראש סרטן, ועגול ראש גדי, ויורה לכונת זה החכם מה שאמרו רבותינו [ירוש' חגיגה פ''ה ה''א]. פעם אחת הטביל את המנורה אמרו צדוקים ראיתם פרושים שמטבילים גלגל חמה. ובאגדה אמרו [מנחות כ''ט ע''א] שגבריאל חגור כמין פסיקיא והראה לו למשה מעשה המנורה. והשלחן עם לחם הפנים יורה על מציאות עולם התחתון ומונח בצפון ששם הישוב, ומנורה בדרום רמז לשבעה כוכבי לכת הנראים בפאת הדרום. ואחד מבעלי העיון כתב שהשלחן רמז על גלגל המזלות והם שתים מערכות שש המערכת, וכן גלגל המזלות ששה צפוניים וששה דרומיים. ומה שבארנו נראה ממה שאמרו רבותינו במנחות [שם] מאי דכתיב על המנורה הטהורה שירדו מעשיה ממקום טהרה, אלא מעתה על השלחן הטהור שירדו מעשיו ממקום טהור וכו', רמז הנה שהשלחן אינו ממקום טהור, ולפי זה יהיה רמז אל עולם התחתון. ואמנם מזבח הקטרת יתבאר במצות הקטרת. והארון שהוא כלי לתורה, הוא רמז למין האדם שהוא יחיד בעולם התחתונים, והוא כלי לתורה להשיג מה שעל הארון, ודבר זה רמזו רבותינו באמרם [יומא ע''ב ע''ב] [ר'] יוחנן רמי כתיב [דברים י' א'] ועשית לך ארון עץ, וכתיב [שמות כ''ה י'] ועשו ארון עצי שטים מכאן לתלמיד חכם שבני עירו מצווין לעשות מלאכתו, מבית ומחוץ תצפנו [שם שם י''א] כל ת''ח שאינו תוכו כברו אינו ת''ח וזה מבואר. ובספרי [דברים פיס' שמ''ה] ובנה בית לשם ה' אלקי ישראל [מ''א ח' י''ז] בית זה למה משם וישם מקום לארון הרי צווי זה אינו אלא בעבורנו, הכונה הזאת מבוארת ילמדנו [תנחומא ויקהל ז'] ראה הארון חביב, שהמשכן לא נעשה אלא בשביל הארון שהשכינה בתוכו, שנאמר [במדבר י' ל''ג] וארון ברית ה' נוסע לפניהם והורג נחשים ועקרבים ושורפן והורג שונאיהן של ישראל. זה מבואר, שמה שבארון הורג נחשים ועקרבים של ישראל. ילמדנו פרשה ויקהל [תנחומא ויקהל ה'] ר' נתן אומר חביב מעשה הארון ככסא הכבוד של מעלה שנאמר [שמות ט''ו י''ז] מכון לשבתך וגו' שהמקדש מכוון כנגד כסא הכבוד והארון. עשה למעלה ממנו כפרת כשרפים שהם עומדים ממעל לו. ועשה בו כרובים שהן חביבים כנגד שמים וארץ שבהן כסאו של הקב''ה, וכשם שהשמים יוצא לארץ שנאמר [דברים כ''ח י''ב] יפתח ה' לך את אוצרו וגו', כך השכינה למעלה מן הכרובים (שנותנין) [שנתונים] מזה ומזה שמגדלין ישראל בלוחות שכתובים מזה ומזה מכוונים זה לזה שנאמר [שמות כ''ה ה'] וכנפיהם איש אל אחיו. כנגד כסא הכבוד שמכוון כנגד שני כרובים שנאמר [שמות כ''ה ה'] וכנפיהם איש אל אחיו. כנגד כסא הכבוד שמכוון כנגד שני כרובים שנאמר [תהילים נ' ב'] מכלל יופי אלקים הופיע, ואלה המאמרים יתבארו במעט עיון במה שכתבנו.
ומאשר צורת הכלים והבית נאמר אל משה מפי ה' יתעלה להוראת קדושתן והערתן, אמרו רבותינו [ר''ה כ''ד ע''א רמב''ם בהב''ח פ''ז ה''י] שאסור לאדם שיעשה בית תבנית היכל, אכסדרה תבנית אולם, חצר כדמות עזרה, שלחן דמות שלחן מנורה כדמות מנורה, אבל עושה מנורה של ה' או ו' או ח' קנים או מנורה שאינה של מתכת, אעפ''י שיש לה שבעה קנים. ויתבונן בטוב הערתן ההיכל והאולם והשלחן שהוא רמז לעולם התחתון, אמר שלא יעשה כדמותן. והמנורה שהיא רמז לעולם הגלגלים, אסרו לעשות כדמותה כמספר נרותיה להוראתה, ובמחסר במספרה או מייתר מותר וכשאינה של מתכת מותר אעפ''י שיש לה ז' קנים, מאשר הוראת המנורה הוראתה לחמר הגלגלים שהוא חמר קיים נצחי, אסור לעשות אותה בחמר הקיים אצלנו והיותר קיים במורכבים הוא המתכת, ומאשר הדברים שירגילם האדם לא יתעורר בהם כאשר יתעורר בדברים הנראים לפרקים, אסרו לעשות כדמות צורת הכלים כמו שבארנו. וכבר כתבנו שאחת מן הכונות בבנין בית המקדש להיות מקום מיוחד לעבודת ה', ועתה שבית המקדש חרב בעונות, בתי כנסיות ובתי מדרשות הם במקום המקדש לעבודת ה' בתפלה והיות ג''כ למקום עיון והתבוננות, וכן אמרו רבותינו [מגילה כ''ט ע''ב] ואהי להם למקדש מעט [יחזקאל י''א ט''ז] אלו בתי כנסיות ובתי מדרשות, לפיכך צריך בכל מקום שיש עשרה לבנות להם בית הכנסת שהתפלה נעשית בכונה והיא נשמעת כשהיא במקום מיוחד כמו שאמרו רבותינו [ברכות ו' ע''א] אין תפלתו של אדם נשמעת אלא בבית הכנסת שנאמר [תהלים פ''ב א'] אלקים נצב בעדת אל. 
<h3>[הבתים — ספר המצוה]</h3>
המצוה כ' ליראה מן המקדש [סהמ''צ לר''מ עשין כ''א] שנאמר [ויקרא י''ט ל', וצ''ל ומקדשי תיראו]. ואת מקדשי תיראו. לשון הר''ם בספר המצות צונו ליראה מן הבית הזה הרמוז אליו מאד מאד עם שנשים נפשנו משא הפחד והיראה, וזה מוראת מקדש, והוא אמרו יתעלה ואת מקדשי תיראו, וגדר זאת היראה כמו שזכרו בסיפרא [תו''כ קדושים פ''ז ה''ט, ברכות נ''ד ע''א וס''ב ע''א] איזהו מורא לא יכנס בהר הבית במקלו ותרמילו [ונשמט מכאן תיבת ''ומנעלו''] ובאנפונדתו ובאבק שעל רגליו ולא יעשה קפנדריא, ורקיקה למדוה מק''ו, וכבר התבאר במקומות מן התלמוד [יומא כ''ה ע''א, ס''ט ע''ב, סוטה מ' ע''ב, מ''א ע''ב ועוד] שאינו מותר כלל לשבת בעזרה אלא למלכי בית דוד בלבד, וזה כלו לאמרו יתעלה ומקדשי תיראו. וזה הרבה [צ''ל יתחייב]. תמיד אפילו בזמננו זה שהוא חרב בעונותינו שרבו. ולשון ספרא [תורת כהנים שם ה''ח] אין לי אלא בזמן שב''ה קיים בזמן שאין ב''ה קיים מנין, ת''ל את שבתותי תשמורו ומקדשי תיראו. מה שמירת שבת לעולם אף מורת מקדש לעולם. ושם [שם ה''ז] נאמר גם כן לא מן המקדש אתה מתירא אלא ממי שצוה על המקדש ע''כ. וכונת מצוה זו מבוארת למעלת הבית ולקדושתו, ולהעיר על יראת מי שצוה על המקדש גדרו רבותינו היראה שלא יכנס להר הבית במקלו, וזה להערה שאין ראוי להכנס בבית קדש ובמקום שיש בו הערה עיונית כמי שילך לעסקיו, גם כי הדברים העיונים צריכים יראה והכנעה. ואל זאת הכונה [אמר] אדון החכמים [קהלת ד' י''ז] שמור רגלך כאשר תלך אל בית האלקים וקרוב לשמוע מתת הכסילים זבח כי אינם יודעים לעשות רע. הזהיר למי שירצה לעיין בדברי האלקיים שילך בדרך ישרה קו לקו, וישמור רגליו מלכת אחר המחשבות הדמיונייות, ולא יהרוס לעלות אל ה', וכן כשילך אל בית האלקים לעבודה ולהקריב קרבנות ישמור דרכי לבבו לבל יבהלנו דמיונו בענין גשמי, וקרוב לשמוע, אמר שבית האלקים הוא קרוב להשיג אמתת מציאות ה' ולהתקרב לעבודתו ולאהבתו בענין השמיעה שהוא העיון וההתבוננות. מתת הכסילים זבח, ממעשה הקרבנות אל הכסילים שלא יבינו מושכל ויחשבו בלבם שהתקרבו לעבודת ה' ולאהבתו בהקרבת הקרבנות, כדרך שיתקרב האדם בזה למלך ב''ו, וקראם כסילים מאשר אינם מבינים מושכל. וזה כונת רבותינו אמרם [קהלת רבה פ''ד י''ז] שמקריבים קרבן ואינם יודעים על מה הם מקריבים כי אינם יודעים לעשות רע בין טוב ובין רע אינם בוחנים. ויש מי שבאר כי אינם יודעים לעשת רע כמו בעשות, שאינם מכירים כשעושים רע, ר''ל שאין להם בחינה בין הטוב ובין הרע. ויש מי שבאר שהוא חסר ובאורו שאינן יודעי' לעשות רק רע, ויש מי שבאר רע כמו רעיון. ואמר [קהלת ה' א'] אל תבהל את פיך ולבך אל ימהר להוציא דבר לפני האלקים כי האלקים בשמים ואתה על הארץ על כן יהיו דבריך מעטים. אחר אשר הודיענו כי ההליכה לבית האלקים תגיע השמיעה וההתבוננות להתקרב אל בית האלקים להשיג השוכן בבית, ר''ל אמתת מציאות ה', הזהיר שלא ירחיב בדבור באלו הענינים, כי הדבור הוא בתארים, לפיכך צריך למעט בו הדבור, כי העקר באלו הענינים הדבור הפנימי, כאמרו [תהלים ט''ו ב'] ודובר אמת בלבבו. ואחר הזהיר על מחשבת הלב לבל ימהר לבו, ר''ל עיונו לומר שהבין בדברים האלקיים, אך ישב וידום כי האלקים בשמים ואתה על הארץ, כי הבנת אלו הענינים, ר''ל הענינים האלקיים, הם גבוהים מן האדם כגובה שמים מארץ, והוא כמאמר הנביא [ישעי' נ''ה ט'] כי גבהו שמים מארץ כן גבהו דרכי וגו'. ורבותינו [ברכות ס''א ע''א] בארו אל תבהל את פיך ולבך אל ימהר בענין התפלה, והוא למעט בתארים. ולפי זה הבאור זכר הנה שלמה שלשת מיני עבודות לה', עבודת הקרבנות ועבודת התורה, והוא שתאר לשמיעה באמר ''וקרוב לשמוע'' והוא העיון וההתבוננות, והעבודה בדבור והוא התפלה, ועל זה אמר אל תבהל את פיך. והיראה במקדש באה להערה במה שצריך להשמר בכל אחד מאלו הענינים, וכבר כתבנו גדר המורא, וכן לקדושת המקדש, ומפני שהוא מיוחד להערה שכלית בכל מקום כמו שבארנו אסרו רבותינו הקדושים לפנות [ברכות ס''ב ע''א] או לישן [שם ה' ע''ב] בין מזרח למערב בכל מקום ומפני שההיכל במערב, ואין צריך לומר שאין קובעים בו בית הכסא, ולמקום מעלתו וגדולתו הזהירו על היראה והקדושה אף בזמן החרבן כמו שבארנו מסמיכות יראת המקדש ליראת [השבת] ובאו שתי מצות אלו יחד בפסוק אחד להקש שכבר כתבנו. וגם עם ההערה שבשמירת יום השבת להאמין במחדש וביראת המקדש למי שצוה אל המקדש, ולהערת הדברים אשר במקדש יהיה האדם שלם באמונה ובהשגת האמת. והנה כבר בארנו במצוה הקודמת שבית הכנסת ובית המקדש כמקדש מעט, לפיכך צריך להתנהג בהם ביראה כפי הדברים שבארו בבית המקדש לכונת השוכן בו, אמנם לא נאסרה הרקיקה בבית הכנסת כמו שנאסרה בבית המקדש, אמרו חכמים [ברכות ס' ע''ב] שבן אדם רוקק בתוך ביתו, והכונה בו שהעמידה והישיבה בבית הכנסת מצוה בכל עת ובכל זמן, ואי אפשר לעמוד בתמידות בלתי רקיקה, מה שאין כן בבית המקדש שבאה בו אזהרה [ויקרא ט''ז ב', כ''ה י''ז] אל יבא בכל עת אל הקדש, כמו שיתבאר [להלן ל''ת שלא יבא בכל עת אל הקודש] ואמרו רבותינו [חגיגה ז' ע''א] הוקר רגלך מבית רעיך [משלי כ''ה י''ז] זה בית המקדש, וזה ליראת המקדש ומעלתו לכונה שכבר כתבנו. 
<h3>[הבתים — ספר המצוה]</h3>
------
המצוה כ''א לשמור את משמרת המקדש [סהמ''צ עשין כ''ב] שנאמר [במדבר י''ח ד'] ושמרו את משמרת אהל מועד לשון הר''ם בספר המצות צונו בשמירת המקדש וללכת סביביו תמיד כל הלילה תפארת לו וכבוד וגדולה, והוא אמרו יתעלה לאהרן [במדבר שם ב'] [ו]אתה ובניך אתך לפני אהל העדות, ר''ל אתם תהיו לפני תמיד. וכבר נכפל זה הצווי במקום אחר והוא אמרו [במדבר י''ח ד'] ושמרו את משמרת אהל מועד. וכתוב בספרי [במדבר פיס' קט''ז] אתה ובניך אתך לפני אהל העדות, הכהנים מבפנים והלויים מבחוץ, ר''ל לשמירה ולחבוב [צ''ל וללכת סביבו] ובמכילתא אמרו ושמרו את משמרת אהל מועד אין לי אלא בעשה בלא תעשה מניין ת''ל ושמרתם את משמרת הקדש. הנה נתאמת לך ששמירת המקדש מצות עשה. ושם נאמר גדולת המקדש שיש עליה שומרים, אינו דומה פלטרין שיש עליהם שומרים לפלטרין שאין עליהם שומרים, וידוע שפלטר הוא ארמון, והוא אמרו שמכבוד הארמון ליקרו שיהיו לו שומרים סדורים עליו ע''כ. כבר התבאר כונת מצוה זו מלשון הר''ם כי השמירה תעורר על כבוד הארמון ומעלתו, ויבאו ליראה ממנו להערת השוכן כמו שכתבנו. 
<h3>[הבתים — ספר המצוה]</h3>
------
המצוה כ''ב שיהיו הלויים עובדים במקדש בעבודות ידועות [סהמ''צ לר''מ מצוה כ''ג] שנאמר [דברים י''ח ז'] ושרת בשם ה' ככל אחיו הלויים. לשון הר''מ בספר המצות צוו הלווים בלבד לעבוד במקדש בעבודות ידועות כגון נעילת שערים ואמירת השיר בעת הקרבן. והוא אמרו [במדבר י''ח כ''ג] ועבד הלוי. ולשון ספרי [קרח פיס' קי''ט] שומע אני אם רצה יעבוד ואם לא רצה לא יעבוד ת''ל ועבד הלוי הוא עובד על כרחו, כלומר שהוא חובה וצווי מוטל עליו בהכרח. וכבר נכפל זה הצווי בזאת המצוה בלשון אחר והוא אמרו ושרת בשם ה' אלקיו ככל אחיו הלויים, ואמרו בפרק שני מערכין [ערכין י''א ע''א] איזה הוא שירות שהוא בשם ה' הוי אומר זו שירה ע''כ. וידוע הוא כי שבט לוי נבחר ונבדל לעבודת ה' יתעלה כמו שמבואר בתורתנו הקדושה, [דברים י' ח'], והם היו צריכים שיהיו משתדלים בחכמה לכונת העבודות וללמד דעת את העם בענייני העבודות, ובית המקדש היה מיוחד להם לפיכך היו ממונים על השמירה במקדש ועל נעילת השערים ולומר שירה בעת הקרבן. והיה השיר בענין הקרבן לכונה שכתב הר''ם פ''ו משלישי וז''ל [מו''נ ח''ג פמ''ו], אבל הקרבת היין אני נבוך בו עד היום, אבל זולתי נתן בו טעם, שאמר כי הטוב שבדברים לכח המתאוה אשר מבועו הכבד הוא הבשר, והטוב שבדברים לכח החיוני אשר מבועו הלב הוא היין, וכן הכח אשר מבועו המוח והוא הנפשי יערב לו הנגון בכלים. מפני זה התקרב כל כח השם בנאהב שבדברים שהיה הקרבן בשר ויין ושמע קול, ר''ל השיר ע''כ. והכונה אצלי בענין השיר על הקרבנות, להערה כי תכלית עבודת ה' והשגתו וידיעתו, וזה דרך השירה בפה לספור שבחי השם, ובאו כלי השיר להערה נפשית כמו שנודע בחכמת הנגון, וזה ככונת הפסוק [מ''ב ג' ט''ו] והיה כנגן המנגן ותהי עליו וגו', ומפני שהעקר בזה הדבור כדי שיהא הערה כפי המכוון בענין השיר כמו שכתבנו אמרו [ערכין שם] שעקר שירה בפה וזה שירות בשם ה' ואמרו רבותינו [ירוש' פסחים פ''ד ה''א] שהשיר היה מכפר, וזה מבואר לכונה שכתבנו שעקר כפרת העונות בהערה ובהשגה שכלית, עם מה שנאמין אנו קהל המאמינים שהשיר היה חלק מהכפרה. 
<h3>[הבתים — ספר המצוה]</h3>
------
ולית לה גמרא כי אם בפרק ראשון בשלשה, כבר פי' אותה בתמיד. אחד לשכת הקרבן ה''ג אחת ללשכת הפרכת וא' ללשכת בית הכפורת דהיינו י''א שהיה אחורי בית קדשי הקדשים. שם לשכה אחת. איש הר הבית, גדול הר דבית. טדי בדל''ת וכן גורס בערוך. 
<h3>[פירוש רבינו שמעיה]</h3>
------
אף בבית אבטינס ובית הניצוץ ובית המוקד היו גם לויים שומרים וטפלים לכהנים כמו שנ' וילוו עליו וישרתוך, במקום שהיו עליות היו הכהנים שומרים מלמעלה ולויים מלמטה ובבית המוקד היה כהן מבפנים ובן לוי מבחוץ כדמפרש במסכת תמיד (כ''ו ב'). ובמסכת מדות (פ''א מ''א) שנינו שהלויים שומרים בעשרים ואחד מקומות לבדם על חמשה שערי הר הבית ועל ארבע פינותיו מתוכו ועל ארבע פינות העזרה מבחוץ שאסור לישב בעזרה ועל חמשה שערי העזרה חוץ לעזרה ובשני השערים האחרים היו כהנים ולויים שומרים כאשר בארנו, ועוד היו הלויים לבדם שומרים בלשכת הקרבן ובלשכת הפרכת ואחורי בית הכפורת (עי' רמב''ם בית הבחירה פ''ח הל' ח'—ט'). ומעמידין ממונה [אחד] על כל המשמרות השומרים ואיש הר הבית היה נקרא והיה מחזר על כל משמר ומשמר כל הלילה ואבוקות דולקות לפניו וכל משמר שאינו עומד ואומר לו איש הר הבית שלום עליך ניכר שהוא ישן וחובטו במקלו ורשות היה לו לשרוף את כסותו (רמב''ם שם ה''י). 
<h3>[סמ''ג עשין סימן קס''ה]</h3>
------
שמירת המקדש מצות עשה. אע''פ שאין שם פחד מאויב ומלסטים, שאין שמירתו אלא כבוד לו. שאין דומה פלטרין שיש עליהן שומרין לפלטרין שאין עליהם שומרין. ושמירה זו היא מצותה כל הלילה. והשומרים הם הכהנים והלוים שנאמר אתה ובניך אתך לפני אהל העדות. כלומר, אתה ובניך תהיו לי שומרים. שנאמר ושמרו את משמרת אהל מועד. ונאמר, והחונים קדמה [לפני אהל מועד] מזרחה משה ואהרן ובניו שומרי משמרת הקדש. ואם בטלו שמירה זו, עברו בלא תעשה, שנאמר ושמרתם את משמרת הקדש, ולשון שמירה אזהרה [היא], הא למדת ששמירה זו מצות עשה, ובטול שמירה זו בלא תעשה. לר''ם. 
<h3>[הבתים — שערי בית המקדש שער חמישי]</h3>
------
מצות שמירתו שיהיו הכהנים שומרים מבפנים והלוים מבחוץ. וארבעה ועשרים שומרין אותו בכל לילה תמיד בארבעה ועשרים מקום. והיכן הכהנים שומרים, בבית אבטינס ובבית הניצוץ ובבית המוקד. בית אבטינס ובית הניצוץ היו עליות בנויות בצד שער העזרה, והרובין היו שומרין שם. בית המוקד בארץ, וזקני בית אב של אותו משמר היו ישנים שם, ומפתחות העזרה בידם. לר''ם. רובין הם הטף הנקראים פרחי כהונה, נער רביא. והר''ם ביאר רובין הם המורדים בקשת, והביאור הראשון יותר נראה. 
<h3>[הבתים — שערי בית המקדש שער חמישי]</h3>
------
אמר מנחם בן שלמה לבית מאיר י''א זאת המסכתא ר''ל מסכת מדות היא מסדר קדשים ואני הורגלתי לשנותה בכלל סדר מועד לסבה אשר הזכרתי בפתיחת מסכת תמיד שקבעתי מקומה בסדר מועד אחר מסכת שקלים וסמכתי זאת המסכתא אחריה ר''ל... והיא כוללת חמשה פרקים וסדרם לפי שטתנו א' בשלשה מקומות ב' הר הבית היה חמש מאות אמה ג' המזבח היה שלשים ושתים ד' פתחו של היכל ה' כל העזרה.
וענין המסכתא אמנם הוא כולל ענין אחד לבד והוא ביאור צורת המקדש בכללו ומתוך כך אין צריך לחלק עניניה לחלקים שניים ושלשיים כסדר שאר המסכיות ומהנה נחל בביאור עניניה בפרק ראשון ממנה ובמשנה הראשונה ממנו והוא שאמר בשלשה מקומות הכהנים שומרים בית המקדש וכו' כבר ביארנו בתחלת מסכת תמיד חיוב שמירת המקדש שהוא מצות עשה וביארנו שם הרמז לשלש המקומות משלש לשונות של שמירה האמורים באהל מועד ובכאן ביאר שכ''ד מקומות היו בכלל השמירה כנגד עשרים וארבעה משמרות שלש לכהנים וכ''א ללויים והביאוה במסכת תמיד [כ''ז ע''א] ממה שנאמר בדברי הימים [א' כ''ו] לאלה מחלקות השוערים לראשי הגברים משמרות לעומת אחיהם לשרת בבית ה' ויפילו גורלות כקטון כגדול לבית אבותם לשער ושער ונאמר שם למזרח הלויים ששה לצפונה ליום ארבעה לנגבה ליום ארבעה ולאספים שנים שנים לפרבר למערב ארבעה למסלה שנים לפרבר ואספים הוא שם לשכה ונראה שהיו שם שנים ואמר שבכל אחת מהן היו שני לויים ותשמישן נראה שהיה מקום אסיפתן למצות ידועות ופרבר הוא שם לשכה גם כן ופרשו שם כלפי בר כלומר שהיה המשמר חוץ לעזרה מפני שצריכין היו לישב ואין ישיבה בעזרה והרי חשבון זה עולה לכ''ד ואע''פ שמקראות אלו כלם בלויים נאמר ואתה אומר כאן ששלש מהן לכהנים פרשו שם שבהרבה מקומות נקראו הכהנים לויים ואחד מהן [יחזקאל מ''ד] והכהנים הלויים בני צדוק ופורט שלשה המקומות של כהנים שהם בית אבטינס ובית הנצוץ ובית המוקד וכ''א של לויים שהם חמשה על חמשה שערי הר הבית וארבעה על ארבעה פנותיו מתוכו [חמשה על חמשה שערי העזרה ארבעה על ארבע פנותיה מבחוץ] כלומר שתשעה אלו שמירתם מבחוץ מפני שאין ישיבה בעזרה ומה שיש לפקפק בזו ממה שאמרו [לקמן מ''ד] שבעה שערים היו בעזרה וכן שבשקלים [פ''ו ה''ב] נאמר שלשה עשר כבר ביארנוהו במשנה ראשונה של תמיד ומ''מ הרי שמנה עשר משמרות ואחת לשכת הקרבן ואחת לשכת הפרכות ואחת אחורי בית הכפורת. 
<h3>[חדושי המאירי]</h3>
------
בשלשה מקומות הכהנים שומרים. פרשתי בריש תמיד. והלוים בכ''א מקומות. בפרק קמא דתמיד יליף לה מקרא ושם פרשתיהו בשלשה מקומות שהכהנים שומרים הוה מלבד מכ''א שהלוים שומרים והוה בין הכל כ''ד או אותן ג' היו בכלל כ''א כי כהןא) הוי שומרים הכהנים ולוים כהנים למעלה והלוים למטה. על ד' פנותיה בחוץ. מפרש בתמיד משום דאין ישיבה בעזרה היו שומרים בחוץ אבל בהר הבית שיכול לישב כשהוא עיף היה שומר מבפנים ובכלל שערי העזרה היה בית הניצוץ ובית המוקד ובית אבטינס היה באחד מן הפינות. לשכת הקרבן. היא לשכת הטלאים א''נ לשכה היה מיוחדת לבקר בה הקרבנות ממומין. לשכת הפרוכת. שהיו אורגים בה הפרוכת. אחורי בית הכפורת. לשכה א' היתה במערב והיה לול קטן בכותל מערבי פתוחה מקדש קדשים לאותה הלשכה והלשכה היתה פתוחה לעזרה כנגד הלול להכשיר אחורי בית הכפורת לשחיטת קדשים וקרינן ביה פתח אהל מועד כדאיתא פרק איזהו מקומן [זבחים נ''ה ע''ב]. [פירוש הרא''ש]. א) נ''ל שצ''ל כאן. 
<h3>[חשק שלמה על פי' הרא''ש]</h3>
------
[ערכין י''א ע''ב] גמ', מעשה בר' יהושע וכו'. הקשה הר''ר אברהם מטולטילא דהכא משמע שהלוים היו מגפין הדלתות ובפרק החליל בסופו אמרינן דמשמר שזמנו קבוע נוטל עשר חלות והמתעכב נוטל שתים וקאמר בגמרא הני תרתי דמשמר המתעכב מאי עבידתיהו אמר רבי יצחק בשכר הגפת דלתות משמע דהכהנים היו מגיפין דלתות ולאו קושיא היא דכהנים היו מגיפין דלתות ההיכל במקום שהלוים לא היו יכולים לילך כדתנן במסכת תמיד [ל' ע''ב] מי שזכה בדישון וכו' נטל המפתח ופתח את הפשפש ונכנס לתא עד שהוא מגיע לשער הגדול הגיע לשער הגדול העביר את הנגר ואת הפותחת ופתחו וכן במקומות שהיו הכהנים שומרים שם היו שוערים כדתנן במס' תמיד [כ''ה ע''ב] בשלשה מקומות הכהני' שומרים בבית המקדש והא דכתיב בשמואל ויפתח שמואל את דלתות בית ה' לאו בדלתות ההיכל משתעי אלא לשכה היה שם וקראוה בית ה'. תוס' הרא''ש ז''ל. 
<h3>[שיטה מקובצת — ערכין]</h3>
------
והיכן היו הלוים שומרים על חמשה שערי [הר] הבית ועל ארבע פנותיו מתוכו, ועל ארבע פנות העיר מבחוץ, שאסור לישב בעזרה ועל חמשה שערי העזרה חוץ לעזרה, שהרי הכהנים שומרים על שער המוקד ועל שער הניצוץ, הרי שמנה עשר מקום. ועוד שומרים בלשכת הקרבן, ובלשכת הפרוה, ואחורי בית הפרוה. לר''ם. 
<h3>[הבתים — שערי בית המקדש שער חמישי]</h3>
------
מ''א. ואחד לשכת הקרבן, [צ''ל] ואחד ללשכת הקרבן. ואחד לשכת הפרכת, [צ''ל] ואחד ללשכת הפרכת. 
<h3>[שיטה מקובצת]</h3>
------
ואחד לאחורי בית הכפורת — פי' אחד שומר היה מאחורי בית קדש הקדשים ששם ארון וכפורת. 
<h3>[הערוך ערך בית כפרת]</h3>
------
בזה החיל יש בו שבעה שערים שלשה מן הדרום ושלשה מן הצפון ואחד במערב. שבדרום הם שער המים, שער הקרבן, שער הדלק. ושבצפון הם שער המוקד, שער הקרבן, שער הניצוץ. ושל מערב הוא שער הפרבר, והוא מכוון כנגד בית קדשי הקדשים באמצע. ועל זה השער כלומר הפרבר הוא שאמרו ריש מסכת מדות (פ''א מ''א) בזכרם מקומות שבהם שומרים המקדש ואחד לאחרי בית הכפורת, וזהו שאמרו (תמיד כ''ז א') כלפי בר, כלומר שהיה המשמר מחוץ לחומת העזרה. והטעם בזה שהשומר לא יוכל להיות בעמידה כל הלילה, ולא היה יכול לישב אם היה עומד בפנים שאין ישיבה בעזרה אלא למלכי בית דוד בלבד, ולזה היה שומר מחוץ לחומת העזרה והוא בתוך חומת הר הבית וכל שכן הסורג. ואין זה מה שהזכירו ז''ל פרק אי זהו מקומן (זבחים נ''ה ב') אחרי בית הפרוכת מאי, ת''ש דאמר רמי בר חמא אמר רב לול קטן פתוח היה אחורי בית הפרוכת גבוה שמונה אמות כדי להכשיר העזרה. ולול אינו שער והשערים והפתחים נגדרים למעלה כמה הם, ולאבא יוסי בן יוחנן מסכת שקלים (פ''ו מ''ג) היו השערים שלש עשרה, ולחכמים שבעה לחוד. נמצא שהפרבר היה בחומת החיל המערבית, והלול היה בכותל ההיכל המערבית לפי דברי רמי בר חמא, ואם כן יהיה ההיכל פתוח למזרח ולמערב. ואין לתמוה על זה הלול, כי לא היה לפי הנראה בכותל קדש הקדשים עצמו, דגרסינן מסכת מדות (פ''ד מ''ז) מן המזרח למערב מאה אמה, כותל האולם חמש, והאולם אחת עשרה, כותל ההיכל שש, ותוכו מ' אמה ואמה טרקסין, ועשרים אמה לבית קדשי הקדשים, כותל ההיכל שש וכותל התא חמש. נמצא שכותל ההיכל והתא וכותלו מקיפין ההיכל, ואם כן יהיה זה הלול בכותל התא, ויהיה גוף ההיכל כלו שלם ואין לו אלא מפתח ופשפש אמת השחי. מ''מ היו להיכל שני כותלים למערב וביניהם התאים (והאחד עשרים) [ואחת עשרה] אמה שבין ההיכל וחומת החיל, הם מכותל התא ולחיל. 
<h3>[כפתור ופרח לרבינו אשתורי הפרחי פ''ו]</h3>
------
<h2> פ''א מ''ב.</h2>
איש הר הבית. האדם הממונה על הר בית ה'. 
<h3>[פירוש רבינו נתן אב הישיבה]</h3>
------
ממונה אחד היה על כל משמרות השומרים, והוא הנקרא איש הר הבית. והיה מחזר על כל משמר ומשמר. ואבוקות דולקות לפניו, וכל משמר ומשמר שאינו עומד ואומר לו איש הר הבית שלם עלך, נכר שהוא ישן, חובטו במקלו. ורשות היה לו לשרוף כסותו. והם אומרים מה קול בעזרה, קול בן לוי לוקה ובגדיו נשרפין שהיה ישן על משמרו. 
<h3>[הבתים — שערי בית המקדש שער חמישי]</h3>
------
ואמר שאיש הר הבית היה ממונה לחזר על כל משמר ומשמר ואבוקות דולקות לפניו וכל משמר שאינו עומד אומר לו שלום עליך נכר שהוא ישן חובטו במקל ורשות היה לו לשרוף בגדיו והם אומרים מה קול בעזרה קול בן לוי לוקה ובגדיו נשרפים שישן על משמרתו ר' אליעזר בן יעקב אומר פעם אחת מצאו את אחי אמא ישן ושרפו את כסותו וכבר ביארנוה גם כן במסכת תמיד. 
<h3>[חדושי המאירי]</h3>
------
איש הר הבית. ממונה על שמירת הר הבית. לשרוף כסותו. ואין כאן משום בל תשחית משום דהפקר ב''ד היה הפקר. אמר ר' אלעזר ב''י כו'. מעשה אתא לאשמעינן גם שמעת מיניה דסתם מתניתין דמידות ר''א ב''י היא. 
<h3>[פירוש הרא''ש]</h3>
------
וכל משמר שאינו עומד, ואומר לו איש הר הבית, שלום עליך, ניכר שהוא ישן, חובטו במקלו, ורשות היה לו לשרוף את כסותו. 
<h3>[הערוך ערך חבטגא]</h3>
------
<h2> פ''א מ''ג.</h2>
והא לך עיקרי בניינו כמו שמפורש במסכת מדות. והר המוריה נקרא הר [ה]בית בלשון משנה, שנינו שם (פ''ב מ''א) הר הבית היה חמש מאות אמה על חמש מאות אמה והיה מוקף חומה סביב (ע''פ רמב''ם בית הבחירה פ''ה ה''א) וחמשה שערים היו לו להר הבית שני שערי חולדה מן הדרום משמשין כניסה ויציאה וקיפונוס מן המערב משמש כניסה ויציאה וטדי מן הצפון לא היה משמש כלום (מדות פ''א מ''ג). וכל השערים שהיו שם היו שקופות חוץ משער הטדי שהיו שתי אבנים מוטות זו על זו (פ''ב מ''ג). עוד היה שם שער מזרחי ועליו שושן הבירה מצויירת (פ''א מ''ג). וכל הכתלים שהיו שם היו גבוהים חוץ מכותל [ה]מזרחי שהכהן השורף את הפרה עומד בהר המשחה ומתכוון ורואה פתחו של היכל בשעת הזיית הדם (פ''ג מ''ד). לפנים מחומת [הר] הבית היה סורג והיא מחיצה המוקפת סביב גבוה עשרה טפחים, ולפנים ממנו החיל עשר אמות (ע''פ רמב''ם שם פ''ה ה''ג). עד כאן מהלך בשוה, ועולה מן החיל לעזרת נשים בשתים עשרה מעלות רום כל מעלה חצי אמה ושלחה חצי אמה (ע''פ רמב''ם שם פ''ו ה''א). פירוש ושלחה משך רוחב המעלה חצי אמה. ועזרת נשים היתה מאה ושלשים וחמש אורך על רוחב מאה ושלשים וחמש, וארבע לשכות היו בארבע מקצעותיה של ארבעים [ארבעים] אמה ולא היו מקורות וכן הם עתידין להיות שנאמר (יחזקאל מ''ו כ''א) ויוציאני אל החצר החיצונה ויעבירני אל ארבעת מקצעות החצר וגו' ואומר והנה חצרות קטורות ואין קטורות אלא שאין מקורות, ומה היו משמשות דרומית מזרחית היא הייתה לשכת הנזירים ששם הנזירים מבשלים את שלמיהן ומגלחין את שערן ומשלחין תחת הדוד ובמזרחית צפונית היתה לשכת דיר העצים ששם הכהנים בעלי מומין מתלעין בעצים שכל עץ שנמצא בה תולעת פסול (מדות פ''ב מ''ה). ובאותה לשכה נגנז הארון כדאיתא במסכת שקלים (פ''ו ה''א). ובפרק כל קרבנות צבור (מנחות פ''ה ב') אמר שמואל לא שנו אלא לח אבל יבש גוררו וכשר. צפונית מערבית לשכת המצורעים (מדות שם). בפרק קמא דיומא (ט''ז א' רש''י ד''ה לשכת) מפרש ששם המצורעים טובלים. מערבית דרומית אמר רבי אליעזר בן יעקב שכחתי מה היתה משמשת אבא שאול אומר שם היו נותנין שמן ויין והיא היתה נקראת לשכת בית שמניא וחלקה היתה בראשונה והקיפוה גזוזטרא שהנשים רואות מלמעלה והאנשים מלמטה (מדות שם) בשמחת בית השואבה כדאמר בפרק החליל בסוכה (נ''א ב'), כדי שלא יהו מעורבבין. ומהלך כל עזרת נשים בשוה וחמש עשרה מעלות עולות מתוכה לעזרת ישראל (ע''פ רמב''ם שם פ''ו ה''ב) כנגד חמש עשרה שיר המעלות שבתהלים (ע''פ מדות שם). ולשכות היו תחת עזרת ישראל ופתוחות לעזרת נשים ששם כהנים [נ''א הלויים] נותנים כינורות ונבלים ומצלתים וכל כלי השיר. עזרת ישראל היתה אורך מאה שלשים וחמש על רוחב אחד עשרה אמה וכן עזרת כהנים היתה אורך מאה שלשים וחמש על רוחב אחד עשרה, וראשי פספסין מבדילין בין עזרת ישראל לעזרת כהנים ואמר רבי אליעזר בן יעקב, שמשנתו קב ונקי, מעלה היתה ביניהם גבוה אמה והדוכן נתון עליה (מדות שם מ''ו), פירוש היו שם הלוים עומדין בשעה שאומרין שירה על הקרבן וכן שלש מעלות של חצי חצי אמה נמצאת עזרת כהנים גבוה מעזרת ישראל אמה ומחצה כך מוכיח ביומא (ט''ז א'). ופירש שם רש''י (ד''ה ומתכוין ורואה) שכל השערים מכוונין זה כנגד זה, שער הר הבית כנגד שער של עזרת נשים ושל עזרת נשים כנגד שער העזרה גדולה ושער העזרה כנגד פתח ההיכל עד כאן לשונו. כל העזרה היתה בין המזרח למערב מאה ושמנים ושבע כיצד מקום דריסת רגלי ישראל אחת עשרה אמה מקום דריסת רגלי הכהנים אחת עשרה אמה, המזבח שלשים ושתים אמה בין האולם ולמזבח עשרים ושתים אמה ההיכל מאה אמה ואחת עשרה אמה לאחורי בית הכפורת (פ''ה מ''א). לשון זה פרש''י במסכת יומא (ט''ז ב' ד''ה רובא ע''ש) מן הצפון לדרום היתה מאה שלשים וחמש אמה כיצד מכותל צפונית לננסין שמנה אמות, והם עמודים נמוכים התקועים בארץ ואונקליות של ברזל קבועים בהם שבהן תולין הבהמה להפשיט (מדות פ''ג מ''ה), ומן הננסין לשולחנות ארבע הרי י''ב ומקום השלחנות זו אצל זו אינו פחות מארבע והם היו שמנה שלחנות כדתנן בשקלים (פ''ו ה''ג) נתונות ארבע בראש ארבע נמצאו ארבע זו אצל זו ברוחב הרי שש עשרה ומשם לטבעות ארבע הרי עשרים ומקום הטבעות עשרים וארבע ומן הטבעות למזבח שמנה הרי חמשים ושתים והכבש והמזבח ששים ושתים הרי מאה וארבע עשרה נשארו עשרים ואחת חלקהו חציו למקום הננסין וחציו בין כבש לכותל ולא הוצרך לפרש רוחב השולחנות במשנה לפי שנתפרשו בספר יחזקאל ע''כ דבריו. מכותל צפוני של עזרה עד כותל המזבח וכנגדו מכותל האולם עד כותל מזרחי של עזרה שהוא אורך ששה ושבעים, כל המרובע הזה הוא הנקרא צפון והוא המקום ששוחטין בו קדשי הקדשים (רמב''ם שם פ''ה הל' ט''ו—ט''ז). ששה לשכות היו בעזרת ישראל שלש בצפון ושלש בדרום שבדרום לשכת המלח, לשכת הפרוה, לשכת המדיחין, לשכת המלח ששם היו נותנין מלח לקרבן, לשכת הפרוה ששם היו מולחין עורות קדשים ועל גגה הייתה הטבילה לכהן גדול ביום הכפורים, לשכת המדיחין שם היו מדיחים קרבי קדשים ומשם מסיבה עולה לגג בית הפרוה, והשלש שבצפון לשכת הגזית, ולשכת הגולה, ולשכת העץ, לשכת הגזית ששם סנהדרי גדולה יושבת, וחציה היה קדש וחציה היה חול ולה שני פתחים אחד לקדש ואחד לחול ובחצי של חול היו סנהדרין יושבים כך המסקנא בפ''ב דיומא (כ''ה א'), לשכת הגולה שם היה בור הגולה שממלאין ממנו בגלגל ומשם היו מספיקין מים לכל העזרה, לשכת העץ אמר ר' אליעזר בן יעקב (מדות פ''ה מ''ד) שכחתי מה שהיתה משמשת אבא שאול אומר לשכת כהן גדול היתה והיא היתה אחורי שתיהן וגג שלשתן שוה, ואותה לשכת העץ היא הנקראת במסכת יומא בפרק קמא (ב' א') לשכת פרהדרין (ע''פ לשון רמב''ם שם הי''ז), או שמא היתה לשכת בית אבטינס ולשכת פרהדרין הייתה בדרום כי בזה מסופק התלמוד ביומא (י''ט, א'). 
<h3>[סמ''ג עשין סימן קס''ג]</h3>
------
חמשה שערים היו להר הבית. שני שערי חולדה מן הדרום, משמשין כניסה ויציאה. קיפוניס מן המערב משמש כניסה ויציאה. טרי מן הצפון, לא היה משמש כלום. שער המזרחי עליו שושן הבירה. וצרו אותה כדי שיזכרו מושבם בה ולא ימרדו במלכות. ובו כהן השורף את הפרה, והפרה, וכל מבעריה יוצאים להר המשחה. רחב כל שער עשר אמות, וגבהו עשרים, ובכל שער ושער היו דלתות, וקיפוניס וטרי היו שמות לשערים ההם, ולא נתברר לנו למה נקראו אלו השמות. 
<h3>[הבתים — שערי בית המקדש שער שני]</h3>
------
המשנה השניה חמשה שערים היו בהר הבית שני שערי חולדה מן הדרום משמשין כניסה ויציאה כלומר ששם היו נכנסין ויוצאים הבאים לשם מצד דרום והיו נקראים שערי חולדה לאי זה סבה קיפונוס מן המערב כלומר שם השער היה כן ואף הוא משמש כניסה ויציאה טריי מן הצפון פי' שם השער היה קרוי כן ולא היה משמש כלום אלא שעשאוה לתפארת בנין שער המזרחי והא שער הגדול שעליו שושן הבירה צורה ר''ל צורה מצויירת והוא שכשעלו משושן הבירה לבנות המקדש נצטוו לעשות צורת המלכות באי זה מקום שבמקדש לרמז שהם תחת ממשלתו שבו ר''ל באותו שער כהן השורף את הפרה ופרה וכל מסעדיה ר''ל כל המיטפל לצורך שריפתה יוצאין דרך שם להר המשחה ר''ל הר הזיתים שהיה במזרח ירושלם ושם היתה נשרפת ויש גורסים במשנה זו שבו כהן גדול השורף את הפרה והוא דעת ר' מאיר [פרה פ''ד מ''א] ומ''מ הלכה ששריפתה כשרה.0... 
<h3>[חדושי המאירי]</h3>
------
ב' שערי חולדה מן הדרום. לפי שהיו בעיקר הר הבית כדתנן לקמן פ''גא) רובו מן הדרום קרי להו חולדה כמו חולדה שדרה בעיקר הבתים. וי''מ לפי שחולדה הנביאה היתה יושבת בין ב' שערים הללו כדכתיב והיא יושבת בירושלם במשנה ומתרגמינן והיא יותבת בית אולפני' כמו ושננתם גם משמע במשנה בין שני השערים היתה יושבת שם ומלמדת משפטים ישרים ולא היתה יושבת בבית משום יחוד כדאמרי' במגילה [י''ד ע''א] והיא יושבת תחת תמר משום יחוד. משמשים כניסה ויציאה. כי רוב בניינו מן הדרום יוצאים ונכנסים באלו השערים. וקפונוס מן המערב. קטן היה השער לפי שהשכינה במערב היה השער הזה ראש לכל השערים. קפי הוא ראש בלשון יון. טדי מן הצפון. טדי לשון גובה כדתנן לקמן [פ''ב מ''ג] כל השערים שהיו שם היו להם שקופות חוץ מהשער הטדי שהיו ב' אבנים מוטות זו על זו כזה A. והיה הגבוה באמצע וזהו שיסד רבנא קלונימוס בפיוטב) טיטפסרו טהור בטעמים יעידוךג) פירוש יגביהוך. וי''מ טדי לשון השתחויה ב' אבנים מוטות זו על זו נראים כמשתחוים זו לזו. לא היה משמש כלום. כי אם התשמיש היה שם. שושן הבירה צורה. מצויין שם בפ' שתי הלחם [מנחות צ''ח ע''א] מפרש מאי טעמא רב חסדא ורב יצחק בר אבדימי חד אמר כדי שידעו מהיכן באו ויכנעו לבם וחד אמר שתהא אימת מלכות עליהם. וכל מסעדיה. המסייע בשריפתה כדתנן פ''ג דפרהד) זקני ב''ד היו מקדימין להר המשחה. [פירוש הרא''ש]. א) צ''ל פ''ב מ''א. ב) שחרית די''כ המתחיל כי אדוקי אש. ג)0צ''ל כי טפסרי טהר בטעמם יטידוך. ד) מ''ג ושם הגי' וזקני ישראל היו מקדמין ברגליהם להר כו'. 
<h3>[חשק שלמה על פי' הרא''ש]</h3>
------
קיפונוס מן המערב משמש כניסה ויציאה — פי' שם שער הר הבית המערבי משמש כניסה ויציאה כלומר נכנס ויוצא ממנו. [הערוך ערך קפנוס]. ה' שערים היו לו להר הבית וכו' עד טדי מן הצפון — פי' שער הצפוני נקרא טדי. [הערוך ערך טדי]. שער מזרחי עליו שושן הבירה צורה — פי' על שער הר הבית המזרחי צורת שושן הבירה כדי שיהו ישראל רואין אותו ונזכרין הגלות שהיו בו. 
<h3>[הערוך ערך ששןגב]</h3>
------
שער המזרח שעליו צורת שושן הבירה, במנחות פי' פ' שתי הלחם [צ''ח ע''א] שתהא אימת מלכות עליהם שתהא תחת מלכי פרס ואיכא דא' להודיע מהיכן באו שנעשה להם נסים בשושן מהמן. שבו כהן שורף את הפרה ופרה וכל מסעדיה יוצאין להר המשחה. לפיכך היו מושכין ומוציאין את הפרה עצמה להר המשחה דרך הר הבית שהכהן היה הוא עצמו בהר הבית שבעת ימים קודם שריפת הפרה בלשכת אחת שהיתה צפונה מזרחה ולשכת בית אבן היתה נקראת כדתנן במסכת פרה [פ''ג מ''א] ואייתי לה בריש יומא [ב' ע''א] ולכך היה נאה שיוליך הוא עצמו הפרה ממקומו שהי' שם כל הז' ימים להר המשחה. 
<h3>[פירוש רבינו שמעיה]</h3>
------
אמר רבי אחא בשם ר' שמואל (בשם שמואל) בר רב יצחק כמה יגעו נביאים הראשונים לעשות שער מזרחי שתהא חמה בו מצומצמת (מצמצמת בו) באחר בתקופת תמוז ובאחד בתקופת טבת, בעירובין ירושלמי [פ''ה ה''א], וזהו שיסד הקלירי בצמצמה בשער החדש, ז' שמות נקראו לו שער סור שער היסוד שער החרסית (חריסית) שער האיתון שער התוך שער החדש שער העליון, שער סור (ששם היו טמאים פורשין שער היסוד) ששם היו מסרם (מייסדין) את ההלכה, שער החרסית שהוא מכוון כנגד זריחות החמה כמו האומר (האיך דמה את אמר האומר) לחרס (ולא יזרח), שער האיתון שהוא משמש (כניסה ויציאה שער התווך) ממוצע (כשהוא מיוסד) בין שני השערים, [שער] החדש ששם חדשו סופרים את ההלכה. 
<h3>[פירוש רבינו שמעיה]</h3>
------
שער המזרח עליו שושן הבירה. היה על שער המזרח צורת מדינת שושן הבירה, וכשהעם רואים אותה נזכרים מה שאירע להם שם בגלות. הר המשחה. הוא הר הזתים. 
<h3>[פירוש רבינו נתן אב הישיבה]</h3>
------
[ברכות נ''ד ע''א] לא יקל אדם את ראשו וכו', לא ינהג קלות ראש כנגד שער מזרח, שהוא חוץ להר הבית לפי שהוא נגד בית קדשי הקדשים מכוון, שיכול לראות בחומה הנמוכה אשר לרגלי הר הבית במזרח, לפי שכל השערים מכוונים זה כנגד זה. שער מזרח, שער עזרת נשים, שער עזרת ישראל, פתחי האולם וההיכל ופתח בית קדשי הקדשים, בימי מקדש ראשון כשהיה בו אמה טרכסין. אבל לא בבית שני, לפי שהיה אמה טרכסין בשתי פרכות והיתה הפרוכת האחת פרוסה בדרום והשנית בצפון, וכהן גדול נכנס בחלל שבין שתי הפרכות עד שמגיע למקום הפתח הפתוח לדביר בית קדשי הקדשים. נמצא שלא היה מכוון פתח קדשי הקדשים כנגד שאר השערים. לא יכנס אדם וכו', באפונדתו, חגור חלול ונותן בו מעות. קפונדריא, מפרש בגמרא שהוא לשון נטריקון, אדמקפנא איעול אדרי בהא. כגון שיש בית הכנסת פתוח לשני דרכים אחד למזרח ואחד למערב, ואסור לאדם לומר למה אקיף ואסובב כל השכונה הזאת אכנס לבית הכנסת ואקצר את דרכי וזה אסור. מקל וחומר. והלא דברים ק''ו ומה מנעל שאין בו דרך בזיון אמרה תורה של נעליך מעל רגליך, רקיקה שהיא דרך בזיון לא כל שכן. אי נמי קל וחומר, ומה שק שאינו מאוס לפני מלך בשר ודם אינון הגון, דכתוב, כי אין לבא אל שער המלך בלבוש שק, רקיקה שהיא מאוסה לפני המלך מלכי המלכים הקב''ה לא כל שכן. 
<h3>[רבינו יהונתן מלוניל — ברכות]</h3>
------
[ברכות ס''א ע''ב] מתני'. לא יקל אדם את ראשו כנגד שער המזרח, שהוא מכוון כנגד בית קדשי הקדשים. לא יכנס אדם להר הבית במקלו ובמנעלו ובאפונדתו ובאבק שעל גבי רגליו, ולא יעשנו קפנדרי' ורקיקה מקל וחומר, ומה אם נעילה שהיא משום כבוד אסור ליכנס בה, רקיקה שהיא משום ביזיון דין הוא. פי' לא ינהוג קלות ראש כנגד שער המזרחי חוץ להר הבית, אשר בחומה הנמוכה לרגלי הר הבית במזרח, לפי שכל השערים מכוונין זה כנגד זה, שער המזרחי שער עזרת נשים ושער עזרת ישראל ופתח ההיכל והאולם ובית קדש הקדשים בימי מקדש ראשון כשהיה אמה טרקסין. 
<h3>[פסקי הרי''ד — ברכות]</h3>
------
[ברכות נ''ד ע''א] פירו' לא יקל. לא ינהיג קלות ראש: כנגד שערי. חוץ להר הבית כנגד שער מזרח אשר בחומה הנמוכה אשר לרגלי הר הבית למזרח לפי שכל השערים מכוונים זה כנגד זה שער מזרחי שער עזרת נשים שער עזרת ישראל ופתח האולם וההיכל ובית קדש הקדשים: ובאפונדתו. חגור חלול שנותנין בו מעות: מקל וחומר. בגמ' מפרש לה. 
<h3>[נמוקי יוסף — ברכות]</h3>
------
ר''מ פ''א מ''ג. ד''ה כשעלו משושן וכו', בהמ''ק שהיה בימי עזרא. [צ''ל] בהמ''ק כמו שנתבאר בספר עזרא, תיבות שהיה בימי נמחק. שם, שיעשו צורת מדינה כצורת שושן הבירה (במקדש). [צ''ל] שיעשו צורת מדינת שושן הבירה (כמדתו), תיבת כצורת נמחק. שם, ויזכרו מושבם ולא ימרדו. [צ''ל] ויזכרו מושבם בה ולא ימרדו. ד''ה ומה שאמר כהן גדול וכו', ואין הלכה אבל היא. [צ''ל] ואין הלכה אלא שהיא, תיבת אבל נמחק. 
<h3>[שיטה מקובצת]</h3>
------
מ''ג. כהן גדול שורף את הפרה וכל מסעדיה, [צ''ל] כהן גדול השורף את הפרה ופרה וכל מסעדיה. 
<h3>[שיטה מקובצת]</h3>
------
<h2> פ''א מ''ד.</h2>
[יומא נ''ד ע''א] פרכות דבבי, פרכות שכנגד השערים. דאמ' ר' זירא אמ' רב, במסכת שקלים [כתובות ק''ו ע''א]. שלש עשרה וכול', ז' שערים היו בעזרה ג' בצפון וג' בדרום וא' במזרח, ובמסכת מידות [פ''א מ''ד]... במקדש... מברר... במקום אמה טרקסין שהיה בבית ראשון כדלעיל [נ''ב ע''א]... קודשי הקדשים ובהן לולין פתוחין לבית קדש הקדשים... שמשלשלין האומנין בתיבות כדי שלא יזונו עיניהם מבית קדש הקדשים, כדגרסי' במידות [פ''ד מ''ה], וכנגד בית פרכות... היו ב' פרכות... דר' זירא מיהא שמעי' דכנגד השערים היו פרכות פרופות הכי נמי בבית ראשון שהיה אמה טרקסין היתה שם פרוכת כנגד הפתח שבו ומאותה פרכת... פנימה לא מגלין, והא דמגלין קאי על פרכות שכנגד פתחי אולם והיכל קאמ' לעיל דמגלין להם את הפרכות. בצורתא קיימי, שהיו חקוקין על הכותל לא (שיהו) [שהיו] עומדות באמצע בית קדש הקדשים כאותן שבמקדש הראשון. 
<h3>[פירוש רבינו אליקים — יומא]</h3>
------
שבעה שערים היו בעזרה והא דתנן לעיל דה' שערים היו בעזרה בפ''ק דתמיד [כ''ז ע''א] רמי להו אהדדי. שער הדלקה שדרך אותו שער היו מביאין תמידים לשחוט אצל המזבח. שער המים לקמן פ''ב מפרש וכן מפ' מסכת שקלים פי''ג שופרות [פ''ו ה''ב], שער ניקנור. שם האיש שהביא אותן דלתות העזרה מאלכסנדריא של מצרים ונקנור שמו ונקראו על שמו כמו שמפרש ביומא [ל''ח ע''א]. עושה חביתין שהיו לשין ואפין ומתקנין שם עשירית האיפה של כ''ג שהיה מקריב בכל יום מחציתה בבוקר ומחציתה בערב. 
<h3>[פירוש רבינו שמעיה]</h3>
------
[יומא נ''ד ע''א] שבע כנגד שבעה שערים. והכי תנן בפ''ק דמדות שבעה שערים היו בעזרה. ומייתינן לה לעיל בפירקא קמא. וקשיא לי דבפ''ב דמדות תנן כל העזרה היתה אורך קפ''ז על רוחב קל''ה וי''ג השתחויות היו בם. אבא יוסי בן חנן אומר כנגד שלשה עשר שערים כו'. והכי תנן נמי בפ''ו דשקלים (איכן) [היכן] הי' השתחויות הללו ארבע בצפון וארבע בדרום ושלש במזרח ושתים במערב כנגד השערים כו'. ומצאתי התירוץ בירושלמי שהיא חלוקת רבנן ואבא יוסי בן חנן [אבא יוסי בן חנן] אומר כנגד י''ג שערים ברם כרבנן שבעה שערים היו בעזרה על דעת דרבנן היכן היו השתחויות הללו כהאי דתנינן תמן פי' בפ''ב דמדות לפנים ממנו סורג גבוה י' טפחים ושלש עשרה פרצות היו בו שפרצום מלכי יון וגזרו כנגדן שלש עשרה השתחויות. ובפ''ק דתמיד אמרינן תנן התם פי' בפ''ק דמדות בשלשה מקומות הכהנים שומרים בבית המקדש בבית אבטינס ובית הניצוץ ובית המוקד והלויים בעשרים ואחד מקום [חמשה על חמשה שערי הר הבית ארבעה על ארבע פינותיו מתוכו] חמשה על חמשה שערי העזרה ארבעה על ארבע פינותיה מבחוץ כו' אמר מר חמשה על חמשה שערי העזרה וחמשה שערים היו בעזרה [ורמינהי שבעה שערים היו בעזרה] שלשה בצפון ושלשה בדרום ואחר במזרח אמר אביי תרי מנייהו לא צריכי שימור רבא אמר תנאי היא דתניא אין פוחתין מי''ג גזברין ומשבעה אמרכלין ר' נתן אומר אין פוחתין משלשה עשר גזברין כנגד שלשה עשר שערים דל חמשה דהר הבית תמניא דעזרה אלמא איכא תנא דאמר תמניא דעזרה אלמא איכא תנא דאמר תמניא הוו ואיכא תנא דאמר חמשה הוו נמצאו עכשיו ארבע חלוקות בדבר חד אמר ה' וחד אמר ז' וחד אמר ח' וחד אמר י''ג. 
<h3>[תוספות רי''ד — יומא]</h3>
------
שבעה שערים היו בעזרה שלשה בצפון ושלשה בדרום ואחד במזרח, שבדרום שער הדלק שני לו שער הקרבן שלישי לו שער המים, שבמזרח שער ניקנור ושני לשכות היו לו אחת מימינו ואחת משמאלו אחת לשכת פנחס המלביש ואחת משמאלו לשכת עושה חביתים (מדות פ''א מ''ד), פירוש שער ניקנור הוא היה שער עזרת ישראל, נמצא שבעזרה היו שמנה לשכות אלו שתים ושש שלמעלה. ושבצפון שער הניצוץ כמין אכסדרה היה ועלייה בנויה על גביו שהכהנים שומרים מלמעלה ולוים מלמטה ופתח היה לו לחיל שני לו שער הקרבן שלישי לו שער בית המוקד (מ''ה) ומפרש שם (מ''ח) שכיפה בית גדול היה מוקף רובידין של אבן. ארבע לשכות היו לבית המוקד כקטניות פתוחות לטרקלין שתים בקדש ושתים בחול וראשי פשפשין מבדילין בין קדש לחול ומה היו משמשות מערבית דרומית היא היתה לשכת טלה קרבן, מזרחית דרומית היא היתה לשכת עושה לחם הפנים מזרחית צפונית בה גנזו בית חשמונאי אבני מזבח ששקצו מלכי יון צפונית מערבית בה יורדין לבית הטבילה (מ''ו) ומפרש בתמיד (כ''ה ב') ובמדות (שם ומ''ט) שהיורד לבית הטבילה מלשכה זו היה הולך במסיבה ההולכת תחת הבירה, פירוש תחת בית המקדש, והנרות דולקות מכאן ומכאן עד שמגיע לבית הטבילה ומדורה היתה שם ובית הכסא של כבוד וזהו כבודו מצאו נעול בידוע שיש שם אדם (ע''פ רמב''ם בית הבחירה פ''ה הי''א) פירוש זהו כבודו. מפני ששנינו בפרק ג' דיומא (כ''ח א') כל המסך רגליו טעון טבילה וכל המטיל מים טעון קידוש ידים ורגלים מפני שמצוה לשפשף (רש''י ברכות ס''ב ב' ד''ה מדורה). ושני שערים היו לו לבית המוקד אחד פתוח (לחול) [לחיל] ואחד פתוח לעזרה (מ''ז). כל השערים שהיו שם נשתנו להיות של זהב חוץ משער ניקנור מפני שנעשה בהן נס, שהושלכה לים מפני נחשול ויצאו ליבשה מאליה (יומא ל''ח א') ויש אומרים מפני שנחשתן מצהיב (פ''ב מ''ג). 
<h3>[סמ''ג עשין סימן קס''ג]</h3>
------
שבעה שערים היו לה, שלשה מן הצפון סמוכין למערב, ושלשה מן הדרום סמוכין למערב, ואחד במזרח, מכוון כנגד בית קדש הקדשים באמצע. כל שער מהם היה רחבו עשר אמות, גבהו עשרים אמה, והיו לו דלתות מחופות זהב, חוץ משער מזרח שהוא נחשת דומה לזהב, ושער זה הוא הנקרא שער העליון, והוא הנקרא שער ניקנור. לר''ם. 
<h3>[הבתים — שערי בית המקדש שער שני]</h3>
------
שבעה שערים היו בעזרה שלשה בצפון ושלשה בדרום ואחד במזרח שבדרום ראשונה לצד המערב שער הדלק שניה לה שער הקרבן שלישית לה שער המים שבמזרח שער ניקנור ונקראת על שם עושה ושתי לשכות היו לשער ניקנור אחת בימין ואחת בשמאל אחת לשכת פנחס המלביש ואחת לשכת עושי חבתין. 
<h3>[חדושי המאירי]</h3>
------
שבדרום שער הדלק. שדרך אותו השער היו מכניסין עצים למערכה. שער הקרבן. שמביאים דרך אותו שער התמידין. י''מ כשהלך אברהם את יצחק בנו בהר המוריה הוליכו דרך אותו מקום זה השער שנעשה. שער המים. לקמן בפ''גא) מפרש שבו מכניסין צלוחית המים לניסוך בחג. שער נקנור. שם האיש שהביא השערים מאלכסנדריא של מצרים ונעשה לו נס כדאיתא ביומאב) ובשקלים בירושלמי כשצרו יוונים על חשמונאי היה שם איש א' מגדולי יוונים ושמו נקנור והוא מחרף ומגדף כל שעה וכשגברו יד החשמונאים קצצו ראשו וידיו ורגליו ותלאו בשער המזרחי. פנחס המלביש. שם היה בגדי כהונה ירושלמי פנחס על המלביש כך היה שם הראשון ונקראו כולם על שמו. לשכת בית עושה חביתין. ששם עושין חביתין לכה''ג להקריב עשירית [האיפה] מחציתו בבקר ומחציתו בערב. [פירוש הרא''ש]. א) צ''ל בפ''ב מ''ו. ב) דף ל''ח ע''א. 
<h3>[חשק שלמה על פי' הרא''ש]</h3>
------
[יומא י''ט ע''א] שער הדלק, שבה מכניסין אש מן ההדיוט על גבי המזבח, שאע''פ שהאש יורדת מן השמים מצוה להביא מן ההדיוט דכת' ונתנו בני אהרן הכהנים אש על המזבח. שער הקרבן, שכל מי שהיה מחויב קרבן היה מביאו דרך אותו שער. שער המים, שהיה עושה טבילה ו' קידושין שהיה מקדש ידיו ורגליו בו ביום ביום הכיפור', וכולן הטבילות בקודש בלישכת הפרוה שבעזרה חוץ מזו מן הראשונה שהיה עושה שחרית סמוך כשהיה נפנה, מש' דקודם שנכנס בקודש יכול לעשות טבילה בחול, אבל משנכנס בקודש לא (יהא) [היה] יכול לעשות טבילה אלא בקודש, ואחת שהיה עושה במוצאי יום הכיפור' לאחר כל עבודתו והיינו חוץ מזו. על גבי שער המים, על שער ממש מבחוץ לעזרה. ובצד לשכתו, של כהן גדול היתה שער המים, והיינו אחת בדרום ואשכחן דאחת בצפון ואחת בדרום. 
<h3>[פירוש רבינו אליקים — יומא]</h3>
------
מ''ד. שער הקרבן שלישי לו, [צ''ל] שער הבכורות שלישי לו, תיבת הקרבן נמחק. 
<h3>[שיטה מקובצת]</h3>
------
שער המים. שבו מים מפכים עתידים לצאת מתחת מפתן הבית. פנחס המלביש. המלביש לכהן גדול את בגדיו. 
<h3>[פירוש רבינו נתן אב הישיבה]</h3>
------
ושתי לשכות אחרות היו שם בעזרת ישראל, אחת מימין שער מזרחי והיא לשכת פנחס המלביש, ואחת משמאל, והיא לשכת עושה חביתין. לר''ם. ולשכת חביתין זו בה מתקנין מנחת כהן גדול שהיה מקריב אותה בכל יום הנקראת חביתין. 
<h3>[הבתים — שערי בית המקדש שער שני]</h3>
------
<h2> פ''א מ''ה.</h2>
שער הנצוץ. כמין אכסדרה היתה שהיתה פרוצה מרוח רביעית כדאמר בפ' לא יחפור [ב''ב כ''ה ע''ב] עולם לאכסדרא הוא דומה ורוח צפונית אינה מסובבת, ופתח היה לו לאותו שער היה פתח לחיל לבד מפתח שהיה פתוח לו לעזרה וא''ת אדפריך בפ' תמיד [כ''ו ע''ב] וחד שומר הוא דהוה ליה לבית המוקד ליפרוך נמי מבית הנצוץ דמתני מקמיה בית המוקד דהא קאמר הכא דשני פתחים היו לו א' פתוח לעזרה וא' פתוח לחיל אלמא שני שומרין היו צריכין לאותו שער וי''ל באותו שהי' פתוח לחיל לא היה שם שער אלא צורת פתח בעלמא אבל בבית המוקד היו שני שערים ולכך היו צריכין שני שומרים. אי נמי י''ל שאותו שהיה פתוח לחיל בבית הניצוץ דלת קטן היה יותר מדאי והוי כמין פשפש ולכך לא היה צריך שומרים להיות שם. 
<h3>[פירוש רבינו שמעיה]</h3>
------
שער הניצוץ — ''ופועלו לניצוץ'' (ישעיה א', ל''א) כמו גץ. 
<h3>[הערוך ערך נצוץ]</h3>
------
שבצפון ראשונה לצד המערב שער הניצוץ וכמו אכסדרה היה ועלייה בנוייה על גביו שהכהנים שומרים מלמעלה והלויים מלמטה ופתח היה לו לחיל ויש גורסין לחול והכל אחד שניה לה שער הקרבן גם כן שלישית לה בית המוקד. 
<h3>[חדושי המאירי]</h3>
------
מ''ה. ושבצפון שער הניצוץ, [צ''ל] שבצפון שער הניצוץ, אות ו' נמחק. 
<h3>[שיטה מקובצת]</h3>
------
וכמין אכסדרה היה. רוח רביעית היתה רובה פרוצה כמין אכסדרה שפרוצה מרוח ד' כך היתה רובה פתחים וחלונות. שהכהנים שומרים מלמעלה. פ''ק דתמיד [כ''ו ע''ב] יליף לה מקרא. ופתח היה לו לחיל. מלבד הפתח שפתוח לעזרה ואם תאמר בפ''ק דתמיד [שם] דפריך וחד שומר הוי ליה לבית המוקד ליפרוך נמי מבית הניצוץ שהיה לו ב' פתחים וי''ל דבית הניצוץ לא היה צריך שמירה בפתח לצד חוץ כי לא היה בו שימוש רב ולא הוצרך שמירה גם לצד חוץ. 
<h3>[פירוש הרא''ש]</h3>
------
<h2> פ''א מ''ו.</h2>
[יומא ט''ו ע''ב] תנן התם, במסכת תמיד [פ''ג מ''א]. אמ' להם הממונה, הסגן, שהיה ממונה לאלתר כשהיה מאיר בעזרה היה א' להם צאו והביאו לי טלה. מלשכת טלאים, לשכה שבה נותנין טלאים לצורך תמידין כדי שיהו מבוקרין ד' ימים קודם הקרבה, ולא היתה פחותה לעולם מששה טלאים. והרי לישכת טלאים, בניחותא אתי, כלומ' וקים לן דלישכת טלאים היתה במקצוע בפינת צפונ' מערבית של בית המוקד. וד' לשכות היו שם, בלשכת בית המוקד, לשכת החותמות, מפר' לה במסכת שקלים בפרק אילו הממונין [מ''ג], ארבע חותמות היו במקדש וכתוב עליהם עגל גדי זכר חוטא, עגל משמע נסכי בקר של גדולים ושל קטנים, גדי משמע נסכי צאן של גדולים ושל קטנים ושל זכרים ושל נקבות חוץ משל חולים, זכר משמע נסכי אלים בלבד, חוטא משמע נסכי שלש בהמות של מצורע, כל מי שמבקש נסכים היה הולך אצל ר' יוח' בן פנחס שממונה על החותמות נותן לו מעות ומקבל (כנגדו) [כנגדן] (מעות) [חותם] וכול' ובאותה לשכה היו מניחין אותן חותמות. בית המיוחד (היו) [היה] בית גדול ושם היו עושין מדורה להתחמם בה בימי החורף לפי שהיו הולכין יחיפין בעזרה. ורמינהי, במסכת מידות [פ''א מ''ו] קאי הך מתני'. (י)היו [ל]בית המוקד, שהיו פתוחות לה. כקיטוניות פתוחות לטריקלין, כחדרים קטנים הפתוחות לבית גדול, וד' לשכות הבנויות בתוכה פתוחות לה ב' היו פתוחות לקודש והב' לחול, שלשכת בית המוקד היתה בנויה חציה בעזרה וחציה מחוץ לעזרה, והיו פסיפסין נתקעין בקרקע באותה לשכה כדרך תפיסת כותל העזרה להבדיל בין חול לקודש. מערבית דרומית היא היתה לשכת טלה קרבן, השתא קשיא טלאים אטלאים דהתם גבי תמיד קתני צפונ' מערב' הוי לשכת הטלאים בה יורדין לבית הטבילה שפירחי כהונה היו ישינים לשם ואם אירע קרי לאחד מהן יורד וטובל שם. ששיקצום מלכי יון, שעשאום ע''ז ועבדום. מאן תנא מידות, הך מתני' דגבי מידות. ר' אליעז' בן יעק' היא, דשמעי' ליה דעסיק במסכת מידות וליה לא סבירא ליה (בההיא) [ההיא] דמסכת תמיד. 
<h3>[פירוש רבינו אליקים — יומא]</h3>
------
[יומא י''ז ע''א] אלא ש''מ מידות ר' אליע' וכול', רב אחא בריה דרב יצחק אמ', אדלעיל קמהדר לתרוצי דקרמי לשכת טלאים אלשכת טלאים, והכי קאמ' לא קשיא, דהא לשכה אקצויי מיקציא, כלומ' היתה ועומדת בלשכת בית המוקד על פני המערב ואינה מגעת לא בכותל צפונ[י] ולא בכותל דרום ונראת כמו שמגעת בשתי מקצועי בית המוקד בצפונ' מערב' ובדרומ' מערבי' דמן דאתו מצפון והוי השתא קמיה האי כותל שבצד צפון וחזי שפיר דלא נגעה בצפון כלל, אבל לאידך כותל שבצד דרום לא חזי כולי האי ודמי ליה כאילו קיימא רובה בדרום, והכי נמי ההוא דאתי מדרום מתחזייא ליה כדקיימא בצפון, והילכ' האי תנא דתמיד דקאמ' דלשכת הטלאים היתה צפונית מערב' מיירי לההוא דאתי מדרום, ומתני' דמידות דקתני במערבית דרומית מיירי לההוא דאתי (לההוא) מצפון, וחדא נינהו, ולא אצטריך לאוקמי מידות כר' אליע' בן יעק'. ומסתברא, דתרויהו הנך מתני' מודו דיותר משהיא תופסת בצפונ' מערב' תופסת היא במערב' דרומ'. מדרמינן, בדוכתא אחריתי אתרוייהו. לחם הפנים אלחם הפנים, דבהא דמידות קתני דרומ' מזרח' היא היתה לשכה שעושין בה לחם הפנים, ובהא דתמיד קתני דלשכת טלאים צפונ' מערב' וסמיך ליה לשכת החותמות במערב' דרומ' וסמיך ליה לשכת בית המוקד דרומ' מזרח' וסמיך ליה לשכת לחם הפנים במזרח' צפונ' חזיא כסדרן כדקיימי קחשיב להו תנא, ואפי' אי חשבת להו איפכא אתיא לחם הפנים דרומ' מערב', והילכך קשיא לחם הפנים אלחם הפנים. ומשנינן אמ' (ר' יהוש' בריה דרב הונא) [רב הונא בריה דרב יהושע] מר קחשיב דרך ימין ומר קחשיב דרך שמאל, דהשתא אי אמרת בשלמ' אלשכת הטלאים היתה משוכה יותר במערב' דרומ' ובאותו קרן חשבינן לה היינו דקא מתרץ לה לחם הפנים, היכי דמי דמתני' דחשיב דרך שמאל והא דקתני לשכת טלאים צפונ' מערב' לאו מש' דקיימא בצפונית מערב' ממש דהא איתקצויי מיתקצייא למערב' דרומ', אלא מש' דמאן דאתי מדרום מיתחזיא ליה כמן דהויא בצפון, והשתא חשבינן להו הכי דרך שמאל לשכת טלאים מערב' דרומ' ולשכת חותמות שסמוך לה מערב' צפו' ולישכת המוקד צפונ' מזרח' ולשכת לחם הפנים מזרח' דרומית, ואידך דמידות קא חשיב דרך ימין דלשכת טלאים מערב' דרומ' ולשכת לחם הפנים דרומ' מזרח' וכול', והשתא מיתרצן שפיר.
[יומא י''ז ע''ב] אלא אי אמרת, דבצפונ' מערב' האי קיימא טפי ומהתם חשבינן לה, אם כן לא מיתרץ לחם הפנים אפי' קא אמרת דמר קחשיב דרך שמאל ומר דרך ימין, כיצד, דלשכת טלאים צפונ' מערב' והחותמות צפונית מזרחית ובית המוקד מזרח' דרומית ולחם הפנים דרומית מערבית, דבההוא סדר דחשיב להו תנא דתמיד חשבינן להו, והשתא קשיא, אלא לאו שמ' מינ' דלשכת הטלאים במערב' דרומ' הואי ומהתם חשבי' ליה, וקפריך היכי מצי ההוא תנו דתמיד למיפני ביה דרך שמאל והאמ' מר כל פינות שאתה פונה כול'. ת' הני מילי, בעבודות דמזבח כגון מתנות דדם שעל קרנות המזבח דהתם אזיל ועביד דרך ימין. אבל הכא חושבנא בעלמ' הוא, דקחשיב ללשכות, ומה לי דרך ימין או דרך שמאל. 
<h3>[פירוש רבינו אליקים — יומא]</h3>
------
ארבע לשכות היו לו לבית המוקד בד' מקצעותיו, כקיטונות פתוחות לטרקלין, לשכות קטנות היו במקצועות שהיו פתוחות לחלל בית המוקד הגדול, שתים בקדש לפי שבית המוקד חציו בקדש וחציו בחול היו לו שני פתחים א' פתוח לחיל וא' פתוח לעזרה והי' אותו חצי סמוך לצפון העזרה קדוש וזהו דרום והחצי אחר שכנגדו שהוא הצפון הי' חול. וראשי פשפשין מבדילים עמודים קטנים היו שם שלא ינועו וישתמשו דרך חול, מערבית דרומית היא היתה לישכת הטלאים כדא' בפרק אמר להם הממונה [תמיד ל' ע''א]. דרומית מזרחית היא היתה לישכת עושה לחם הפנים, בפ''ק דיומא [ט''ז ע''ב] רמי הך (דרבא) [דהכא] ומשנה דתמיד [ל' ע''א] אהדדי דהכא קאמר דלשכת (הגזית) הקרבן בצד מערבית דרומית והתם בפ' אמר להם הממונה מפ' דהוי במקצוע צפונית מערבית ועוד דקאמר הכא דלישכת דרומית מזרחית היתה לשכת לחם הפנים והתם קאמר בלישכת לחם הפנים היתה רביעית ללשכת טלאים שהיתה בצד מערבית דרומית א''כ היתה לשכה בצפון מערבית שכשתלך דרך ימין, אבל לישכות החותמות ולשכות בית המוקד דתנו להו במס' תמיד ולא תני להו הכא לא קשיא מידי שבאחת מכל אילו יכולים להיות שגנזו בה בית חשמונאי אבני מזבח [ואחת] שבה יורדים לבית הטבילה ומשני התם ר' אחא בריה דר' יעקב שלישכת טלאים אקציוה מקציא ומאן דאתי מצפון וחזי לה בדרום ומאן דאתיא מדרום מיחזיא בצפון, לפי שרואה אותה רחוקה מרוח צפונית מערבית הי' סבור שהיא במערבי' דרומי' ואותו שבא מדרך דרומה היתה לו רחוקה מרוח מערבית דרומית והיה סבור שהיא ברוח מערבית צפונית וקאמר התם מסתברא דבמערבית דרומית הוא מדקאמר רמו לחם הפנים אלחם הפנים פי' הך קושיא דפריך לעיל ומשני א''ר הונא בריה דרב יהושע מר קחשיב דרך ימין ומר קחשיב דרך שמאל פי' האי תנא במדות חשיב דרך ימין ומהלך ממערב לדרום ולכך היתה לחם הפנים שנייה לה במקצוע דרומית מזרחית ותנא דתמיד חשיב דרך שמאל ומהלך לצד צפון ולשכת טלאים במערבית דרומית ורביע' לה עומדת לשכת לחם הפנים במקצוע דרומית מזרחית, אי אמרת בשלמא במערבית דרומית היינו דמתרץ לחם הפנים כדפרי' אלא א''א בצפונית דרומית מאי תירצתיה בלחם הפנים דהא לכל מקצוע היה שם לישכה וא''כ שהיתה טלאים בקרן צפונית מערבית ולישכת החותמות שנייה לה במקצוע מזרחית צפונית ולישכות שגנזו בה אבני מזבח במקצוע דרומית מזרחית ולישכת לחם הפנים שהיא רביעי אי היתה בקרן מערבית דרומית לא איתריץ תרין משניות דלחם הפנים אלחם הפנים, ופריך והאמר מר כל הפינות שאתה פונה לא יהא אלא דרך ימין ומשני בעבודות אבל הכא חושבנא בעלמא כך היא בפ''ק דיומא.
ומיהו בזה יש לגמגם דאמאי לא משני בשל לחם הפנים דאקצוי מקציא והילכך האי דחשיב הכא לישכת לחם הפנים דרומית מזרחית ובתמיד מזרחית צפונית אתי שפיר דלמאן דאתי מדרום לצפון מיחזיא ליה מזרחית צפונית ומאן דאתא מצפון לדרום מיחזיא ליה מזרחית דרומית. גמגום. ועוד הקשה שם ריב''א דאמאי פריך התם מהני תרי משניות ומשני דאקצוי מקציא לישכות הטלאים לישני ליה דבית המוקד היה לצפונו של עזרה וא''כ האי דאמר בית המוקד צפון העזרה וא''כ האי דקאמר בתמיד דלשכות הטלאים היו במקצוע צפונית מערבית היינו בצפון מע' של עזרה דהוי מערבית דרומית של בית המוקד והיינו דקאמר הכא דלשכות של הקרבן כמקצוע מערבית דרומית דמבית המוקד קאי נמי הכא ואתי נמי שפיר אלחם הפנים דקחשיב ליה הכא בקרן מזרחית דרומית והתם חשיב ליה רביעית ללשכת הטלאים דאז הויא בקרן מערבית צפונית דהוו ליה הכא בקרן מזרחית דרומית היינו מזרחית דרומית דבית המוקד שהוא צפונית מערבית של עזרה ואתי נמי שפיר הא דקתני בתמיד לישכת בית המוקד ולישכות בית החותמות דלא חשיב ליה הכא. שאותו שתים לבד היו בעזרה והכא חשיב לישכה שגנזו בה אבני מזבח ולישכת הטבילה דלא חשיב להו התם. וקצת קשה כי אין למנות לישכות לחם הפנים ולשכת טלה קרבן בעזרה ובבית המוקד שהרי לא היו אלא באחד מהם מחיצה מפסקת בין שניהם וא''כ כי היכי קא' ד' לישכות היו שם והלא לא היו שם, ועוד קשה וכי היה אורך העזרה ובית המוקד מכוונין בצמצום הא וודאי פשיט שלא היו מצומצמות. ששקצום מלכי יון לע''ז ואע''פ שאינו אוסר דבר שאינו שלו מקרא מצאו ואסרום שאסורים לגבוה ונתחללה קדושתה דכתיב [יחזקאל ז'] ובאו בה פריצים וחללוה, ולמיתבינהו ולמישקלינהו נפשייהו לא מצי דלאו אורח ארעא כיון דאשתמש בהו לגבוה להשתמש להדיוט כך מפורש בע''ז פרק ר' ישמעאל [נ''ב ע''ב]. צפונית מערבית כך היו יורדים לבית הטבילה. ואין זה בית הטבילה דקחשיב לקמן [מ''ט] ובריש תמיד אירע קרי לא' מהן יורד והולך לו במסיבה תחת הבירה עד שמגיע לבית הטבילה שאותו בית הטבילה היה במחיצה. 
<h3>[פירוש רבינו שמעיה]</h3>
------
ארבע לשכות היו בבית המוקד כקיטונות פתוחות לטרקלין — ''ויבא החדרה'' (בראשית מ''ג, ל') תר''י ועל לקיטונא, וכן ''בחדר משכבך'' (שמות ז', כ''ח) ''ומחדרים אימה'' (דברים ל''ב, כ''ה). [הערוך ערך קטןגו]. ארבע לשכות היו בבית המוקד הקיטונות פתוחות לטרקלין — גמר' (ב''ב צ''ח:) מאי טרקלין — קובתא בי ורדי — פירש רבינו גרשם קובתא בי ורדי כעין שפורסין אהלים ועגול הוא מלמעלה כקובה ומוקף הוא מכל דפניו ופורסין שושנים לשם כדי שיהא ריחם נודף ושוכבים בתוכו שרים. [הערוך ערך טרקלין]. וראשי הפשפשין מבדילין בין קודש לחול. ס''א, פסיפסין — פי' שהיו ראשי הקורות יוצאין מן הכותל עד אותו שהיה קודש והיה יודע איזה קודש ואיזה חול כדי לאכול קדשים בקודש. פ''א, ענין גמדים ובלעז מרולי. [הערוך ערך פשפשגד]. בה גנזו בית חשמונאי את אבני המזבח ששיקצו מלכי יון לע''ז — פי' מקום בבית המקדש שעשו אותו יונים קבוע לע''ז. 
<h3>[הערוך ערך גדגיא]</h3>
------
[יומא י''ז ע''ב] האי לשכה אקצויי מקציא — פירוש מוקצה היתה מקרנים ולא היתה במקצוע צפונית מערבית ולא במקצוע מערבית דרומית אלא באמצע רוח מערבית, מאן דאתי מצפון כיון שלא היה מוצאה בצפון מיחזיא ליה בדרום, ומאן דאתי מדרום כיון שלא [היה] מוצאה בדרום מיחזיא ליה בצפון, ומסתברא אע''פ שלא היתה בקרנים ממש ולא היתה בכיוון בחצי רוח מערב אלא יותר מקורבת למערבית דרומית, ממאי מדרמינן וכו', זה הפירוש קבלתי מר' משה הדרשן מעיר נרבונא. 
<h3>[הערוך ערך קץגו]</h3>
------
[יומא ט''ו ע''ב] ורמינהי ארבעה לשכות היו שם לבית המוקד כו'. תימ' לר' אמאי לא משני הכי, דההיא מתנית' דתמיד דקתני לשכת הטלאים היתה במקצוע צפונית ומערבית, איהו חשיב צפונית ומערבית דעזרה, וקא חשיב לשכות דעזרה, ונימ' לשכת החותמות ולשכת בית המוקד דקא חשיב התם, לא היו לשכות דבית המוקד, אלא נימ' דשל עזרה הוו, והך מתנית' דמסכת מידות, דקתני מערבית דרומית היא היתה לשכת טלה קרבן, איהו חשיב מקצוע דבית המוקד, ובית המוקד היה עומד בצד [צפוני] דעזרה, נמצא דרומה של בית המוקד היא צפונה של עזרה, ומקצוע מערבית דרומית של בית המוקד, הוא מקצוע צפונית מערבית של עזרה, ולא לקשו מתנית' אהדדי, ומלשכת לחם הפנים נמי לא הוה מצי לאקשויי, דהכא [ב]מתנית' דמסכת מדות חשיב לה בדרומית ומזרחית, והתם במשנת תמיד חשיב לה בסוף [דשפיר] תני לה לבסוף, דהויא לה בקרן מזרחית צפונית דעזרה, [שכשלישכת] טלאים במקצוע צפונית מערבית [ד]עזרה, לשכת החותמות הויא לה במקצוע מערבית דרומית דרך ימין, ולשכת בית המוקד במקצוע דרומית מזרחית דעזרה, ולשכת לחם הפנים במקצוע [מזרחית] צפונית דעזרה דהינו נמי הוי מקצוע דרומית מזרחית של בית המוקד, והואיל דבית המוקד עומד בצד צפונית דעזרה, והכי נמי תני בהך משנה דמידות דרומית ומזרחית, היא היתה לשכת לחם הפנים, ולא הוה בעי [לשנויי] כדקא משנינן לקמן, מר חשיב ליה דרך ימין, ומר חשיב ליה דרך שמאל, ונראין היו דברים, אם היה מתרץ כך, דההוא תנא דמסכת מדות [לא] חשיב לשכות דעזרה, ולשכת החותמות ולשכת בית המוקד דעזרה היו, ולא של בית המוקד, דהא מדהוה דבית המוקד נמי לשכת החותמות ולשכת המוקד כדבעי למימ' השתא, אם כן אמאי לא תני להו בהך מתנית' דמסכת מידות, אינמי אמאי לא תני במסכת תמיד לשכה שגנזו בה בית חשמוניי אבני מזבח ולשכת בית הטבילה. 
<h3>[תוספות ר''י הלבן — יומא]</h3>
------
[יומא ט''ו ע''ב] וראשי פספסין מבדילין. תרוויהו הוו שוין בקדושה לכל דבר אלא מעלה בכהנים עשו, שיהא הפרש ביניהם לישראלים, וכשהיו צריכין לסמיכה ולשחיטה, ששחיטה בזר כשרה, או לתנופה, היו ניכנסין לשם ישראל וסומכין ומניפין, ואפי' עד מקום הטבעות שבצפון המזבח, דהיינו מקום שחיטה, והוא לפנים מעזרת כהנים, היו נכנסים לשחיטה, והכי תנן בהדיא בסדר טהרות בפרק קמא [כלים פ''א מ''ח], עזרת כהנים מקודשת ממנה, שאין ישראל ניכנסין לשם, אלא בשעת צורכיהן, לסמיכה ולשחיטה ולתנופה. זה פרש ר' בעצמו. 
<h3>[תוספות ר''י הלבן — יומא]</h3>
------
[יומא י''ז ע''א] אמ' רב הונא בריה דרב יהושע מר קא חשיב דרך [ימין] ומר קא חשיב דרך שמאל. האי תנא דאמ' להם הממונה, לא חשיב אלא אותן ארבעה לשכות העומדות בקודש ביחד, במקצוע צפונית ומערבית של עזרה, וקא חשיב דרך שמאל, אחת לשכת הטלאים במערבית דרומית, ואחת לשכת החותמות במערבית צפונית, ואחת לשכת בית המוקד בצפונית ומזרחית, ואחת לשכת שעושין בה לחם הפנים, בדרומית ומזרחית לבית המוקד. והאי תנא אידך לא חשיב אלא אותן ארבע לשכות הפתוחות לבית המוקד, שתים בקודש ושתים בחול, וקא חשיב דרך ימין, מערבית דרומית היא היתה לשכת טלה קרבן, דרומית מזרחית היא היתה לשכת עושי לחם הפנים, אילו שתים בקדש, ואילו שתים בחול, מזרחית צפונית בה גנזו אבני מזבח, צפונית מערבית בה יורדין לבית הטבילה, ולא חשיב בית המוקד, ולא חשיב נמי לשכת החותמות, דאינה פתוחה לבית המוקד, ותנא קמא לא חשיב הני תרתי, משום דאינן עומדות בקודש, דלא חשיב אלא אותן ארבע העומדות בקודש, ואע''ג דבית המוקד מקצת בחול, כיון דמקצת קיימא בקודש קא חשיב ליה, הרי עכשיו שש לשכות היו בבית המוקד ארבע דקודש ושתים דחול. 
<h3>[תוספות ר''י הלבן — יומא]</h3>
------
[יומא ט''ו ע''ב] והרי לשכת הטלאים הית' במקצוע צפונית מערבית. פי' אמתני' דמדות קא סמוך דתנן בפ''ק ארבע לשכות היו ובית המוקד כו' והאי מקצוע צפונית מערבית אבית המוקד קאי. 
<h3>[תוספות רי''ד — יומא]</h3>
------
[יומא י''ז ע''א] ומר קחשיב דרך שמאל. פי' ותבא לשכת הטלאים מערבית דרומית ולשכת החותמות מערבית צפונית ולשכת בית המוקד צפונית מזרחית ולשכת לחם הפנים מזרחית דרומית ומאי דתנן במדות מזרחית צפונית בה נגזו בית חשמונאי אבני מזבח היא לשכת בית המוקד דתני בתמיד וצפונית מערבית שבה יורדין לבית הטבילה היא לשכת החותמות דתני בתמיד והאי הוה בכל חדא וחדא. 
<h3>[תוספות רי''ד — יומא]</h3>
------
אמר להם צאו וראו אם הגיע זמן שחיטה (תמיד ל' א') שהיה אחד צופה על הגג להגיד כשיאיר המזרח עד שיכולין לראות [את] חברון משם ומפרש בירושלמי (יומא דף י''ג ב') שכדי להזכיר זכות אבות מזכירין חברון. אחר כך אמר להם צאו והביאו טלה מלשכת טלאים והרי לשכת טלאים היתה במקצוע צפונית מערבית של בית המוקד, וארבע לשכות היו שם אחת לשכת הטלאים ואחת לשכת החותמות וחותמות אלו ביארנו עניינם במצות הנסכים (עשה קפ''ג דף רט''ו ד' בד''ו [הו' בשקלים י''ד ב']) ואחת לשכת בית המוקד ואחת לשכה שעושין בה לחם הפנים (תמיד שם). ולמעלה בבנין הבית (ע' קס''ג) [ו]במסכת מדות (פ''א מ''ו ועי' יומא ט''ו ב') אינן מבוארים כמו בכאן. במסכת שבת פירש רבינו שלמה (י''ט ב' במשנה) שבבית המוקד גדול היה אש לחמם רגלי הכהנים מפני שהיו הולכין יחפים ע''ג הרצפה. ובלשכת בית המוקד קטן יש לפרש שהיה שם אש להביא משם אש למערכה כשהיתה כבויה על ידי גשמים או על ידי דבר אחר (יומא ט''ו ב' תד''ה ואחת). 
<h3>[סמ''ג עשין סימן קצ''א קצ''ב]</h3>
------
וארבע לשכות היו בבית המוקד ר''ל שבית המוקד היה בית גדול ועשו לו ארבע לשכות קטנות בארבעה זויותיו והוא שאמר כקיטוניות פתוחות לטרקלין שטרקלין הוא בית גדול וקיטוניות הם חדרים קטנים והשתים שלצד העזרה הם מקום קדש ושלצד הנוכחי לה הם מקום חול ועשו ראשי פסיפסין ביניהם להבדיל בין הקדש לחול ועכשו הוא מזכיר ענין תשמישן ואמר שמערבית דרומית היא היתה לשכת טלי קרבן ומה שאמרו במסכת תמיד [פ''ג מ''ג] שלשכת הטלאים היתה במקצוע מערבית צפונית תירצוה במסכת יומא [י''ז ע''א] דאקצויי מקציא כלומר מוקצית היתה מכל אחד מן הקרנות ר''ל שלא היתה בקרן גמור אלא בצד המערב ולא באמצע המערב גם כן אלא בתחום החצי שלצד הקרן הדרומי ומי שבא מן הצפון ורואה צד הצפון פנוי מלשכה חושב שהיא משוכה עד (הצפון) [הדרום] ויש מפרשים שבמערבית דרומית גמורה היתה בהקש לבית המוקד אלא שהיה הבית מתאלכסן עד שכשהיו משערים אותה בהקש לעזרה תהא לה צפונית דרומית היא לשכת עושי לחם הפנים מזרחית צפונית בה גנזו מלכי בית חשמונאי אבני המזבח ששקצו מלכי יון והקטירו עליהם והיא הקרויה במסכת תמיד לשכת החותמות צפונית מערבית בה יורדים לבית הטבילה ובה מדורת אש להתחמם בה מי שעולה מן הטבילה. 
<h3>[חדושי המאירי]</h3>
------
ב' בקודש וב' בחול. ושל צד דרום היה בקודש. וראשי פספסין. כלומר מסמר. מערבית דרומית היתה לשכת הטלאים. בפ''ק דיומא [ט''ו ע''ב] פריך אמתניתין דהכא ממתניתין דתמיד דקתני והרי לשכת הטלאים במקצוע צפונית מערבית והכא קתני שהיתה במקצוע מערבית דרומית ותו פריך התם דהכא קאמר דרומית מזרחית היתה לשכת לחם הפנים והתם קחשיב לשכת לחם הפנים הרביעית ללשכת הטלאים שהיתה במקצוע צפונית מערבית נמצא דלשכת לחם הפנים היתה במקצוע צפונית מזרחית כשהלך דרך הימין מצפון למערב וממערב לדרום ומדרום למזרח ומשני אקושיא קמייתא לשכת הטלאים אקצויי מקציא מאן דאתי מצפון מתחזיא ליה בדרום ומאן דאתי מדרום מתחזיא ליה בצפון פי' לשכת הטלאים היתה ניראית בשתי המקצועות שארוכה היתה ועומדת במערב ומארכת לצד צפון ולצד דרום מאן דאתי מצפון ורואה אותה רחוקה מקרן צפונית מערבית חושב אותה שעומדת בקרן מערבית דרומית ודאתי מדרום מתחזיא ליה משוכה לצפון כזה וקאמר התם מסתברא דבמערבית דרומית הויא כלומר קרובה יותר לדרום מלצפון כמו שציירתי ממאי מדרמינן לחם הפנים אלחם הפנים ומשני מר חשיב דרך ימין ומר חשיב דרך שמאל. פי' הך תנא דמדות דהכא חשיב דרך ימין כדמפרש בהדיא דקא אזיל ומני מדרום למזרח וממזרח לצפון ומצפון למערב וממערב לדרום והבא להקיף סביב הבית ומקיפו דרך ימין מבחוץ זהו סדר הקיפתו ולכך לחם הפנים לשכה שניה לה בקרן דרומית מזרחית ותנא דמסכת תמיד קא חשיב דרך שמאל ולשכת טלאים במקצוע דרומית מזרחית נמצא לשכת לחם הפנים רביעית לה במקצוע מזרחית דרומית כשהקיף דרך שמאל. א''א בשלמא דקריב טפי למערבית דרומית היינו דמתרץ לחם הפנים אלחם הפנים אלא א''א בצפונית מערבית הואי מאי תירוצא דלחם הפנים דכי מני נמי דרך שמאל הויא לחם הפנים שהוא רביעית לה במקצוע דרומית מערבית כיון דלשכת הטלאים במערבית צפונית ופריך התם והאמר מר כל פינות שאתה פונה לא יהא אלא דרך ימין ומשני ה''מ בעבודה אבל הכא חושבנא בעלמא הוא. והא דלא פריך התם דהכא תנן במזרחית צפונית בה גנזו בית חשמונאי [אבני המזבח] צפונית מערבית בה יורדין לבית הטבילה והתם קרי להו לשכת החותמות ולשכת בית המוקד וי''ל דהתם קרי להו בשם עיקר תשמישן והכא קאמר דגם אלו דברים עשו להם ותימה אמאי לא משני בלחם הפנים אקצויי מקציא מאן דאתי מדרום לצפון מתחזיא ליה מזרחית צפונית ומאן דאתי מצפון לדרום מתחזיא ליה דרומית מזרחית וי''ל דלשכת בית המוקד היה בה תשמיש רב והיתה גדולה אבל לשכת לחם הפנים היה בה תשמיש מעט ולא היתה גדולה ולא שייך בה למימר אקצויי מקציא. 
<h3>[פירוש הרא''ש]</h3>
------
מ''ו. היו בבית המוקד, [צ''ל] היו לבית המוקד, אות ב' נמחק. לשכת לחם הפנים מזרחית צפונית בה גנזו, [צ''ל] לשכת עושה לחם הפנים מזרחית צפונית שבה גנזו. 
<h3>[שיטה מקובצת]</h3>
------
הלשכות הבנויות לקדש ופתוחות לחול, אם היו גגותיהן שוים עם קרקע העזרה, תוכן חול וגגותיהן קדש, אם אינן שוים, אף גגותיהם חול, שהגגות והעליות לא נתקדשו. לפיכך גגין אלו אין אוכלין שם קדשי הקדשים ולא שוחטין קדשים קלים. היו בנויות בחול ופתוחות לקדש, תוכן קדש לאכילת קדשי הקדשים אבל אין שוחטין שם (קדשי ה)קדשים קלים. והנכנס לשם בטומאה לוקה, וגגותיהן חול לכל דבר. המחלות הפתוחות לעזרת קדש. והפתוחות להר הבית, חול. והחלונות ועובי החומה, כלפנים, בין לאכילת קדשי הקדשים בין לטומאה. לר''ם. 
<h3>[הבתים — שערי בית המקדש שער רביעי]</h3>
------
[יומא י''ז ע''א] תוד''ה ומר קא חשיב דרך וכו' דקיימא במזרח ומאן וכו' בצפון ולשכת טלאים בצפונית מערבית. ומ''ש ולשכת לחם הפנים מזרחית צפונית, נ''ב גיליון, וי''ל דלשכת הטלאים צ''ל אקצויי מקצי, דבתמיד אמר שהיתה בצפונית מערבית, ובמדות אמר שהיתה במערבית דרומית. אלא התנא רוצה להראות לנו אקצויי מקציא והכל אמת. אבל לשכת לחם הפנים דבמדות אמר שהיתה במזרחית דרומית, ובתמיד לא נזכר באיזה מקום היתה, מנלן לבדות מלבנו ולומר אקצויי מקציא. טוב לנו לומר דרך שמאל קא חשיב וקסבר כמשנת מדות. הראב''ד ז''ל. גיליון ע''כ. רב אדא בריה דרב יצחק אמר האי לישכה אקצויי מקציא. וא''ת אמאי לא משני אלישכת לחם הפנים הכי. וי''ל דלא שייך אקצויי מקציא. מדלא קתני במקצוע, כדקתני בלישכת הטלאים. תוד''ה והא אמר מר וכו'. ונראה לי לתרץ דמיש גמרינן וכו' הפנים נמי הוה מצי לשנויי וכו' בתוך העזרה היו אחת במקצוע מערבית צפונית של עזרה ואחת במקצוע צפונית מזרחית של עזרה שהוא דרומו של בית המוקד. ונ''ב ספר אחר, לשכת החותמות במקצוע מערבית דרומית דעזרה דרך ימין, ולשכת בית המוקד במקצוע דרומית מזרחית דעזרה. ולשכת לחם הפנים במקצוע מזרחית צפונית בעזרה כשתמנה. ונ''ב כך גירסת הראב''ד ז''ל בדברי התוספות. עד כאן. שם באותו דיבור. ומסתמא העזרה גדולה יותר מבית המוקד. ונ''ב גיליון, ועוד דדוחק לומר דלשכת בית המוקד היתה בעזרה, שהרי תנא קרי לה לשכת בית המוקד, משמע שהיתה בבית המוקד. ועוד שהרי בסוף מתניתין דמדות ומייתי לקמן בשמעתין, דקא חשיב שש לשכות היו בעזרה, ולא קא חשיב הני. הראב''ד ז''ל גיליון. ע''כ. 
<h3>[תוספות רבינו פרץ — יומא]</h3>
------
[יומא י''ז ע''ב] מאי תרצת דלחם הפנים. פ' כי כשתחזור על ימינך מקרן צפונית מערב' תמצא הקרן הד' מזרח' צפונ' ואם תחזור על שמאלך יהיה הקר' הד' דרומית מערבית והנה בין על ימינך בין על שמאלך לא יהיה הד' דרומ' מזרח' הנאמר במס' מדות ולא יעמוד לך תירוץ בימין ושמאל כלל. לשכת לחם הפנים מנה אותה תנא דתמיד אחר שלש לשכות ולא הזכיר באי זו קרן היתה מיהו הנה התחיל מלשכת הטלאים שהיתה בקרן מערב' דרומ' כאשר פירשנו וכאשר אתה מתחיל מקר' מערב' דרומ' ופונה על ימינך אתה פוגע דרומית מזרחית לשכת (לחם הפנים) החותמות ומאחריה קר' מזר' צפו' לשכת בית המוקד ומאחריה קר' צפו' מערב' לשכת לחם הפנים ותנא דמסכת מדות אמ' דרו' מזר' היא היתה לשכת לחם הפנים בפר' ראשון והא רמיא ממס' מדות על מס' תמיד. ומפרקי' כשאתה חוזר על שמאלך ומסבב על הקרנות תמצא אחר מערב' דרומ' מערב' צפונ' ואחריו צפונ' מזרח' ואחריו הקרן הד' דרומ' מזרח' ולשם היתה לשכת לחם הפנים אליב' דתנא של מס' מדות ולפי' נמצא תנא דמס' מדות פונה בחשבונו על השמאל ותנא דתמיד פונה בחשבונו על ימינו. 
<h3>[פירוש קדמון — יומא]</h3>
------
[ע''ז נ''ב ע''ב] מזרחית צפונית, במ' מדות [פ''א מ''ו] גבי לשכת בית המוקד. ששקצום לע''ז, שבנאום לע''ז, וה''נ ס''ל למק' דאין נאסרות אפי' ע''י מעשה משום דלאו דידהו הוו ואפ''ה פסלינהו לגבוה, ורב פפא גופיה מצי לתרוצי ליה התם ע''י מעשה אפי' ע''י הדיוט נאסרה, אלא חד מתרי טעמי נקיט. 
<h3>[חדושי הראב''ד — ע''ז]</h3>
------
<h2> פ''א מ''ז.</h2>
ושני שערים היו לבית המוקד אחד פתוח לחיל בצפון הלשכה ואחד פתוח לעזרה בדרומה של לשכה ודרך בה נכנסים לחפש העזרה בכל יום כמו שביארנו בתמיד והוסיף ר' יהודה לפרש שזה שפתוח לעזרה היה פשיפש קטן ר''ל פתח קטן שבו נכנסין לבלוש את העזרה וביאר אחר כן שבית המוקד היה כיפה ובית גדול מוקף רובדין של אבן וזקני בית אב היו ישנין שם ומפתחות העזרה בידם ופרחי כהנה איש כסותו בארץ כמו שביארנו במשנה ראשונה של תמיד ואמר אחר כן שמקום היה שם אמה על אמה שבו טבלא של שיש וטבעת היתה קבועה בה ושלשלת המפתחות תלויה באותה טבעת וכשהגיע זמן הנעלה הגביה את הטבלא מן הטבעת ונטל את המפתחות מן השלשלת ונעל הכהן מבפנים פי' שמנעליהן היו עשויים בדרך שאפשר לנעול בפנים המנעול שבחוץ ובן לוי ישן לו מבחוץ גמר מלנעול החזיר את המפתחות לשלשלת ואת הטבלא למקומה ונתן כסותו עליה וישן לו ואם אירע קרי באחד מהן יוצא והולך לו במסבה ההולכת תחת הבירה ונרות דולקין מכאן ומכאן עד שמגיע לבית הטבילה וחוזר לו כמו שפירשנוה בתמיד ור' אליעזר בן יעקב אומר שאין טבול יום הולך לבית המוקד אלא יוצא במסבה שתחת החיל ויוצא להר הבית והולך לו בטדי והוא שער הצפוני מהר הבית כמו שפירשנו למעלה ואין הלכה כמותו אלא כתנא קמא. 
<h3>[חדושי המאירי]</h3>
------
מה שהיה פתוח לעזרה כלו' אותו שהיה פתוח לעזרה, לא זה שנכנסין בו לעזרה שבו נכנסים לבלוש לחפש ששם היה התקון כדתנן בתמיד בפ''ק נטל את המפתח ופתח את הפשפש נכנס מבית המוקד לעזרה היה בו תקון כו'. 
<h3>[פירוש רבינו שמעיה]</h3>
------
פשפש קטן היה לו שבו נכנסין לבלוש את העזרה — פי' לחפש, תרג' ''ויחפש'' (בראשית ל''א, ל''ה) ובלש. 
<h3>[הערוך ערך בלש]</h3>
------
פשפש. (בין) שער קטן עומד תוך שער גדול. לבלוש את העזרה. לחפש אם חסר כלום כדתנן בפ''ק דתמיד [כ''ו ע''ב]. 
<h3>[פירוש הרא''ש]</h3>
------
פ''א מ''ז. זה שהיה פתוח, [צ''ל] זה שהוא פתוח, תיבת שהיה נמחק. מ''ט. ושלשלת שהמפתחות היו תלויות בה, [צ''ל] ושלשלת המפתחות היתה קבוע בה. 
<h3>[שיטה מקובצת]</h3>
------
בשחר סמוך לקריאת הגבר לפניו או מאחריו היה בא הממונה, ודופק אל פתח בית המוקד, ששם היו הכהנים ישנים והם פתחו לו. נטל את המפתח, ופתח הפשפש והוא השער הקטן שבין המוקד ובין העזרה, ונכנס לעזרה, ונכנסו אחריו הכהנים. שתי אבוקות של אור בידם, ונחלקו לשתי כתות, אחת הולכת באכסדרה דרך המערב, ואחת הולכת באכסדרה דרך המזרח, והיו בודקין והולכין את כל העזרה, עד שהם מגיעין למקום עושי חביתין, לעשות חבתן. כסדר הזה היו עושין בכל לילה, חוץ מלילי שבת שאין בידם אור, אלא בודקין בנרות הדלוקין שם מערב שבת. לר''ם. 
<h3>[הבתים — שערי בית המקדש שער חמישי]</h3>
------
<h2> פ''א מ''ח.</h2>
בית המוקד כיפ' הגג היה עשוי כמין כיפה על הרצפה. רובדין של אבן, בפ''ק דתמיד [כ''ו ע''ב] מפ' גזרתא דמצטותא דסלקי להו לאצטות' פי' אבני גזית בולטין מן החומה כדי לעלות למקומות שהיו מכוונים להם בחומה שישנים שם. בידם אצלם, איש כסותו לשון כר וכסת'. 
<h3>[פירוש רבינו שמעיה]</h3>
------
בית המוקד — כיפה ובית גדול היה מוקף רובדין של אבן — פי' מצבות. [הערוך ערך רבדגב]. ופרחי כהונה איש כסותו בארץ — פי' בני כהנים הראויים לעבודה. 
<h3>[הערוך ערך פרחגג]</h3>
------
רובדין של אבן. בפ''ק דתמיד [שם] [רובדין מאי ניהו] גזרתא דאצטוותא דסלקא לאצטוותא פי' מעלות היו בחומה מאבני גזית שהיו עולים [על ידם] לאיצטוות רחבות מתוקנות לישן שם. ומפתחות העזרה בידם. ברשותן כדמפרש ואזיל. 
<h3>[פירוש הרא''ש]</h3>
------
<h2> פ''א מ''ט.</h2>
מקום היה שם בבית המוקד [וטבעת] היתה קבועה בה ברצפה. הגיע זמן הנעילה של שערי עזרה. הגביה הטבלא מן הטבעות שהטבעת היתה קבועה בריצפה ולא היתה עגולה אלא כזה ח והטבלא היתה קבועה מצד אחד בריצפה כמין כיסוי של תיבה וכשרוצה להסגיר' היה שוקע הטבעת דרך נקב שהיה בטבלא ומהדק הטבלא על הריצפה וכשהיה רוצה לפתוח אז מגביה הטבלא מן הטבעת (של) [ונטל] המפתחות מן השלשלת שהיו באותו מקום שהיו אמה על אמה. שלשלת שבה תולין המפתחות מהעזרה ונעל הכהנים מבפנים וכשנעלו הלוים כל שער העזרה היה נועל הכהן גם בית המוקד והכהן שומר בפנים ובן לוי ישן לו מבחוץ דבעינן שישמרו הכהנים עם הלוים דכתיב וישרתך במסכת תמיד כו'. ונתן כסותו עליה על הטבלא שהיה כהן ישן שם. במסיבה עגול שהיו שם יורדות לבית הטבילה, תחת הבירה בזבחים טבול יום [ק''ד ע''ב] ובריש יומא [ב' ע''א] פליגי בה ר' יוחנן וריש לקיש חד אמר מקום יש בהר הבית ובירה שמו וחד אמר כל המקדש כולו קרוי בירה שנאמר ואל הבירה אשר הכינותי ויוצא הולך לו למעלה בבית המוקד וישב עם אחיו הכהנים ואעפ''י שטבול יום אסור ליכנס במחנה לויה מותר ליכנס בבית המוקד, במסיבה הולכות תחת החיל מקום הוא בהר הבית, יוצא והולך לו בטדי פירש בערוך דרך הר הבית וכ' מפרש שהי' הולך במחילה שתחת הר הבית כנגד אותו שער שבצפון שנקרא טדי. וי''א בטדי לשון הצניעות יסד רבינו משולם ברבי' קלונימוס ברהיטי' של יום הכפורים כי טפסרי טוהר בטעמים יטידוך פי' יצניעוך כלומר ידברו בצניעות ואני שמעתי כי יטידוך. 
<h3>[פירוש רבינו שמעיה]</h3>
------
וטבלא של שיש וטבעת קבועה בה — כמו ''רצפת בהט ושש'' (אסתר א', ו'). [הערוך ערך ששגא]. במסיבה ההולכת תחת הבירה — פי' תחת המקדש. 
<h3>[הערוך ערך בירה]</h3>
------
ומקום היה שם אמה על אמה וטבלא של שיש. כל הבית היה מרוצף באבני שיש מחוברות בסיד ובנין אבל טבלא זו שהיא אמה על אמה לא היתה מחוברת והיה תחתיה חלל וטבעת היתה בה קבועה מלמעלה להגביה את הטבלא כדי ליטול את המפתח ולמטה כלפי הקרקע היתה שלשלת תלויה בה ובאותה שלשלת הי' מחבר כל המפתחות. הגביה הטבלא בטבעת. כלומר עם הטבעת הקבועה בה. ובן לוי ישן לו מבחוץ. מחוץ לשער בהר הבית. במסיבה. בנין תחת הקרקע. תחת הבירה. בריש יומא [ב' ע''א] ופרק טבול יום [זבחים ק''ד ע''ב] רבי יוחנן וריש לקיש חד אמר מקום בהר הבית ובירה שמו וח''א כל הבית קרוי בירה. תחת החיל. סמוך לשער הטדי שבצפון ובערוך פי' יוצא והולך בטדיא) בהר הבית שנקרא טדי. [פירוש הרא''ש]. א) בערוך איתא שער הצפוני נקרא טדי וכצ''ל. 
<h3>[חשק שלמה על פי' הרא''ש]</h3>
------
[פסחים פ''ו ע''א] ואמר ר' יוחנן מחילות לא נתקדשו. פלוגתא דתנאי הוא [דהא] דר' יוחנן אתמר אמתניתין דתמיד פ''ק דתנן אירע קרי באחד מהם הולך לו במסיבה שתחת הבירה ואמר ר' יוחנן בגמרא זאת אומרת מחילות לא נתקדשו ואותה (ש)משנה שנויי' (כמו) [נמי] במסכת מדות [ספ''א] וקתני סיפא ר' אליעזר בן יעקב אומר במסיבה ההולכת תחת (החול) [החיל] יוצא והולך לו אלמא קסבר לא נתקדשה וה(כ)א דפריך הכא מדר' יוחנן לפי שסתם משנה היא (דתמיד) [בתמיד] וחושבה עיקר, והא דפשיטא לן בפ''ב דזבחים [דף כ''ד ע''א] דכי קדיש דוד רצפה עד ארעית תהומא קדיש התם בנעקרה האבן דהוי כי פתוח לקודש, מיהו קצת קשה דמאי נפקא מינה במאי דקדיש עד ארעית תהומא הא אפילו בנויות בחול כה''ג קודש כיון דפתוחות לקודש. ת''ש גגו קודש. ג''כ (ד)היינו ממילתי' דר' יהודה ואגג דהיכל קאי ואע''ג דאמר לעיל שאני היכל הני מילי עיליתא דכתיבי בקרא אבל גגו לא כתיב(י). 
<h3>[תוספות ר''ש ב''ר אברהם משאנץ — פסחים]</h3>
------
לא היו כהנים ישנים בבגדי כהונה, אלא מקפלין אותן, ומניחין אותם תחת ראשיהם, ולובשין בגדי עצמן, וישנים על הארץ, כדרך כל שומרי חצרות המלכים לא שיישנו על המטות. אירע קרי לאחד מהם הולך במסבה שתחת הקרקע שהמחלות הפתוחות להר הבית לא נתקדשו, וטובל, וחוזר ויושב אצל אחיו הכהנים, עד שפותחין השערים בבקר, ויוצא והולך לו. לר''ם. 
<h3>[הבתים — שערי בית המקדש שער חמישי]</h3>
------
ר''ש פ''א מ''ט. ד''ה והולך לו בטדי, שער (הדרום) [הצפון]. [צ''ל] שער הצפון כדאמרינן לעיל טדי מן הצפון וכן פי' בערך טדי. 
<h3>[שיטה מקובצת]</h3>
------
<h2> פ''ב מ''א.</h2>
הר הבית היה חמש מאות אמה על חמש מאות אמה — פי' הר שהבית בנוי עליו ארכו חמש מאות אמה ורחבו חמש מאות ומסובב חומה בלא קורות. 
<h3>[הערוך ערך הרגא]</h3>
------
והא לך עיקרי בניינו כמו שמפורש במסכת מדות. והר המוריה נקרא הר [ה]בית בלשון משנה, שנינו שם (פ''ב מ''א) הר הבית היה חמש מאות אמה על חמש מאות אמה והיה מוקף חומה סביב (ע''פ רמב''ם בית הבחירה פ''ה ה''א) וחמשה שערים היו לו להר הבית שני שערי חולדה מן הדרום משמשין כניסה ויציאה וקיפונוס מן המערב משמש כניסה ויציאה וטדי מן הצפון לא היה משמש כלום (מדות פ''א מ''ג). וכל השערים שהיו שם היו שקופות חוץ משער הטדי שהיו שתי אבנים מוטות זו על זו (פ''ב מ''ג). עוד היה שם שער מזרחי ועליו שושן הבירה מצויירת (פ''א מ''ג). וכל הכתלים שהיו שם היו גבוהים חוץ מכותל [ה]מזרחי שהכהן השורף את הפרה עומד בהר המשחה ומתכוון ורואה פתחו של היכל בשעת הזיית הדם (פ''ג מ''ד). לפנים מחומת [הר] הבית היה סורג והיא מחיצה המוקפת סביב גבוה עשרה טפחים, ולפנים ממנו החיל עשר אמות (ע''פ רמב''ם שם פ''ה ה''ג). עד כאן מהלך בשוה, ועולה מן החיל לעזרת נשים בשתים עשרה מעלות רום כל מעלה חצי אמה ושלחה חצי אמה (ע''פ רמב''ם שם פ''ו ה''א). פירוש ושלחה משך רוחב המעלה חצי אמה. ועזרת נשים היתה מאה ושלשים וחמש אורך על רוחב מאה ושלשים וחמש, וארבע לשכות היו בארבע מקצעותיה של ארבעים [ארבעים] אמה ולא היו מקורות וכן הם עתידין להיות שנאמר (יחזקאל מ''ו כ''א) ויוציאני אל החצר החיצונה ויעבירני אל ארבעת מקצעות החצר וגו' ואומר והנה חצרות קטורות ואין קטורות אלא שאין מקורות, ומה היו משמשות דרומית מזרחית היא הייתה לשכת הנזירים ששם הנזירים מבשלים את שלמיהן ומגלחין את שערן ומשלחין תחת הדוד ובמזרחית צפונית היתה לשכת דיר העצים ששם הכהנים בעלי מומין מתלעין בעצים שכל עץ שנמצא בה תולעת פסול (מדות פ''ב מ''ה). ובאותה לשכה נגנז הארון כדאיתא במסכת שקלים (פ''ו ה''א). ובפרק כל קרבנות צבור (מנחות פ''ה ב') אמר שמואל לא שנו אלא לח אבל יבש גוררו וכשר. צפונית מערבית לשכת המצורעים (מדות שם). בפרק קמא דיומא (ט''ז א' רש''י ד''ה לשכת) מפרש ששם המצורעים טובלים. מערבית דרומית אמר רבי אליעזר בן יעקב שכחתי מה היתה משמשת אבא שאול אומר שם היו נותנין שמן ויין והיא היתה נקראת לשכת בית שמניא וחלקה היתה בראשונה והקיפוה גזוזטרא שהנשים רואות מלמעלה והאנשים מלמטה (מדות שם) בשמחת בית השואבה כדאמר בפרק החליל בסוכה (נ''א ב'), כדי שלא יהו מעורבבין. ומהלך כל עזרת נשים בשוה וחמש עשרה מעלות עולות מתוכה לעזרת ישראל (ע''פ רמב''ם שם פ''ו ה''ב) כנגד חמש עשרה שיר המעלות שבתהלים (ע''פ מדות שם). ולשכות היו תחת עזרת ישראל ופתוחות לעזרת נשים ששם כהנים [נ''א הלויים] נותנים כינורות ונבלים ומצלתים וכל כלי השיר. עזרת ישראל היתה אורך מאה שלשים וחמש על רוחב אחד עשרה אמה וכן עזרת כהנים היתה אורך מאה שלשים וחמש על רוחב אחד עשרה, וראשי פספסין מבדילין בין עזרת ישראל לעזרת כהנים ואמר רבי אליעזר בן יעקב, שמשנתו קב ונקי, מעלה היתה ביניהם גבוה אמה והדוכן נתון עליה (מדות שם מ''ו), פירוש היו שם הלוים עומדין בשעה שאומרין שירה על הקרבן וכן שלש מעלות של חצי חצי אמה נמצאת עזרת כהנים גבוה מעזרת ישראל אמה ומחצה כך מוכיח ביומא (ט''ז א'). ופירש שם רש''י (ד''ה ומתכוין ורואה) שכל השערים מכוונין זה כנגד זה, שער הר הבית כנגד שער של עזרת נשים ושל עזרת נשים כנגד שער העזרה גדולה ושער העזרה כנגד פתח ההיכל עד כאן לשונו. כל העזרה היתה בין המזרח למערב מאה ושמנים ושבע כיצד מקום דריסת רגלי ישראל אחת עשרה אמה מקום דריסת רגלי הכהנים אחת עשרה אמה, המזבח שלשים ושתים אמה בין האולם ולמזבח עשרים ושתים אמה ההיכל מאה אמה ואחת עשרה אמה לאחורי בית הכפורת (פ''ה מ''א). לשון זה פרש''י במסכת יומא (ט''ז ב' ד''ה רובא ע''ש) מן הצפון לדרום היתה מאה שלשים וחמש אמה כיצד מכותל צפונית לננסין שמנה אמות, והם עמודים נמוכים התקועים בארץ ואונקליות של ברזל קבועים בהם שבהן תולין הבהמה להפשיט (מדות פ''ג מ''ה), ומן הננסין לשולחנות ארבע הרי י''ב ומקום השלחנות זו אצל זו אינו פחות מארבע והם היו שמנה שלחנות כדתנן בשקלים (פ''ו ה''ג) נתונות ארבע בראש ארבע נמצאו ארבע זו אצל זו ברוחב הרי שש עשרה ומשם לטבעות ארבע הרי עשרים ומקום הטבעות עשרים וארבע ומן הטבעות למזבח שמנה הרי חמשים ושתים והכבש והמזבח ששים ושתים הרי מאה וארבע עשרה נשארו עשרים ואחת חלקהו חציו למקום הננסין וחציו בין כבש לכותל ולא הוצרך לפרש רוחב השולחנות במשנה לפי שנתפרשו בספר יחזקאל ע''כ דבריו. מכותל צפוני של עזרה עד כותל המזבח וכנגדו מכותל האולם עד כותל מזרחי של עזרה שהוא אורך ששה ושבעים, כל המרובע הזה הוא הנקרא צפון והוא המקום ששוחטין בו קדשי הקדשים (רמב''ם שם פ''ה הל' ט''ו—ט''ז). ששה לשכות היו בעזרת ישראל שלש בצפון ושלש בדרום שבדרום לשכת המלח, לשכת הפרוה, לשכת המדיחין, לשכת המלח ששם היו נותנין מלח לקרבן, לשכת הפרוה ששם היו מולחין עורות קדשים ועל גגה הייתה הטבילה לכהן גדול ביום הכפורים, לשכת המדיחין שם היו מדיחים קרבי קדשים ומשם מסיבה עולה לגג בית הפרוה, והשלש שבצפון לשכת הגזית, ולשכת הגולה, ולשכת העץ, לשכת הגזית ששם סנהדרי גדולה יושבת, וחציה היה קדש וחציה היה חול ולה שני פתחים אחד לקדש ואחד לחול ובחצי של חול היו סנהדרין יושבים כך המסקנא בפ''ב דיומא (כ''ה א'), לשכת הגולה שם היה בור הגולה שממלאין ממנו בגלגל ומשם היו מספיקין מים לכל העזרה, לשכת העץ אמר ר' אליעזר בן יעקב (מדות פ''ה מ''ד) שכחתי מה שהיתה משמשת אבא שאול אומר לשכת כהן גדול היתה והיא היתה אחורי שתיהן וגג שלשתן שוה, ואותה לשכת העץ היא הנקראת במסכת יומא בפרק קמא (ב' א') לשכת פרהדרין (ע''פ לשון רמב''ם שם הי''ז), או שמא היתה לשכת בית אבטינס ולשכת פרהדרין הייתה בדרום כי בזה מסופק התלמוד ביומא (י''ט, א'). 
<h3>[סמ''ג עשין סימן קס''ג]</h3>
------
במקום אשר נבנה בו בית המקדש נקרא הר הבית, והוא הר המוריה. כתב הר''ם הר הבית והוא הר המוריה, היה חמש מאות אמה על חמש מאות אמה, והיה מוקף חומה וכפין על גבי כפין היו בנויות מתחתיו, מפני אהל הטומאה. וכולו היה מקורה, סטו לפניו מסטו. מה שכתב הר''ם וכלו היה מקורה, הוא מה שאמרו חכמים הר הבית סטו כפול היה, סטו לפנים מסטו, וביארו המפרשים שתי אצטבאות זו לפנים מזו שהיו מקיפות כל הבית לישב עליהם. 
<h3>[הבתים — שערי בית המקדש שער שני]</h3>
------
העזרה לא היתה מכוונת באמצע הר הבית, אלא רחוקה מדרום היתה הר הבית יותר מכל הרוחות, וקרובה למערבו [יתר מכל הרוחות. ובינה ובין הצפון יתר ממה שבינה ובין המערב, ובינה ובין המזרח] יותר ממה שבינה ובין הצפון. לר''ם. 
<h3>[הבתים — שערי בית המקדש שער שני]</h3>
------
הפרק השני בע''ה והוא נמשך לסדר תכונת הבית ואמר שהר הבית והוא הר המוריה והוא ההר שהעזרה בתוכו והוא כלו מוקף חומה סביב ההר במישור שלפניו ורחבה גדולה היתה בין החומה להר ואמר על הר זה שהיה כלו חמש מאות אמה על חמש מאות אמה רבו מן הדרום כלומר שהמקום הפנוי שמצד הדרום גדול יותר מן המקום הפנוי של שאר הרוחות ושני לו לענין זה המזרח ושלישי לו לענין זה הצפון ומיעוטו מן המערב ונמצא שהרוחק שבין חומת הר הבית והעזרה לצד דרום גדול מן הרוחק שביניהם מצד המזרח ורוחק שביניהם מצד המזרח גדול מן הרוחק שביניהם [מצד הצפון ורוחק שביניהם מצד הצפון גדול מן הרוחק שביניהם] מצד המערב ומקום שהיה רוב מדתו שם היה רוב תשמישו. 
<h3>[חדושי המאירי]</h3>
------
הר הבית היה ת''ק אמה על ת''ק אמה. נקרא הר על שם נכון יהיה הר בית ה' בראש ההרים והיתה היקף הר הבית ת''ק אמה על ת''ק אמה מרובע ובו היו החיל ועזרת נשים והעזרה וההיכל ורמז לת''ק [שמות כ''ז] אורך החצר מאה באמה ורחב חמשים בחמשים שאין ת''ל בחמשים מלמד שבחצר המשכן א' מחלק חמשים שבהר הבית כיצד חלוק ת''ק על ת''ק והרצועות נ' על נ' יהיו ק' רצועות של נ' על נ' הרי חצר המשכן א' מחמשים מהר הבית. ורובו מן הדרום. רוב בנין הלשכות היו בדרומו של ת''ק על ת''ק והיינו דכתיב ביחזקאל [מ'] ויניחני אל הר גבוה מאד ועליו כמבנה עיר מנגב שהיה מבונה הבנין עליו מנגב כההיא דרש''י פ''קא) דסוטה וחברון שבע שנים נבנתה הא דכתיב [תהלים מ''ח] ירכתי צפון קרית מלך רב לפי שמקום שחיטת קדשי קדשים בצפון. שני לו מן המזרח. כמו שני למלך שהוא שפל ממנו וכך לא היתה המזרח מבונה כמו הדרום וכן הצפון שפל מן המזרח והמערב מן הצפון. שם היה רוב תשמישו. כי בחדרים והלשכות היו משתמשים. [פירוש הרא''ש]. א) צ''ל פ''ז ל''ד ע''ב ושם פירש''י מבונה לשון אבנה ממנה כלומר מיושבת. 
<h3>[חשק שלמה על פי' הרא''ש]</h3>
------
נחזור לבית המקדש. מכל מקום צריכין אנו לדעת גדר וגבול מקום האסור וחייב ליכנס היום שם בבית הקדוש. גרסינן פרק אי זהו מקומן (זבחים נ''ה ב') אמר רב יהודה אמר שמואל אין חייבין משום טומאה אלא על אורך קפ''ז על רוחב קל''ה, וזהו מכותל העזרה המזרחית שהוא תחלת עזרת ישראל עד כותל העזרה המערבי, ונבאר זה בג''ה הנה בקצרה ואם שהארכנו בו במקום זולתו. הר הבית הוא מרובע רבוע מוקף חומה חמש מאות אמה על חמש מאות אמה. ובדברי יחזקאל הנביא (מ' י''ז—י''ט) יקרא הר הבית חצר החיצונה והעזרה חצר הפנימית. ואליו חמשה שערים, האחד במזרח לצד הר הזיתים ונקרא שער שושן מפני שעליו שושן הבירה. מסכת מנחות פרק שתי הלחם (צ''ח א') תנן התם שער המזרחי ועליו שושן הבירה צורה. מאי טעמא רב חסדא ורב יצחק בר אבדימי חד אמר כדי שידעו מהיכן באו, וחד אמר כדי שתהא אימת מלכות עליהם. שנים בדרום ונקראים שערי חולדה, ואחד מן הצפון ונקרא טדי, ואחד אל המערב ונקרא שער הקיפונוס. וכלם משמשין כניסה ויציאה חוץ מן הטדי. רוחב כל שער עשר באמה וגבהו עשרים ויש להם דלתות וכדאיתא מסכת מדות פרק ב' (מ''ג) כל הפתחים שהיו שם גבהן עשרים אמה ורחבן עשר אמות חוץ משל אולם. כל השערים שהיו שם היו להם שקופות חוץ משער הטדי שהיו שתי אבנים מוטות זו על גב זו. כל השערים שהיו שם נשתנו להיות של זהב חוץ משערי ניקנור מפני שנעשה בהם נס. ויש אומרים מפני שנחשתן מצהיב, ואין זה ניקנור דסוף פרק סדר תעניות (תענית י''ח ב').
לפנים מזאת החומה היה כותל מכלונסאות ונסרים, לא מאבנים ולא מאדמה, גבהו עשרה טפחים מקיף סביב סביב ושמו סורג, וכשנכנסו יונים להיכל פרצו בו שלש עשרה פרצות וחזרו וגדרום. לפנים מהסורג הוא החיל, והוא מקיף לא כמו שיעור חומת הר הבית והסורג, אלא שהוא מקיף מרובע ארוך שכ''ב על קל''ה לחוד, וזה כולל כל הבנין וכל הקנין. בזה החיל יש בו שבעה שערים שלשה מן הדרום ושלשה מן הצפון ואחד במערב. שבדרום הם שער המים, שער הקרבן, שער הדלק. ושבצפון הם שער המוקד, שער הקרבן, שער הניצוץ. ושל מערב הוא שער הפרבר, והוא מכוון כנגד בית קדשי הקדשים באמצע. ועל זה השער כלומר הפרבר הוא שאמרו ריש מסכת מדות (פ''א מ''א) בזכרם מקומות שבהם שומרים המקדש ואחד לאחרי בית הכפורת, וזהו שאמרו (תמיד כ''ז א') כלפי בר, כלומר שהיה המשמר מחוץ לחומת העזרה. והטעם בזה שהשומר לא יוכל להיות בעמידה כל הלילה, ולא היה יכול לישב אם היה עומד בפנים שאין ישיבה בעזרה אלא למלכי בית דוד בלבד, ולזה היה שומר מחוץ לחומת העזרה והוא בתוך חומת הר הבית וכל שכן הסורג. ואין זה מה שהזכירו ז''ל פרק אי זהו מקומן (זבחים נ''ה ב') אחרי בית הפרוכת מאי, ת''ש דאמר רמי בר חמא אמר רב לול קטן פתוח היה אחורי בית הפרוכת גבוה שמונה אמות כדי להכשיר העזרה. ולול אינו שער והשערים והפתחים נגדרים למעלה כמה הם, ולאבא יוסי בן יוחנן מסכת שקלים (פ''ו מ''ג) היו השערים שלש עשרה, ולחכמים שבעה לחוד. נמצא שהפרבר היה בחומת החיל המערבית, והלול היה בכותל ההיכל המערבית לפי דברי רמי בר חמא, ואם כן יהיה ההיכל פתוח למזרח ולמערב. ואין לתמוה על זה הלול, כי לא היה לפי הנראה בכותל קדש הקדשים עצמו, דגרסינן מסכת מדות (פ''ד מ''ז) מן המזרח למערב מאה אמה, כותל האולם חמש, והאולם אחת עשרה, כותל ההיכל שש, ותוכו מ' אמה ואמה טרקסין, ועשרים אמה לבית קדשי הקדשים, כותל ההיכל שש וכותל התא חמש. נמצא שכותל ההיכל והתא וכותלו מקיפין ההיכל, ואם כן יהיה זה הלול בכותל התא, ויהיה גוף ההיכל כלו שלם ואין לו אלא מפתח ופשפש אמת השחי. מ''מ היו להיכל שני כותלים למערב וביניהם התאים (והאחד עשרים) [ואחת עשרה] אמה שבין ההיכל וחומת החיל, הם מכותל התא ולחיל. והתא, הוא מה שאמר הכתוב (מלכים א' ו' א') כי מגרעות נתן לבית סביב, ולזה היו גם כן בשאר הצדדים, וכדאמרינן (מדות פ''ד מ''ז) מן הצפון ולדרום שבעים אמה, כותל המסיבה חמש, והמסבה ג', כותל התא ה', והתא שש, וכותל התא ה', ובית הורדת המים שלש אמות, והכותל חמש אמות, והאולם עודף עליו חמש עשרה אמה מן הצפון וחמש עשרה מן הדרום, והוא היה נקרא בית החליפות. זה השכ''ב על קל''ה, מהם קל''ה על קל''ה המזרחיים שהוא עזרת הנשים. נשאר למערב קפ''ז על קל''ה. והיה חומה מפסקת בין עזרת הנשים ובין מרובע קפ''ז על קל''ה. ודע כי כל שבעת השערים שהזכרנו שהם בחומת החיל הם באותו המרובע לבדו, כלומר מקפ''ז על קל''ה. ובאותו המרובע היה עזרת ישראל, והדוכן, ועזרת הכהנים, ומקום המזבח, ומקום בית המטבחיים, והאולם והחילפות, וההיכל כלו.
וקרקע אלו המקומות לא היה שוה אלא יורד ועולה. כיצד אדם נכנס להר הבית דרך שער המזרח שהוא שער שושן, ועובר בסורג עד שמגיע לחיל, וכל זה בשוה ובמישור. וכשהוא רוצה ליכנס לעזרת נשים היה צריך לעלות י''ב מדרגות רום כל אחת חצי אמה ורחבה חצי אמה, וכשעלה אלו הי''ב מדרגות מוצא שער כדי ליכנס באותה עזרה, ושמו שער הקדים או שער התחתון וכדלקמן, ואינו בכלל השערים שהזכרנו. הולך כל רוחב עזרת נשים בשוה ובמישור, עד שמוצא לסוף זה כותל שהוא מפסיק בין עזרת נשים ובין מרובע קפ''ז על קל''ה הולך מצפון לדרום ונקרא זה חומת העזרה, ועליו ועל החיל הוא שאמר (איכה ב', ח') ויאבל חיל וחומה, והיא רחוב וחרוץ (דניאל ט', כ''ה). עולה ט''ו מעלות או מדרגות כראשונה, ומוצא למעלה שער אחד והוא שער ניקנור. הולך במישור י''א אמה על קל''ה ומוצא לפניו מדרגה גבוהה אמה אחת ועליה שלש מעלות, כל מעלה מהם גבהה חצי אמה ורחבה חצי אמה, והוא הנקרא דוכן. עולה והוא בעזרת כהנים ושם מקום מזבח ומטבחיים והכל בשוה ובמישור והוא מה שבין האולם והמזבח. עולה משם לאולם י''ב מדרגות כראשונות, והאולם וההיכל הכל שוה ובמישור. נמצא גובה קרקע ההיכל על קרקע שער שושן כ''ב אמה, וסימניך ב''ך יברך ישראל. העולה בידינו שהשערים שהם למזרח הם חמשה, הראשון שער שושן בחומת הר הבית, השני שער התחתון והוא בחומת החיל והוא כדי לכנס לעזרת נשים, השלישי שער ניקנור שהוא בחומת העזרה, הרביעי הוא שער האולם. והאולם הוא כותל שער שלפני ההיכל ארכו מאה אמה ובאמצעיתו השער גבהו ארבעים רחבו עשרים, בינו ובין כותל ההיכל י''א אמה. וכן לסוף אותם מאה אמה לכל צד מהאולם כותל עד כותל ההיכל המערבית והרוחב שביניהם עשר אמות, ואותו רוחב נקרא בית החילפות והוא מקום הסכינים לגנזם שם. והוא לשון המקרא שנקראים הסכינים חליפות שכן כתוב מחלפים תשעה ועשרים בתחלת ספר עזרא (א' ט'). ועובי כותל זה האולם בכל שלשת צדדיו חמש אמות, הרי שהאולם מקיף ההיכל משלשה צדדין עד חומת המערבית. השער החמישי שער ההיכל, מכוונים זה לזה, וכל אלו הדברים יתבארו ממה ששנינו במסכת מדות.
נמצא שיוכל אדם להקיף ולסבב כל ההיכל מחוץ לכותלי האולם. וזה שאם הוא לפני שער האולם מבחוץ פניו למערב ורוצה להקיף דרך דרום, ילך למזרח ופניו לדרום עד כדי מ' אמה, מחזיר פניו למערב והולך מאה אמה, על ימינו כותל האולם הדרומי ועל שמאלו עובר על שער המים ושער הקרבן ושער הדלק. לסוף אותם מאה אמה מחזיר פניו לצפון והולך מאה אמה גם כן, והוא עתה בין כותל ההיכל המערבית וכותל חומת החיל המערבית, שהרוחב שם י''א אמה, ועל ימינו הלול ועל שמאלו שער הפרבר. לסוף אותם מאה אמה מחזיר פניו למזרח ומהלך בין כותל האולם הצפונית ובין כותל חומת החיל הצפונית, והנה על שמאלו שער הניצוץ, שער הקרבן, שער המוקד. מחזיר פניו לדרום והולך מ' אמה וימינו לכותל האולם המזרחית, ואז הוא שב לפני שער האולם. האמנם מי שיכנס לפנים בשער לא יסבב ההיכל אלא משלשת צדדיו, והם כל פני המזרח וכל פני הדרום והצפון וזה בחילפות, לא לצד המערב כלל לפי שראשי כותלי החילפות המערביים נגמרים כנגד כותל ההיכל המערבית ולא יעברו. ואין הכל ראויים לזה הסיבוב, מדאמרינן מסכת כלים פרק קמא (מ''ח) עזרת כהנים מקודשת ממנה שאין ישראל נכנסים לשם אלא בשעת צרכיהם לסמיכה לשחיטה ולתנופה, וכל שכן משם ולפנים. והכי נמי תניא פרק הקומץ רבה (מנחות כ''ז ב') מחוסרי כפרה שנכנסו לעזרה בשוגג חייבי חטאת, במזיד ענושי כרת. ואין צריך לומר טבול יום ושאר כל הטמאים. וטהורין שנכנסו לפנים ממחיצתם בהיכל כלו בארבעים, מבית לפרכת ואל פני הכפרת במיתה. פרש''י ז''ל (שם ד''ה וטהורין) ממחיצת י''א אמה מקום דריסת רגלי ישראל דכתיב (ויקרא ט''ז ב') ואל יבוא בכל עת. העזרה לא היתה מכוונת באמצע הר הבית, אלא רחוקה מן הדרום של הר הבית יותר מכל הרוחות, וקרובה למערבו יותר מכל הרוחות, ובינה ובין הצפון יותר ממה שבינה ובין המערב, ובינה ובין המזרח יותר ממה שבינה ובין הצפון. נמצא היותר קרוב המערב, אחריו הצפון, אחריו המזרח, אחריו הדרום.
מכל זה יראה כי מה שאנו רואים היום בזמננו זה מהכותלים העומדים האלה, שהם כותלים מחומת הר הבית. עוד היום ניכר שער שושן למזרח והוא סגור אבני גזית. ואם תחלק זה הכותל לשלשה חלקים יהיה זה הפתח בחלק הראשון מצד קרן מזרחי דרומי וכן ניכרים שני שערי חולדה לדרום, וכן ניכר שער הקיפינוס למערב, שער הצפון שהוא הטדי אינו ניכר שאותו צד נחרב. ואנו צריכין לאמת זה בהקש חפושי, וזה שאם היו אלו חומות מרובע שכ''ב על קל''ה, היה קל''ה לבד מצפון לדרום ואנחנו רואים היום שהחומה ההולכת מצפון לדרום הרבה מאד יותר מקל''ה והיא חומת המזרח. ואם נאמר שהם חומות מרובע העזרה, כלומר מרובע קפ''ז על קל''ה, יהיה בזה גם כן הקושיא הראשונה. ועוד שהיה צריך שיהיה רוחב למזרחו קל''ה מעזרת נשים, גם מה שבין חומת הר הבית והסורג, ומה שבין הסורג והחיל, והנה אין אנו רואים שיהיה משפת ההר, כלומר הר המוריה של מזרחו תחתיו הוא עמק יהושפט אלא כמו חמשים אמה או פחות, ואין טעם לומר שנאכל מן ההר כל כך, א''כ בהכרח יש לנו לומר שהם כותלי הר הבית. ולצפון הפתח הסגור אשר במזרח שאמרנו עליו שהוא שער שושן כמטחוי קשת, יש בכותלו שני שערים גבוהים מאד בכיפות מחוץ, ודלתותיהם ברזל והם סגורים לעולם, וקורין להם ההמון שערי רחמים. והישמעאלים הורגלו בזה וקורין להם בא''ב אלרחמ''א. ומסתברא שהם אותם שני שערים שעשה שלמה לגמול חסדים אחד לחתנים ואחד לאבלים ומנודים כמו שנזכר מסכת סופרים (פ''כ) [פי''ט] (הי''ב) רבי אליעזר בן הורקנוס אומר ראה שלמה כת של גומלי חסדים ובנה להם לישראל שני שערים אחד לחתנים ואחד לאבלים ומנודים, בשבת היו מתקבצים יושבי ירושלים ועולין להר הבית ויושבין בין שני שערים הללו כדי לגמול חסדים זה לזה. ושמא לזה קורין להם קצת שערי רחמים. אם כן היום שאנחנו בחטאינו מבחוץ נוכל להתקרב לענין תפלה והשתחויה עד אותם הכתלים, וכן עמא דבר באים עד אותם הכותלים ומתפללים לאל יתעלה לפני אלו השני שערים שהזכרנו. וכבר בקש מהאל יתברך שלמה בתפלתו (מלכים א' ח' ט') שתקובל תפלת המקום ההוא. ומשנת מסכת כלים פרק קמא (מ''ז), טמא מת נכנס להר הבית, ולא טמא מת בלבד אמרו אלא אפילו מת עצמו שנאמר (שמות י''ג י''ט) ויקח משה את עצמות יוסף עמו במחנה לויה. פרק כיצד צולין את הפסח (פסחים פ''ב א') ראש המעמד היה מעמיד את הטמאים על שער המזרח. מאי טעמא אמר רב יוסף כדי לביישן, רבא אמר מפני החשד. מאי ביניהו איכא ביניהו מפנקי, אי נמי דקא גדלי שישורא. (שם פ''ה ב') אמר ר' שמואל ב''ר יצחק מפני מה לא נתקדשו שערי ניקנור, מפני שהמצורעין עומדין שם ומכניסין בהונות ידם. עוד בסוף הפרק (שם פ''ו א') ויאבל חיל וחומה, אמר רבי אחא ואיתימא ר' חנינא, ואמרי לה אמר רבי חנינא שורא ובר שורא. תוספתא מסכת שבועות פ''ק (ה''ב) היה רבי שמעון אומר קשה טומאת מקדש וקדשיו מכל עברות שבתורה שמתכפרות בשעה אחת, וטומאת מקדש וקדשיו מתכפרת בשלשים ושנים שעירים, כל עברות שבתורה מתכפרות פעם אחת בשנה וזו בכל חדש וחדש, שנאמר (יחזקאל ה' י''א) לכן חי אני נאם יי' אלהים אם לא את מקדשי טמא.
ויש לדעת שכל מקום שהזכירו ז''ל שער העזרה או שער ניקנור או שער מזרח, שהכל אחד. והחומה שבזה השער הוא המפסקת בין עזרת נשים לעזרת ישראל כדלעיל. וכן חלקו ז''ל העזרה ועזרת נשים והר הבית לשלש חלוקות, מסכת יומא פרק בא לו כהן גדול (ס''ט ב') היכן קורין בו, בעזרה רבי אליעזר בן יעקב אומר בהר הבית שנאמר (נחמיה ח' ג') ויקראו בו לפני הרחוב, אמר רב חסדא בעזרת נשים. ומה ששנינו מסכת שקלים פרק שלשה עשר שופרות (פ''ו מ''ג) ושבמזרח שער ניקנור ושני פשפשין היו לו אחד מימינו ואחד משמאלו, יש מפרשים שני שערים קטנים. אבל הר''ם ז''ל (בפיהמ''ש שם) פירש פשפשין, דלתות קטנות שעושין בבתי הגדולים בעצם דלתות השערים הגדולים כדי שיהיו נוחין לפתוח בכל עת שירצה. ופי' הר''ם ז''ל יותר נראה שהרי שער ניקנור על ימינו לשכת פנחס המלביש ועל שמאלו לשכת עושי חביתין. ומה שהזכירה המשנה בשקלים (שם) ושנים במערב ולא היה להם שם, חוזר אל שנים שבמערב. ואותם שנים שבמערב שהזכיר, נראה לפרש שעל שער האולם ושער ההיכל הוא דקאמר שזולתם שהזכיר יש להם על ידי מעשה שלא נעשו אלא לכניסה ויציאה. וזולת אלו לא היו שערים למערב להשתחות, שהרי הלול בכותל ההיכל המערבי היה, לא היה עשוי לכניסה ויציאה ולא לעמידה בו. הפרבר שבחיל אם היה המשתחוה בפנים, היה צריך שיסבב אחורי שער האולם וכותליו, ושיקיף עד שיגיע אחורי ההיכל, וישתחוה בתוך אותם י''א אמה שבין כותל ההיכל וכותל חומת העזרה ופניו למזבח, זה אינו רחוק. אבל יתכן שיעשה זה יותר חוץ לפרבר כנגדו ופניו למזרח. ועם כל זה לא יהיו פתחים שנים במערב, אם לא שתקרא הלול פתח. ועוד שיש להם שם, לזה הפי' הראשון נראה עיקר. ירושלמי מסכת עירובין (פ''ה סה''א) כמה יגעו נביאים הראשונים למצוא שער המזרח שתהא חמה מצומצמת בו באחד בתמוז. ונקרא שער הסור שדרך שם היו פורשין טמאין, הדא הוא דכתיב (איכה ד' ט''ו) סורו טמא, שער היסוד ששם היו מיסדים את ההלכה, שער חדש ששם חדשו סופרים, שער האיתון שהיה משמש כניסה ויציאה, שער החרסית ששם היה זריחת השמש, שער העליון שהיה עליון לעזרת הנשים, שער התוך שהיה בין שני שערים, כל אלו השמות הם לשער ניקנור.
כתב אלי טהר קדש מה''ר אליעזר זק''ל בתשובה, ועל שער עזרת נשים שלא הוזכר, אל תתמה כי לא הוזכר אלא אותו של מזרח עזרה, כי כל עזרה סתם שבתלמוד ר''ל עזרת ישראל. ובמקום שהיה בשאר רוחות שערים מזכיר לומר מה היו משמשין, אבל עזרת נשים שלא היה כי אם שער אחד לא הוצרך להזכיר, ע''כ. אין משיבין את הארי אחר טהרה וקדושה הא דתנן מסכת סוכה פרק (קמא) [בתרא] (נ''א ב') היו תוקעין והולכין עד שמגיעין לשער היוצא למזרח, וזה השער הוא שער עזרת נשים, והוא שקורא אותו המשנה בסמוך (שם נ''ג ב') שער התחתון, שאמר שלש לשער העליון שלש לשער התחתון, והוא היוצא להר הבית מעזרת נשים מכוון כנגד שער ניקנור. ונפרט חלקי שכ''ב, עזרת נשים קל''ה על קל''ה, עזרת ישראל י''א על קל''ה, עזרת כהנים י''א על קל''ה, מזבח העולה ל''ב, בין המזבח והאולם כ''ב, ההיכל ק', מכותל ההיכל המערבי עד כותל חומת העזרה המערבי י''א, וכדאיתא פרק שתי הלחם (מנחות צ''ו ב'), הרי שכ''ב. חסר קל''ה על קל''ה לעזרת נשים נשארו קפ''ז והוא האסור ליכנס בטומאה. הר''ם ז''ל מסכת מדות פ''ב (מ''ו) העזרה מוחלטת, והוא שאמר עליה כאן העזרה היתה ארך קפ''ז על רוחב קל''ה, הוא מתחלת עזרת ישראל ולמעלה עד י''א אמה אחורי ההיכל כמו שיתבאר בסוף מסכת זו (פ''ה מ''א). ומקום זה הוא שחייבין על זדונו כרת ועל שגגתו חטאת והוא הנקרא מקדש מוחלט ע''כ. ומסתברא שמה ששנינו מסכת סוטה פרק קמא (ז' א') מעלין אותה לשערי המזרח ולשער ניקנור ששם משקין את הסוטות שהוא כאלו אמר לשער המזרח שהוא שער ניקנור, אי נמי לשערי המזרח, שעוברת שער שושן ושער הקדים ובאה לשער ניקנור. ואמרינן (במדבר ה' א') והעמיד הכהן את האשה לפני יי', זה שער ניקנור, כל מקום שנאמר לפני יי' זה שער ניקנור. 
<h3>[כפתור ופרח לרבינו אשתורי הפרחי פ''ו]</h3>
------
<h2> פ''ב מ''ב.</h2>
[כתב רבנו האיי ז''ל, נהגו במנהג קדמוננו להקיף בכל יום ג' פעמים, ובשביעי ז' פעמים, וכן נהגו בבבל, ואל תשיבני מדתנן בכל יום היו מקיפין את המזבח פעם אחת ובשביעי שבעה פעמי' שהקפת המזבח עמידה היתה ולא הקפה ברגל והלוך סביביו שהרי לא היה להם רשות לישראל ליכנס בין האולם והמזבח אלא חדוש היה שהולכים ועומדים שם, אך זה המנהג חדוש הוא ג' פעמים, ואין לשנות מן המנהג שכך המנהג פשוט בכל גבול ישראל. והשיב עליו הרב ר' יצחק ן' גיאת ז''ל, שמנהג צרפת וספרד להקיף בכל יום פעם אחת מנהג כשר הוא כדתנן בכל יום היו מקיפין את המזבח פעם אחת וכו', ואין לומ' עמידה היתה דלא מצינו עמידה לשון הקפה ולא הקפה לשון עמידה, ועוד אותו היום מקיפין ז' פעמים איפשר לומ' כן שהיו הולכין ובאין ועומדין שם עד שבע פעמים. ועוד מאי שנא הקפה ברגל מעמידה, ובמסכת מדות [פ''ב מ''ב] תמצא הקפה ואינה עמידה וכן תמצא בכל מקום. ועוד דגרסי' עלה דמתני' בירוש' א''ר אבא זכר לדבר יריחו, והתם הקפה ברגל ובארון וכל ישראל הוה, ואל תשיבני שלא היו רשאין ליכנס שם בין האולם והמזבח דמאי שנא מעמידה דכיון שהותרו הותרו לכל, ועוד דלעבודה [לא] שרי ושלא בשעת עבודה לדבר הרשות לא היו רשאין, אבל בשעת עבודה מותר, ואפי' בשלא בשעת עבודה לדבר מצוה הותרו ליכנס, תדע דאמרי' התם כשהיו ישראל עולין לרגל אע''פ שהיו נמשכין אחת עשרה אמה אחורי בית הכפרת עומדין צפופין ומשתחוין רווחין וכיון שהתרו להמשך ולהכנס אחרי בית הכפרת שלפנים מן המזבח וההיכל והדביר הותרו נמי להקיף בין האולם ולמזבח בשעת מצוה]. ואע''פ שכת' רב היי ז''ל, שבכל יום יהיו מקיפי' שני פעמי' אחת לימין [וחוזר למקומו] ואחת לשמאל וחוזר למקומו, ובשבי' ג' פעמי' לימינו וג' לשמאלו והשביעי לימינו, אין נרא' לי לפי שבכל יום לא היו מקיפין את המזבח אלא פעם אחת ובשביעי ז' פעמי' זכר לדבר יריחו כדאמ' בירושל', וכן אנו עושין זכר למקדש וזכר ליריחו בכל יום פעם אחת וביום ז' ז' פעמי'. וכל הקפות המזבח ומתנותיו לימין היו, כדכתי' ומעלותהו פנות קדים והכבש בדרום היה, ודרשו חכמי' ז''ל, מיכאן כל פינות שאתה פונה לא יהו אלא דרך ימין למזרח, ביומא [נ''ח ע''ב] ובזבחי' [ס''ב ע''ב], וכן מנהג כל ישראל להקיף דרך ימין, וכן עיקר. אב''ן הירחי. 
<h3>[המנהיג הלכ' ערבה והקפת המזבח]</h3>
------
שנינו במסכת מדות כל הנכנסים להר הבית נכנסין דרך ימין ומקיפין ויוצאין דרך שמאל חוץ ממי שאירע בו דבר שמקיף על השמאל, לפיכך היו שואלין מה לך להקיף על השמאל, אם אמר שהוא אבל אומרים לו השוכן בבית הזה ינחמך, אם אמר שהוא מנודה אומרים לו השוכן בבית הזה יתן בלבך ותשמע לדברי חברך ויקרבוך (ע''פ רמב''ם בית הבחירה פ''ז ה''ג). 
<h3>[סמ''ג עשין סימן קס''ד]</h3>
------
וכל הנכנסין להר הבית, נכנסין דרך ימין ומקיפין. כיצד בשעת כניסתן מקיפין לצד דרך ימין ללכת במקום אשר ירצו בעזרה, אבל אין מקיפין דרך שמאל, וביציאתן יוצאין דרך שמאל, שחוזרין באותו דרך שהלכו. חוץ ממי שאירע לו דבר, שהוא מקיף בכנסתו לשמאל. לפיכך היו שואלין לו מה לך מקיף על השמאל, שאני אבל, השוכן בבית זה ינחמך. שאני מנודה. השוכן בבית זה יתן בלבך ותשמע לדברי חביריך ויקרבוך. 
<h3>[הבתים — שערי בית המקדש שער שישי]</h3>
------
כל הנכנסין להר הבית וכו' פי' כבר ביארנו שכל ההר היה מוקף חומה ושערים בכל צדדיו כמו שבארנו בפרק ראשון ואמר שכל הנכנסים בהר הבית באי זה שער שיהיה נכנסין דרך ימין כלומר שאם נכנס מצד המזרחי שהוא השער הגדול הולך לו לצד שער הטדי שהוא בצפון וכן בכל צד שיכנס בו חוץ ממי שארעו אי זה דבר כגון שחס ושלום נתנדה וצריך להרחיק עצמו או אירעו אבל ואינו מתערב עם השמחים ומתוך כך היה מקיף לשמאל וכשרואין בו כך האחרים שואלין מה לך מקיף לשמאל ואם הוא משיב שאני אבל אף הם משיבים השוכן בבית הזה ינחמך ואם משיב שאני מנודה אף הם משיבים השוכן בבית הזה יתן בלבם ויקרבוך דברי ר' מאיר ואמר לו ר' יוסי אם כן עשיתו כאלו עברו עליו את הדין כלומר שעשו לו שלא כהוגן אלא כך אומרים לו השוכן בבית הזה יתן בלבך לשמוע דברי חביריך ויקרבוך וכן הלכה. 
<h3>[חדושי המאירי]</h3>
------
כל הנכנסין להר הבית נכנסין דרך ימין. כשהוא נכנס להר הבית אם יש לו עסק בהר הבית ואותו מקום שצריך לילך שם אם הוא פונה לשמאלו הוא קרוב לאותו מקום אין רשות לפנות לשמאלו כדי להתקרב לאותו מקום אלא צריך לפנות דרך ימין ולהקיף עד שיגיע לאותו מקום ואז יוצא דרך שמאל לכניסתו אבל כל הילוכו רק ימין אף ביציאתו וכניסתו במלאכת המשכן יליף לה מקרא משלשה פונים מזרחה [מ''א ז'] שאין ת''ל פונים ד' פעמים אלא כל פינות שאתה פונה בעזרה ובהר הבית פונים לימין [יומא י''ז ע''ב] לראש המזבח פונים לימין. שהוא מקיף לשמאל. כשנכנס להר הבית פונה דרך שמאל ומשאילין [אותו] למה מקיף לשמאל והוא אומר שאני אבל. עשיתן כאילו עברו עליו את הדין. כאשר אתה אומר שיתן בלבם לקרבו משמע דשלא כדין רחקוהו ומתפללין שיהפוך את לבם לקרבו ואינו כן כי בדין נדוהו והקרוב תלוי בו שיכניע את לבו לשמוע לדברי חביריו ויקרבוהו ועל זה ראוי להתפלל. 
<h3>[פירוש הרא''ש]</h3>
------
ר''מ פ''ב מ''ב. פירוש זה כגון מי שנכנס על שער שושן הבירה. [צ''ל] פי' כשנכנס משער שושן הבירה. 
<h3>[שיטה מקובצת]</h3>
------
ואמר בפרקי ר' אליעזר [פי''ז] שלמה בנה בבית המקדש שער אחד לחתנים, והרואים אותו שם יודעים שהוא חתן ואומרים לו השוכן בבית ישמחך בבנים ובבנות. ובנה שער אחד לאבלים ומנודים, והעוברים שם אומרים לאבלים, השוכן בבית הזה ינחמך, ולמנודים אומרים, חבריך יקרבוך. ומשחרב בית המקדש התקינו חכמים שיהיו חתנים ואבלים הולכים בשבתות לבתי כנסיות ולבתי מדרשות ואנשי המקום רואין החתן ושמחים עמו, ורואין את האבל ויושבין עמו על הארץ כדי שיצאו כל ישראל ידי חובתן בגמילות חסד ועליהם הוא אומר ברוך נותן שכר טוב לגומלי חסדים, וזו היא הברכה דאמ' פרק [קמא] דכתובות, ועוד יש שם ברכה אחרת. [ברוך עוצר המגפה]. [ברוך מייתיך לשלם, מפ', ברוך המביאך לשלום]. 
<h3>[פירוש התפילות לר''י ב''ר יקר]</h3>
------
ומה שיושבין עם האבל לפני בית הכנסת בשבת ומלוין אותו לביתו, אומר אבי העזרי שיש להביא סמך לדבר מהא דתנן במסכת מדות כל הנכנסין דרך ימין ומקיפין ויורדין דרך שמאל חוץ מי שאירעו דבר שמקיף לשמאל, אמרו לו מה לך מקיף לשמאל, שאני אבל, השוכן בבית הזה ינחמך, שאני מנודה, השוכן בבית הזה וכו', ואע''ג שהתם לא מפורש שבשבת עושין כן, בפירקי דר' אליעזר בסוף פרק ט''ז מפורש כן והכי איתא התם, ראה שלמה שמדת גמילות חסדים גדולה לפני הקב''ה, כשבנה שלמה את בית המקדש בנה שני שערים אחד של חתנים ואחד של אבלים ושל מנודים, והיו ישראל הולכים בין שני השערים הללו ויושבין שם, והנכנס בשער חתנים היו יודעים שהוא חתן ואומרים לו מי ששיכן שמו בבית הזה ישמחך בבנים ובבנות, והנכנס בשער אבלים והיה שפמו מכוסה היו יודעין שהוא אבל ואומרים לו מי ששיכן שמו בבית הזה ינחמך, והנכנס בשער אבלים ואין שפמו מכוסה היו יודעים שהוא מנודה והם אומרים לו מי ששיכן שמו בבית הזה יתן בלבך לשמוע דברי חבריך ויתן בלבם שיקרבוך, כדי שיצאו כל ישראל ידי חובתן בגמילות חסדים, ומשחרב בית המקדש התקינו חכמי ישראל שיהיו האבלים והחתנים הולכין לבתי כנסיות ולבתי מדרשות, ואנשי המקום כולם רואים את החתן ושמחים עמו ורואין את האבל ויושבין עמו לארץ כדי שיצאו כל ישראל ידי חובתם בגמילות חסדים עד כאן לשון המדרש, ואע''ג דפרהסיא הוא, משום מצוה שאני, ומשום שהוא פרהסיא אמרינן (שבת י''ב ב') בקושי התירו לנחם אבלים בשבת, והאי דקאמר דיושבין עמו לארץ, משום שרוב עם לא סגי בלאו הכי. 
<h3>[הלכות שמחות למהר''ם מרוטנבורג סימן ס']</h3>
------
כתב גאון קז''ל, מנודה סתם שלא אסרו בפי' לדבר עמו מותר לדבר עמו מדקאמרי' [מו''ק ט''ז ע''א] דאכיל ושתי וקאי בד' אמות דילי דכתי' יושביה ולא אסר לדבר עמו. ומדאיבעיא לן [שם ט''ו ע''א] מנודה מה הוא בשאילת שלום מכלל דדבור פשיטא לן דמותר. ועוד אמ' [שם] מנודה שונה ושונין לו נשכר ונשכרין לו. וממעשה דר' אליעזר [סנהדרין ס''ח ע''א] שנכנסו לבקרו וישבו לפניו ברחוק ד' אמות והיו שואלין הלכות ובמסכת מידות [ל''ד ע''ב] מה לך מקיף לשמאל שאני מנודה המקום יתן בלבך ותשמע לדברי חביריך ויקרבוך. מנודה מה [הוא] בעטיפת הראש [מו''ק ט''ו ע''א], רב האיי ז''ל מחייבו בעטיפת הראש משום דדברי אביי דחייתא בעלמא נינהו. והגאון קז''ל כת' דכל תיקו דאיתמר בהאי עניינא לקולא ואיפשר דהוי טעמיה דאע''ג דתיקו דאיסורא לחומרא הכא ספיקא דרבנן היא ולקולא. אי נמי משום דדמי לאבל דאמיר ביה [שם י''ח ע''א] הלכה כדברי המיקל באבל. 
<h3>[לקוטי ספר הדין לרבינו יהודה אלברצלוני סימן פ''ד]</h3>
------
<h2> פ''ב מ''ג.</h2>
לפנים ממנו סורג גבוה י' טפחים — פי' כותל בין חומת הר הבית ובין החיל והחיל כותל גבוה יותר מן הסורג. [הערוך ערך סרגגד]. רום מעלה חצי אמה, ושלחה חצי אמה — פי' ורחבה חצי אמה. [הערוך ערך שלחגו]. כל השערים שהיו שם היו להן שקופות — פי' מן המשקוף היו שתי אבנים מוטות זו על זו וכך צורתן. [הערוך ערך שקףגד]. מפני שנחשתן מצהיב — פי' מאיר ומבהיק. 
<h3>[הערוך ערך צהבגא]</h3>
------
בית היער, [לשון הפייט]. פי' בית המקדש שנקרא בית יער הלבנון [מ''א ב'] ומפור' בזולת אל חי ארנן. חיל סורג היה גובה עשרת במשער, כדתנן במס' מידות [פ''ב מ''א] הר הבית היה ת''ק אמה על ת''ק אמה וכו', [מ''ג] ולפנים הימנו סורג עשרה טפחים וי''ג פרצות היו ביה שפרצום מלכי יוונים וחזרו (וגזרום) [וגדרום] וגזרו כנגדו י''ג השתחוואות לפנים הימנו חיל י' אמות ושתים עשרה מעלות היו שם וכו', א''כ מה עשה הפייט חיל סורג הלא לפנים מן הסורג, ויש לומר מה שעשה הפייט חיל סורג פי' כמו חיל וחומה [איכה ב'], שהוא לשון כפל, דאמ' בסוף כיצד צולין [פסחים פ''ו ע''א] שורה ובר שורה ופי' חיל סורג שבפיוט כלומר כותל ששמו סורג ולא חיל שהיה לפנים מסורג, כי חיל לפנים מסורג הוא מקו' מוקף בין הר הבית ובין עזרת נשים, דהכי אית' בפ''א דכלים [מ''ח] הר הבית מקודש הימנו שאין זבין וזבות ונדות ויולדות נכנסין לשם, החיל מקודש הימנו שאין גוים וטמאי מתים נכנסין שם, עזרת נשים מקודש הימנו וכו'. וכן כת' בערך סרג סורג כותל בין חומת הר הבית ובין החיל והחיל כותל יותר גבוה מן הסורג. מה שכת' בערוך והחיל כותל וכו' לא שהחיל כותל כי הוכחתי שהחיל מקום מוקף וכן בערך חיל, אלא פירושו של ערוך כותל של חיל. ומההיא דמדות שהבאתי ומפי' ערוך שכתבתי י''ל כי כותל סורג לא היה מקיף לשום דבר אלא כך היה עומד בלא צורך. כתבתי בשם ערוך כי כותל סורג וכותל חיל שני כתלים היו וקצת מוכיח כדבריו ממה שכתבתי ממידות, לפנים הימנו חיל עשר אמות, משמע שכותל חיל היה גבוה י' אמות, אך הר' שמחה ז''ל הוכיח דכותל סורג הוא הוא כותל חיל והא דקאמ' לפנים הימנו חיל עשר אמות היינו רוחב חלל החיל, וזאת היא הוכחתו דקתני בפ''ק דכלים הר הבית מקודש הימנו וכו' כאשר כתבתי כבר ואם חלל סורג וחלל חיל שתי מחיצות הוו היאך דולג חלל סורג, אי נמי הוה ליה לפרושי אם חלל סורג כלול בקדושת הר הבית או בקדושת החיל, ותו אם הי' לחיל כותל היה צריך להיות נמוך שלא יעכב מלראות לכהן השורף את הפרה פתחו של היכל שהרי לא היה שם מעלה מכותל מזרחי כותל החיצון עד החיל ואם היה לחיל כותל גבוה היה מעכבו לראות כמ' כותל החיצון. חיל סורג, כך נקוד במשניות דווקניות. סורג, לשון סריגי מטות, בלש' כנען מרישא. ויש משניות שנקודי' לפנים הימנו חיל. היה גובהו עשרה במשער, פי' י' טפחים פרצו ויעבורו שער, בתרי עשר [מיכה ב'] בנחמה כת' עלה הפורץ לפניהם פרצו ויעבורו שער, אך הפייט מהפך אותו. ולא ידעתי למה לא ננקד ויעברו אחרי שהוא בלא אתנחתא ובלא זקף, ונר' לפי שהמקרא מסורס נקוד כן, כי עיקר פרצו שער ויעבורו. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן מ''ח]</h3>
------
לפנים ממנו כותל מקיף סביב גובה עשרה טפחים נקרא סורג, ביאר הר''ש סורג היה שם מכותל מזרחי והיא מחיצה העשויה נקבים נקבים כסרגי מטה של חבלים, ועושין אותו בדפני עץ ארוכים וקצרים, ומרכיבין אותן זו על גב זו באלכסון. ושלש עשרה פרצות היו שם שפרצו מלכי יון וגדרום, וגזרו כנגדן שלש עשרה השתחואות. לפנים ממנו החיל עשר אמות. ושתים עשרה מעלות היו שם, רום מעלה חצי אמה ושלחה חצי אמה. וביאר הר''ש שמשכו עשר אמות. ועליו נאמר, ויאבל חיל וחומה זו חומת העזרה, והר''ם ביאר ולפנים מאותו סורג היה מקום פנוי עשר אמות. שההר גבוה מן הסורג עד שער עזרת נשים. נראה לנו באורו שחיל אינו חומה. רבים מגדולי המפרשים פירשו חיל, חומה. ומלשון ההלכה נאמר בכאן, נראה, שחיל אינו חומה. לפנים מן החיל העזרה, וכל העזרה אורך מאה אמה ושמנים ושבע, על רוחב מאה ושלשים וחמש. 
<h3>[הבתים — שערי בית המקדש שער שני]</h3>
------
המשנה השניה לפנים ממנה סורג כלומר לפנים מחומת הר הבית הקף אחר כעין שבכה נקרא סורג בגובה עשרה טפחים ושלש עשרה פרצות היו שם שפרצום מלכי יון וחזרו וגדרום וגזרו כנגדם שלש עשרה השתחואות ר''ל שכל שיהא האדם מגיע באחת מאותם הפרצות ישתחוה ויודה על כריתת מלכות יון לפנים ממנו ר''ל לפנים מן הסורג הקף אחר הנקרא חיל והם כותלים בגובה עשר אמות והוא היה ברגלי ההר עד שכל לפנים מן החיל אין שום מהלך אלא דרך מעלה ההר בשפוע והבנינים שבו עולים לפי מעלה ההר ונמצאו הבנינים כל שלפנים מחברו גבוה מחבירו וזה שאמר ושתים עשרה מעלות היו שם פירושו הוא שלפנים מן החיל מיד היתה עזרת נשים והיו בתחלת מעלה ההר שנים עשר מעלות שבהם עולים לעזרת נשים רום כל מעלה חצי אמה ושולחה חצי אמה ומשם ואילך היה כל קרקע עזרה זו שוה ונמצא קרקע עזרת נשים גבוה מעל קרקע החיל שש אמות ואמר אחר כן דרך כלל שכל המעלות שהיו במקדש בשעור זה ר''ל רומן חצי אמה וארכן חצי אמה ונראה שאין גורסין בה חוץ משל אולם שאף של אולם כן כמו שיתבאר.
ונתגלגל אחר כן לבאר שכל הפתחים שהיו שם גבהם עשרים אמה ורחבן עשר אמות חוץ משל אולם שהיה גבהו ארבעים ורחבו עשרים וכן שכל הפתחים היו להם דלתות חוץ משל אולם שלא היו בה דלתות וכן שכל השערים שהיו שם היו להם שקופות והוא משקוף העליון שהדלת נוקש עליו חוץ משער טדי שהיו שתי אבנים מוטות זו עם זו כמין צריף ושכל השערים שהיו שם נשתנו להיות של זהב חוץ משערי ניקנור והוא השער המזרחי שבעזרה שלא נשתנה מפני שנעשה בהם נס כמו שביארנו בשלישי של יומא ויש אומרים מפני שנחשתן מצהיב כלומר מבהיק מאד כאלו היה של זהב. 
<h3>[חדושי המאירי]</h3>
------
לפנים ממנו. מחומת הר הבית. סורג. מחיצה עליה כמין סריגות המטה וסריגת חלונות שהן עשויין נקבים ולא פי' כמה היה בין מחיצות הר הבית ובין הסורג וגם לא פי' איך היה הסורג ומסתבר שהיה הולך על פני כל המזרח מצפון לדרום ואין טעם לצורך הסורג כי אין תוספת מעלת הקדושה מן הסורג ולפנים כי מחומת הר הבית עד החיל הקדושה א' אם לא שנעשה לנוי. ומצאתי כתוב שלהיתר טלטול בשבת נעשה וצריך לפרש זה הטעם דמחיצת הר הבית נעשית תחילה לכל הבניינים שבתוכו וה''ל הוקף ולבסוף פתח [דלא מהני] ואחר שנעשה הבנינים נעשה הסורג להקיף הר הבית לדירה להיותו פתוח ולבסוף הוקףא). לפנים ממנו החיל עשר אמות. לפנים מן הסורג לצד מערב היה מתחיל קדושת החיל שהיא למעלה מקדושת הבית כדתנן במסכת כלים [פ''א מ''ח] והיה רחבה עשר אמות עם כותל עזרת נשים. וי''ב מעלות היו. בחיל רום כל מעלה חצי אמה. ושלחה. מקום שדרך עליה כמו [ישעיה ל''ב] משלחי רגל היה רחב חצי אמה כאורך רגל של אדם. כל המעלות שהיו. בהר הבית. חוץ משל אולם. שיש שם משלחה אמהב). חוץ משל אולם. שהיה גובה הפתח מ' ורחבו עשרים. היו להן שקופות. היה להם משקוף ארוך ומונח על ב' מזוזות כעין שלנו חוץ משער טדי שהיו שם שתי אבנים מוטות זו ע''ג זו כזה A. שנעשה בהן נס. כדאיתא ביומא [ל''ח ע''א]. [פירוש הרא''ש]. א) ועי' בכ''מ הל' בית הבחירה פ''ה הלכה ג' מה שתמה על זה הטעם. ב) כדתנן לקמן פ''ג מ''ו. 
<h3>[חשק שלמה על פי' הרא''ש]</h3>
------
ר''מ פ''ב מ''ג. ד''ה כשאדם מגיע וכו', גבוהה חצי אמה וגובה חצי אמה גב המעלה היא שלחה. [צ''ל] גבוהה חצי אמה וחצי אמה שלחה, תיבת וגובה נמחק, ועל תיבות גב המעלה היא נרשם למעלה נקודות להורות כי לפ''ד ראוי למחקן. ד''ה ועוד יתבאר וכו', ושלחה חצי אמה. [צ''ל] ושלחה אמה, תיבת חצי נמחק. שם, בזה השם על הזיזים. [צ''ל] בזה השם להקל, על תיבת על הזיזים נרשם קו למעלה להורות כי לפ''ד ראוי למחקו. שם, במקום (אחד ובמקום אחד) וכבר. [צ''ל] במקום א' ובמקום ב' וכבר, תיבות אחד ובמקום אחד נמחק. מ''ד. ד''ה הלכה זו וכו', אהל מועד מדמה ומכלל מסכת זו רבי אליעזר בן יעקב. [צ''ל] אהל מועד ומס' זו אליבא דרבי אליעזר בן יעקב, תיבת מכלל נמחק, ותיבת מדמה ל''ש. שם, והחיל כשש אמות. [צ''ל] והחיל שש אמות, אות כ' נמחק. שם, הכהנים בדוכן שגבהו אמה ושלשה מעלות ממעל לדוכן אח''כ. [צ''ל] הכהנים במעלה גבוה אמה ועליה דוכן יש בו שלש מעלות ממעלה ודוכן רום כל מעלה חצי אמה ושלחה חצי אמה אחר כך. 
<h3>[שיטה מקובצת]</h3>
------
ידידים כחזקו שלש עשרה בדקיו, [לשון הפייט]. (בגדש) [ב' בדגש] כמו יחזקו את בדק הבית [מ''ב י''ב] כאשר כתבתי למעלה, שפרצו בו י''ג פרצות. י''ג השתחוואות מפור' בשקלים [פ''ו מ''א, ג'] והכי אית' ושלש עשרה השתחוואות היו שם וכו', עד היכן היו השתחוואות הללו, ארבע בצפון וארבע בדרום ושלוש במזרח ושתים במערב כנגד שערים. גמר' [ירושלמי שם ה''ב] מתני' כאבא יוסי בן יוחנן דאבא יוסי אומ' כנגד י''ג שערים רבנן אמרי' שבעה שערים היו במקד', [על] דעתיהון דרבנ' היכן היו השתחוואות הללו כי ההיא דתנינ' תמן [מדות פ''ב מ''ג] י''ג פרצות היו בו שפרצו מלכי יון וחזרו וגדרום וגזרו כנגדם י''ג השתחוואות, פי' על כל פרצה ופרצה השתחואה והודאה למקום שזכו לגודרם, הר' שמחה ז''ל. והפייט עשה כרבנ' ולא כאבא יוסי בן יוחנן, וזה פי' הר' משה בר חסדאי, י''ג השתחוואו' וגדרום מלכי בית חשמונאי אחר שנקמו מיונים כנגד י''ג שערים של עזרה ושל הר הבית דאית לי' לאבא יוסי (שכך) [שה'] שערים להר הבית וח' דעזר' כדאית' ברי' תמיד [כ''ז ע''א] ופליג את''ק דאמ' שלא היו כל כך, והשתחואות היה זמנן בין עבודות כדתנן בתמיד [פ''ז מ''א] כשהיו יוצאים מן ההיכל היו משתחוים וכן בין הפרקים של שיר כדתנ' בסוף תמיד [שם מ''ג], פי' כל אדם היה משתחוה ומקו' השתחוואה ד' בצפון, פי' בצפון העזרה היו ד' שערים וב' במערב העומדים בשני שערים מבחוץ סמוכים למערב עזרה היו. כתב ה''ר אלעז' זצ''ל שכנגד י''ג השתחוואות שהיו במקדש אומ' בתעניות י''ג פסוקי השתחוואות ואנו אין אומ' אלא י' [ישעיה ס''ו] יבא כל בשר א', [תהלים פ''ו] יבאו וישתחוו ב', [שם צ''ה] באו ונשתחווה ג', [שם קל''ב] נבואה למשכנותיו ונשתחווה ד', [שם צ''ט] והשתחוו להדם רגליו ה', [שם] והשתחוו להר קדשו ו', [שם צ''ו] השתחוו לה' בהדרת קודש ז', [שם ס''ו] כל הארץ ישתחוו ח', [שם קל''ח] נשתחוה אל היכל קדשך ט', [שם ה'] ואנחנו ברוב חסדך י'. וכן ו' של ואשתחוה קטנה כאדם המשתחוה. 
<h3>[ספר ערוגת הבושם לרבינו אברהם ב''ר עזריאל רבו של האו''ז — חלק שני סימן מ''ח]</h3>
------
[יומא ט''ז ע''א] לפנים הימנו החיל עשר אמות ושתים עשרה מעלות היו שם. פי' לפנים מן הסורג הי' החיל רחבו של חיל עשר אמות מן הסורג ועד שער עזרת נשים הי' אויר עשר אמות ואותן עשר אמות היו נקראין חיל ושם היו י''ב מעלות כעליית שער עזרת נשים שמן פתח הר הבית ועד הסורג הי' מישור ומן הסורג ועד שער עזרת נשים היו עשר אמות שנקראות חיל ושם יש י''ב מעלות סמוך לשער עזרת נשים ושום שער לא הי' משער המזרחי של הר הבית ועד שער עזרת נשים ומשער עזרת נשים יכול לראות פתחו של היכל הילכך א''צ להנמיך אלא כותל מזרחי של הר הבית אבל כותל מזרחי של עזרת נשים אין צריך להנמיך שמן השער של עזרת נשים הוא רואה פתחו של היכל. 
<h3>[תוספות רי''ד — יומא]</h3>
------
עזרת הכהנים והמזבח ובין האולם ולמזבח הכל היה בשוה ועולה משם לאולם בשתים עשרה מעלות רום כל מעלה חצי אמה ושלחה אמה והאולם וההיכל כולן בשוה (רמב''ם בית הבחירה פ''ו ה''ד). כשתצטרף חשבון חצאי אמה שאלה כל המעלות תמצא שגובה קרקע ההיכל על קרקע שער המזרח של הר הבית עשרים ואחת אמה, וגובה שער הר הבית עשרים אמה ורוחב עשר, וכן כל השערים (פ''ב מ''ג), והעומד כנגד שער המזרח אינו רואה פתח ההיכל, ועשו בניין שעל שער המזרח נמוך כדי שיהא העומד בהר המשחה רואה פתח ההיכל בשעת הזאת דם הפרה נוכח ההיכל (עי' רמב''ם שם ה''ה). 
<h3>[סמ''ג עשין סימן קס''ג]</h3>
------
[יומא ל''א ע''א] כ''ג, ביום הכיפור'. וכולן, הטבילות. פרווה, על גג הלשכה היתה בית הטבילה, כדלעיל בפירקא קמא [ט''ו ע''ב]. חוץ מזו, טבילה ראשונה שהוא עושה שחרית סמוך להסך רגליו קודם עבודת תמיד, ואידך טבילה נמי דעביד במוצאי יום הכיפור' לאחר כל עבודתו. חוץ מראשונה וכול' ואחרונה לא צריך למימ'. ובצד לשכתו היתה, כדמפר' בפירקא קמא [י''ט ע''א]. שן אוטם, מקום שהיה על גב שער המים והיה בנוי כעין שינים בחומה שהיה הסלע חלול ושם היו מים מכונסין לטבול בהן, והיינו שן אוטם. חוץ משל אולם, שהיה גבוה מכ' ורחב מי' אלמא דשער המים היה גבוה כ' וכי שדית ג' אמות דמקוה גופה על כ' אמות שהיה השער גבוה הרי כ''ג, וקשיא להו לעלמא אם כן דלא הוה מקוה הא גבוה דשן אוטם אלא ג' אמות בשוה ומים שכל גופו עולה בהן הן רום ג' אם כן היאך היה יכול לטבול בו ואפי' אצבע אחת שהרי היו מים יוצאין חוץ לאלתר, אבל מצ' שני מגבה הוא דלא מג' אמות אבל רחב היה מאמה על אמה והיה מחזיק יותר ממ' סאה, ואי נמי דגבוה מג' אמות, וכדשני בדסמוך כיון דלא הוי אמתא לא חשיב לה, הכא נמי איכא לשנויי הכי. 
<h3>[פירוש רבינו אליקים — יומא]</h3>
------
ת''ר [תו''כ שמיני] אלו נאמר מקוה מים יהי' טהור ולא נאמר מעין, הייתי אומר אפי' מלא מים על כתפו ועשה מקוה יהי' טהור, ת''ל מעין, מה מעין בידי שמים אף מקוה בי''ש, אי מה מעין מטהר בכל שהוא אף מקוה בכ''ש ת''ל אך מעין, מעין מטהר בכ''ש, ומקוה בארבעים סאה, אי מה מעין מטהר בזוחלין אף מקוה מ' בזוחלין ת''ל אך מעין, מעין מ' בזוחלין ומקוה באשבורן. הא דאמר מעין מטהר בכ''ש, אית דאמרי דברייתא קאי אכלים קטנים כמחטים וצינוריות אע''ג דבטלי לרביעית דוקא רביעית דמקוה, אבל במעין מהני כ''ש לכלים, ובאדם בעינן נמי במעין שעור גדול דהא בעי שיתכסה כל גופו כאחד, מיהו הכל לפי גדלו וקטנו ולא קפדינן אמ''ם סאה. וטעמא דמלתא דבמי מקוה כ' [ויקרא ט''ו] ורחץ במים את כל בשרו, מיני' ילפי דבעינן שעור מסוים שכל בשר אדם בינוני עולה כאחד, ושערו חכמים מ''ס אפי' לקטן שבקטנים אבל במים חיים דזב לא כ' את כל בשרו, אלא ורחץ בשרו במים חיים, הלכך כל היכא דמכסי גופו בבת אחת עלתה לו טבילה. מיהו דחיקא לפרושי דמעין מטהר בכ''ש אכלים לחודא, ומסתבר דאאדם נמי קאי, דמעין אין לו שעור אפי' בכל שהוא די, אי מתכסי גופי' בבת אחת, והא פשיטא לי' ולאו למימרא צריך, דאי לא מתכסי בי' כל גופו בפ''א לא מקרי טבילה ובמקוה נקט מ''ס, אע''ג דבכלים די ברביעית מדאורייתא, עדיפא לי' למנקט שעורא דאדם. ואיכא מרבואתא דאמרי דאדם במעין נמי בעי מ''ס, והא דאמר במעין כ''ש ובמקוה מ''ס אכלים קאי, ואע''ג דמדאורייתא כלים במקוה נמי סגי ברביעית, אסמכתא בעלמא קאמר, דמקרא ליכא למשמע, ונקט שעורא דרבנן גבי כלים. ואייתו ראי' מדאמר בפ' חומר בקדש [חגיגה כ''ב ע''א] ארעא חלחולי מחלחלא ובעי מ''ס, ובמעין איירי, דאי במקוה שהמים מכונסים לא שייך למימר חלחולי מחלחלא, אלא במעין שגידיו מסתעפי' ומחוברים תחת הקרקע עם מים אחרים, אלמא לאדם במעין נמי בעי מ''ס. ויש להשיב דכמה מימות יש בקרקע שאינם ממעין... ותו אייתו ראי' מדתנן [מקוואות פ''ה מ''ו] גל שנתלש ובו מ''ס ונפל על האדם וכלים טהורים והאי גל נתלש מן הים, וים דינו כמעין, אלמא מעין בעי מ''ס. וליתא מכמה אנפין, חדא דלמא מתני' כר''מ והא דמטהר גל הבא מן המקוה, כיון דאכתי לאו זוחל הוא, וכשבא על האדם הוא מחובר יפה, ומשם נפל לגומא והוא באשבורן, ודאמרינן התם [חגיגה י''ט ע''א] גל לרבותא קמ''ל, סד''א ליגזר משום חרדלית של גשמים לאו למימרא דבחרדלית איכא פסול זחילה, ובגל לא פסלה זחילה, אלא כך פרושו, גל לא מקרי זוחל שמחובר יפה, וליכא למיטעי למשרי חרדלית זוחל, מיהו בההיא חרדלית השוטף אחת אחת לתוך הגומא ושם נעשה מקוה, לא מהני הטבילה במקום שעדיין מימיו זוחלין ורצין למקום האשבורן, דאכתי לאו אשבורן הוא, אבל גל מתחילתו עד סופו אשבורן, דכד נייח בגומא נייח, והו''א לגזור גל משום חרדלית כה''ג דדמי לי' דלבסוף נייחא מיא באשבורן קמ''ל. ותו אף אי מתני' דגל כר' יהודה ור''י דאמרי ים כמעין, ה''ט דלא מכשר פחות ממ''ס, דכיון דפרש מן המעין לא הוי לכל מילי כמעין ולא אמרו בכ''ש אלא בחבורו עם המעין. — ומה ששנינו [תו''כ שמיני] יכול מלא מים בכתפו ויעשה מקוה וכו' ת''ל מעין, מה מעין בידי שמים אף מקוה ביד''ש. הרבה מרבואתא אומרין דאסמכתא בעלמא הוא, ושאובים כשרים למקוה מדאור'. ומה שאמרו מקוה דומי' דמעין, היינו לומר שאין טובלין בכלים כדתני' [שם] אי בור יכול אף בור שבספינה יהא טהור, ת''ל מעין, מה מעין שעקרו בקרקע, אף מקוה שעקרו בקרקע. ודוקא כלי ממש שחקקו ולבסוף קבעו, אבל כל שאינו כלי כגון הנעשה ע''י בנין כשר, לא שנא עשאו על גבי קרקע ממש, לא שנא עשאו על הגג, כל שאינו כלי בתלוש, אלא נעשה מאבנים הרבה שקבען בגג או בכותל או בקרקע או לקח עריבה גדולה ונקב בשוליה כדי נקב המטהרה מכל טומאה וקבעה בארץ או בדבר מחובר וסתם אח''כ הנקב דרך בנין המים בתוכו כשרים אע''ג שהמקוה גבוה הרבה מאוד למעלה מן הקרקע, והכי אמרינן בפ' א''ל הממונה [יומא ל''א ע''א] טבילת כ''ג בקודש בבית הפרוה חוץ מראשונה שהיתה בחול ע''ג שער המים ובצד לישכתו היתה, אמר אביי שמע מינה עין עיטם גבוה מקרקע העזרה כ''ג אמה, דתנן כל הפתחים שהיו שם גובהן כ' אמה ורחבן יו''ד אמות ותני' ורחץ בשרו במים במי מקוה, כל בשרו שכל גופו עולה בהן וכמה אמה על אמה ברום ג' אמות. ואייתו ראי' דשאובין כשרים מדאורייתא מתוספתא [מקוואות פ''ב] דתני' מקוה שהניח ריקן ובא ומצאו מלא כשר, מפני שזה ספק מים שאובין, כלומר ושאובין דרבנן, וריקם משמע שלא הי' בו מים. ויש להשיב דמסיים בה, וזה ספק מים שאובים וחזקת מקוה כשר, חזקה דמאן ודאי מי שמלא המקוה מי שצריך טבילה, וכיון שכן בידוע שבכשרות מלא אותו להכי כשר, וכך מוכיח סיפא, צנור המקלח למקוה, והמכתשת נתונה בצדו, ספק מן הצנור למקוה וספק מן המכתשת למקוה פסול מפני שהפסול מוכיח כלומר שיש לתלות יותר באסור מבהיתר, ואם יש בו רוב מקוה כשר, מפני שזה ספק מים שאובין למקוה. אלמא שלא טהרו מ' ספק מים שאובין למקוה אלא דוקא בדאיכא רוב מים כשרים, כיון דמדאורייתא מעוט הפסול בטל ברוב דכשרים, ומכאן ואילך ספק דרבנן, ש''מ שאובה דאור'. ותו תני' התם ב' מקואות א' שאוב וא' אינו שאוב וטבל בא' מהן טומאה חמורה ועשה טהרות טהורותיו תלויות, ומדלא מטהרין בספק כבספק ג' לוגין שנפלו למקוה אלמא כולו או רובו שאוב מדאור' פסול. תדע אי כולו שאוב מדאור' שרי, למה גזרו חכמים בג' לוגין שאובין די ברוב שאובין אלא ודאי שאוב ברובו מדאור' פסול. והא דאמר פ' המוכר בית [ב''ב ס''ו ע''א] מכלל דשאיבה דאורייתא בתמיה, ולא מוקי לה בכולו או רובו שאוב, דסתמא קתני צנור שחקקו ולבסוף קבעו פוסל המקוה משמע דפוסל נמי בג' לוגין כדתנן במקואות. ומקצת חכמים הוסיפו הא דבעינן רוב שאובין לפסול מדאור' דוקא אי קדמו הכשרי', אבל אי קדמו פסולים אפי' בג''ל נפסל הכל מהלכה למשה מסיני. ברם דבר זה לא שמענו מרבותינו ולא ראינוהו בתלמוד. ותו אייתי ראי' דשאוב פסול מדאור' מדתנן במס' פרה [פ''ו] נתן ידו או רגלו כדי שיעברו המים לחבית פסולין, עלי קנים ועלי אגוזים שאינם מקבלים טומאה כשרים, זה הכלל דבר המק''ט פסולין, דבר שאינו מקבל טומאה כשרין, ואמרינן [זבחים כ''ה ע''א] מנ''ל אר''יו אמר קרא אך מעין ובור מקוה מים יהי' טהור, הויתן ע''י טהרה תהא, וכיון דהאי קרא גבי מקוה ומעין כתיב, אלמא גבי מקוה נמי בעינן הויתו ע''י טהרה, וכיון שרוב המקוה שאוב בכלי מק''ט, פסול מדאור'. מיהו מהא ליכא למשמע אלא פסול שאובים בכלים המק''ט, אבל בכלי אבנים וכלי אדמה וגללים דלא מק''ט לא שמעינן מהא, ובמתני' לא חלקו ביניהם. ויש מי שאומר דכי מתמיהין התם [ב''ב ס''ו ע''א] מכלל דשאובה דאור', דפשיטא לי' שהוא דרבנן, הני מילי שאובים בכלי מאליהם כגון צנור שחקקו ולבסוף קבעו והמים באים מאליהם אליו וממנו למקוה ואין בהם תפיסת יד אדם שלא נשאבו ע''י, אבל אם מלא מים בכתפו או הביאן בידו למקוה אפשר דפסול מן התורה, והיינו דקתני בספרא יכול אפי' מלא מים בכתף ת''ל מעין, מה מעין ביד''ש, אף מקוה ביד''ש, וכל דאתי ממילא למקוה, אע''ג דאתא דרך כלי אכתי ביד''ש הוא ומדאורייתא כשר אפי' כולו מקוה כה''ג, ורבנן גזרו בשאובין בכלי אע''ג דאתא ממילא למקוה, וכי גזרו שלא בהמשכה אבל בהמשכה לא גזרו כנימר למטה. ומסתבר לי' האי טעמא, דהא כלי לא כתיב בתורה, ומה לי אם באו למקוה דרך צנור או דרך אמה אלא כל ממילא ביד''ש הוא וכשר מדאור'. אבל היכא דשקל מיא בידיה ורמי למקוה, לא שנא שקל לי' במנא לא שנא שקל לי' בחפניה ורמי למקוה פסולים, דהא בידי אדם הוא, וכלי בדאורייתא לא כתיב, וכמו דפסלי רבנן מה שבא בכלי ג' לוגין למקוה, בידיו נמי פסול שלא יהא טפל חמור מן העקר מיהו אפשר שגם תפיסת יד אדם דרבנן והקישא דמעין אסמכתא בעלמא. 
<h3>[האשכול — רצב''א, הלכ' מקוואות]</h3>
------
[יומא ל''א ע''א] ת''ר, חמש טבילות ועשרה קידושין טובל כהן גדול ומקדש בו ביום, וכולן בקודש אבית הפרוה, חוץ מהראשנה שהיתה בחול על גב שער המים ובצד לשכתו היתה. אמ' אביי עין עיטם גבוה מקרקע העזרה כ''ג אמות, דתנן כל הפתחים שהיה גובהן עשרי' אמה ורוחבן עשר אמות, חוץ משלאולם שהיה גובהו ארבעים אמות ורוחבו עשרים אמות, ותניא [ויקרא ט''ו] את בשרו במים, במי מקוה (על) [כל] בשרו, מים שכל גופו עולה בהן, וכמה הן אמה על אמה ברום שלש אמות, ושיערו חכמי' מי מקוה ארבעים סאה. — מאי פרוה אמ' רב יוסף אמגושא. פי' אדם מכשף היה ושמו פרוה, ויש או' שהוא בנאה ונקראת על שמו. 
<h3>[פסקי הרי''ד — יומא]</h3>
------
שערי ניקנור נעשו להם נסים. אמרו [יומא ל''ח ע''א] היו דלתות אלו של נחושת ונלקחו ונזרקו בים וצפו על פני המים. מצהיל. מבריק, מן להצהיל פנים משמן [תהלים ק''ד]. 
<h3>[פירוש רבינו נתן אב הישיבה]</h3>
------
<h2> פ''ב מ''ד.</h2>
[סוכה נ''ב ע''ב] ובידיהם כדי שמן של מאה ועשרים לוג. איבעיא להו מאה ועשרים לכולהו או דיל' לכל חד וחד, ת''ש ובידיהם כדי שמן של שלשים לוג שהם כולן מאה ועשרים לוג, תנא והן משובחין מבנה של מרתא בת בייתוס, אמרו עליו על בנה של מרתא בת בייתוס שהיה נוטל שתי יריכות של שור הגדול שלקוח באלף זוז בידו אחת ומהלך עקב בצד גודל. פי' ולא היה ממהר לרוץ כדרך נושאי משוי. ולא הניחוהו הכהנים, משום שנאמ' ברוב עם הדרת מלך. פי' ותנן פר קרב בעשרים וארבעה. מאי משובחין, אי משום יוקרא הני יקרי טפי, התם כבש ומרבע, הכא סולמות וזקיפי טובא. לא היתה חצר בירושלם שלא היתה מאירה מאור בית השואבה. פי' שהר הבית היה גבוה, וגם המנורות היו גבוהות נ' אמה, וכתלי העזרה תנן במידות [פ''ב מ''ד] שהיו [גבוהין] עשרים אמה. תנא אשה בוררת חטים בכל ירושלם לאור בית השואבה. 
<h3>[פסקי הרי''ד — סוכה]</h3>
------
המשנה השלישית כל הכותלים שהיו במקדש היו גבוהים כלומר כפי רצונם אפילו מאה אמה חוץ מכותל המזרחי שהיו עושים אותו נמוך מפני שכבר ביארנו שהבנינים כלם היה כל שמלפנים מן חבירו גבוה הימנו וכן ביארנו שגובה קרקע עזרת נשים גבוה על קרקע החיל שש אמות ועזרת ישראל היתה לפנים ממנה וחמש עשרה מעלות היו בשטח קרקע עזרת נשים שבהן עולין לעזרת ישראל ונמצא קרקע עזרת ישראל גבוה על של חיל י''ג אמות ומחצה ובסוף עזרה זו מעלה בגובה אמה על פני כל פתח עזרת כהנים ובה הדוכן ללויים ויש בה עוד שלש מעלות כל אחת ברום חצי אמה לעלות מהם לעזרת כהנים ונמצא גובה קרקע עזרת כהנים על של חיל י''ו אמה ולפנים ממנה המזבח וריוח שבין מזבח לאולם שהוא עשרים ושתים אלא שכל זה ר''ל עזרת כהנים וקו התחתון של מזבח החיצון שארכו שלשים ושתים וכן עשרים ושתים שממנו לאולם על שיעור אחד שטוח שוה ובסוף אותם עשרים ושתים יש י''ב מעלות כל אחת ברום חצי אמה לעלות בהם לאולם ולהיכל ונמצאו קרקע האולם וההיכל גבוהים על של חיל כ''ב אמות וגובה שער המזרחי של כותל החומה אינו אלא בגובה עשרים ונמצא שהמעיין מצד פתח החומה דרך הפתחים אע''פ שכל הפתחים היו מכוונים כנגד שער המזרחי אינו רואה קרקע ההיכל שהרי קרקע ההיכל גבוה על קו העליון שלפתח החומה שתי אמות ומתוך כך היו עושין כותל החומה על הפתח נמוך כדי שיהא הכהן השורף את הפרה העומד בהר המשחה שהוא מקום שריפתה והוא לצד מזרח ירושלם עומד ורואה דרך כותל שעל פתח החומה את קרקע ההיכל ויהא מזה כנגדו וכדכתיב [במדבר י''ט] והזה אל נכח פני אהל מועד וכבר ביארנו זה בראשון של יומא. 
<h3>[חדושי המאירי]</h3>
------
כל הכתלים שהיו שם גבוהין היו. כי השערים היו גבוהים עשרים אמה חוץ מחומה שהיא למעלה מן השערים גבוה מאד. חוץ מכותל המזרחי. של הר הבית שהיה נמוך לפי שכהן השורף את הפרה צריך שיראה פתח ההיכל בשעת הזית הדם כדכתיב [במדבר י''ט] והזה נכח פני אהל מועד והיה רואה מע''ג חומת הר הבית דרך שער עזרת נשים ושער העזרה את פתח אהל מועד אבל אם היה כותל מזרחית גבוה אע''פ שכל השערים מכוונים זה כנגד זה שער כהנים ועזרת הנשים ופתח ההיכל לא היה יכול לראות פתח ההיכל דרך השערים לפי שקרקע הר הבית גבוה והולך כ' אמה קודם שיגיע להיכל וגובה פתח המזרחי היה עשרים אמה הילכך היה צריך לראות פתח אהל מועד מע''ג הכותל דרך שאר השערים. 
<h3>[פירוש הרא''ש]</h3>
------
שהכהן השורף את הפרה עומד בהר המשחה ומתכוין ורואה פתחו של היכל בשעת הזיית הדם — פי' הר המשחה הוא הר הזיתים. 
<h3>[הערוך ערך הרגא]</h3>
------
[יומא ט''ז ע''א] ר' יהודה אומר מזבח ממוצע. פ' המזבח בין העזרות והאולם ורומו עשר אמות צא מהן שש אמות לרום מעלות ישארו ד' אמות מכסין פני פתח ההיכל ולא יוכל העומד בהר הזתים לראות מחצי האמה הנשארת כלום מפתח ההיכל כי המזבח לפניו עולה ומכסה ולפי' צריך למעט הכותל המזרחי כדי שיתגלה לעומד בהר הזתים פתח ההיכל או מעט ממנו. 
<h3>[פירוש קדמון — יומא]</h3>
------
<h2> פ''ב מ''ה.</h2>
[יומא ט''ז ע''א] עזרת ישראל היתה ארך מאה ושלושים וחמש. ברוחב כל העזרה, על רוחב אחת עשרה ולאורך העזרה, דרוחב כל העזרה היה רחב מאה ושלושים וחמש, ואורך כל העזרה קפ''ז אמות, ואילו [י''א] דעזרת ישראל הן בכלל אותן קפ''ז, כדחשבינן לקמן [ט''ז ע''ב]. מ''ר. 
<h3>[תוספות ר''י הלבן — יומא]</h3>
------
ולפני העזרה במזרח היתה עזרת נשים. והיא היתה אורך מאה ושלשים וחמש, על רחב מאה ושלשים וחמש. וארבע לשכות היו [ב]ארבע מקצעותיה של ארבעים ארבעים אמה. ולא היו מקורות. וכן עתידות להיות. ומה היו משמש[ו]ת, דרומית מזרחית היא היתה לשכת הנזירים, ששם הנזירים מבשלין את שלמיהם. ומגלחין את שערם, ומשלחין תחת הדוד מזרחית צפונית, היא היתה לשכת דיר העצים, ששם כהנים בעלי מומין מתליעים בעצים, וכל עץ שנמצא בו תולעת, פסול על גבי המזבח. צפונית מערבית היא היתה לשכת המצורעים ששם טובל המצורע בשמיני לטהרתו כמו שיתבאר במקומו. מערבי[ת] דרומי[ת] שם היו נותנין יין ושמן, היא היתה נקראת לשכת בית שמניא. עזרת נשים היתה חלקה בראשונה, שלא היתה שם מחיצה והקפוה גזוזטרא, שבשמחת בית השואבה הנשים רואות מלמעלה והאנשים מלמטה כדי שלא יהו מעורבין. לר''ם. 
<h3>[הבתים — שערי בית המקדש שער שני]</h3>
------
עזרת נשים היתה אורך קל''ה. מן המזרח למערב. על רוחב קל''ה. מן הצפון לדרום הוא מונה והולך לפרנס הר הבית ממזרח למערב לכן קרי ליה אורך אע''פ שהאורך והרחב שוה. ד' לשכות בד' מקצעות. מבחוץא) כזה  ולא היו מקורות בבית שני. ואין קטורות אלא שאינן מקורות. שאין דבר מעכב את העשן מלעלות כדרכו. ששם נזירים מבשלים שלמיהם. דכתיב [יחזקאל מ''ו] ויאמר אלי אלה בית המבשלים אשר יבשלו שם משרתי הבית את זבח העם. ומגלחים את שערם. דכתיב [במדבר ו'] וגלח הנזיר פתח אהל מועד ואמרי' בנזיר בפ' ג' מינין [מ''ה ע''א] וכי תעלה על דעתך שבפנים הוא מגלח לפני מלך בשר ודם אין עושין כן לפני ממ''ה הקב''ה עושיםב) מגלח כשמתבשלים שנאמר בהן ושחטו פתח אהל מועד. ומשלחין תחת הדוד. יורה שמתבשלין בה השלמים כדכתיב [ויקרא ג'] ונתן על האש אשר תחת זבח השלמים. כהנים בעלי מומין. שאינן ראויין לעבודה בודקין העצים ואמרינן במנחות פרק כל קרבנות [פ''ה ע''ב] לא שנו אלא לח אבל יבש גוררו וכשר. לשכת מצורעים. מפרש בתוספתא למה נקראת כן על שם שמצורעים טובלין שם בשמיני לטהרתן כשבא להכניס ידיוג) בהונות אע''פ שטבל מבערב. וחלקה היתה. עזרת נשים בראשונה שלא היה בה שום תקרה. והקיפוה גזוזטרא. ועשו זיזין בכותל סביב ועשו ע''ג תקרה. ומפרש בפרק בתרא דסוכה [נ''א ע''ב] בראשונה היו נשים מבפנים ואנשים מבחוץ ובאו לידי קלות ראש התקינו שיהא נשים יושבות מלמעלה ואנשים מלמטה בשמחת בית השואבה. שעליהן הלוים אומרים בשיר. שיר של שמחת בית השואבה כדמפרש בסוכה [ג''ז שם] אבל שיר הקרבנות היה אצל המזבח בעזרת כהנים. אלא מוקפות כחצי גורן עגולה כזו \raster(100%,100%)=''z802''. [פירוש הרא''ש]. א) עי' בתי''ט שמפרש שמבפנים היו. ב) נ''ל שצ''ל אלא בשלמים הכתוב מדבר מקום שהיה מבשל שם היה מגלח שנאמר כו'. ג) לפנים למתן. 
<h3>[חשק שלמה על פי' הרא''ש]</h3>
------
''חצרות קטורות'' (יחזקאל מ''ו, כ''ב) אין קטורות אלא שאינן מקורות. [הערוך ערך קטרגג]. וחלקה היתה בראשונה והקיפוה גזוזטרא — פי' חלקה כמו גבעה, היו באין לידי קלות ראש שהיו נכנסין בין הנשים, ועשו גזוזטרא סביב לחצר יוצאת מן הקיר וקירוי על גבה והיו הנשים עומדות מלמעלה על הגזוזטרא ואנשים מלמטה בחצר, ותנא בראשונה כשהיו רואין שמחת בית השואבה היו אנשים מבפנים ונשים מבחוץ רואות והיו באין לידי קלות ראש, התקינו שלש גזוזטראות בעזרה כנגד שלש רוחות להיות נשים רואות מלמעלה. פי' גזוזטרא כדכתיב ''והגזרה והבניה וקירותיה'' (יחזקאל מ''א, י''ג) תרגום וגזוזטרא ובנייתא ועוד מפורש בע' זיז. [הערוך ערך גזוזטר]. חלקה היתה בראשונה והקיפוה כסוסטרא — פירשנו בע' גזוזטר. [הערוך ערך כססטר]. לא היו טרוטות אלא מוקפות כחצי גורן עגולה. ס''א, תרוטות בע' ת'. [הערוך ערך טרטות]. ולא היו תרוטות. ס''א, טרוטות — עיי' בע' טרט. 
<h3>[הערוך ערך תרט0א]</h3>
------
המשנה הרביעית עזרת נשים וכו' פי' עכשו בא לבאר תכונת הבנינים שבמעלה ההר ואמר שהראשון שבהם לפנים מן החיל עזרת נשים ואמר שהיתה מרובעת מאה ושלשים וחמש ארך על מאה ושלשים וחמש רחב וארבע לשכות היו בארבע מקצועותיה ולא היו מקורות וכך הם עתידים לבנות שנאמר ביחזקאל [מ''ו] ויוציאני אל החצר החיצונה ויעבירני על ארבע מקצועי החצר והנה החצר במקצוע החצר ובארבע מקצועי החצר חצרות קטורות ואין קטורות אלא שאין מקורות כלומר שפירוש קטורות הוא שמעלות עשן וזה היה מפני שאין להם תקרה ומה היו לשכות אלו משמשות דרומית מזרחית לשכת הנזירים ששם מבשלין את שלמיהם שהיו טעונין לבשלם במקום קדש מצד הזרע בשלה הניתנת מהם לכהנים ומגלחין את שערן ומשלחין תחת הדוד בשביל שישרף מזרחית צפונית לשכת דיר העצים ששם כהנים בעלי מומים מתליעין בעצים ר''ל שמבקרין בהם אם יש בהם תולעת שכל עץ שנמצא בו תולעת פסול למזבח מפני שהתולעת דבר משוקץ ואין ראוי לישרף על המזבח צפונית מערבית לשכת מצורעים ר''ל שבשמיני לטהרתם טובלים שם (ידיהם מצד הבהרות) [להכניס ידיהם שהם צריכים להכניסם מצד הבהונות, (עפ''י המאירי יומא ט''ז ע''א)] ואע''פ שכבר טבלו וטהרו שכל הנכנס לעזרה אפילו טהור טעון טבילה מערבית דרומית אמר ר' אליעזר בן יעקב שכחתי מה היתה משמשת ואמר אבא שאול שם היו נותנין יין ושמן לנסכים ולמנחות ונקראת לשכת בית שמניה וחלקה היתה בראשונה ר''ל פרוצה בלא כותל מקיפה מארבע רוחותיה אלא שעומדת על גבי עמודים והקיפוה כצוצטרא והיא מחיצה כעין שבכה מפני שהיו מתכנסות בה הנשים לראות שמחת בית השואבה שהאנשים עושים בעזרה וכדי שלא יתערבו נשים באנשים הקיפוה במחיצות אלו וחמש עשרה מעלות עולות מעזרה זו לעזרת ישראל כנגד חמש עשרה מעלות שבספר תהילים שעליהם היו הלויים אומרין בשיר ולא היו תרוטות ר''ל מסודרות ומשוכות על רוחב אחד כשאר המעלות אלא מוקפות כחצי גורן שהתחתונה קצרה והשניה עודפת לה משני קצותיה וכן שלישית לשניה וכלם על סדר זה עד שכשהיו כלם מסודרות בסדר זה היתה צורתם דומה להקף של חצי גורן. 
<h3>[חדושי המאירי]</h3>
------
שיגלח הנזיר שערו ויביא קרבנות כשישלים נזירותו, וכן כשיטמא, שנאמר [במדבר ו'] וביום מלאת ימי נזרו, וכן [שם] כי ימות מת עליו וגומר. ואמרו בסיפרא [מצורע ב'] שלשה מגלחין ותגלחתן מצוה, הנזיר והמצורע והלויים. אולם שלשה אלה אינם שוים לכל דבריהם, שגילוח הלוים היה לשעה במדבר ובשנים האחרים מצוה נוהגת לדורות. וכתב הרב משה בן מימון זכרונו לברכה [בספר המצוות] ששני גילוחים אילו של נזיר שהן גילוח טומאה וגילוח טהרה אין ראוי למנותן כי אם מצוה אחת, לפי שעניין גילוח הטומאה אינו מצוה בפני עצמה כלל אלא דין מדיני מצות הנזירות הוא שביאר הכתוב שאם נטמא הנזיר בימי הנזירות שיגלח ויביא קרבן ואז ישוב ויגדל פרע בקדושה כבתחילה כל ימי הנזירות שאסר על נפשו, כמו שיש למצורע גם כן שתי תגלחות והן מצוה אחת, ואחר שאין זה עיקר המצוה אלא דין מדיניה אין ראוי למנותו מצוה בפני עצמה, וכמו שביאר הרב זכרונו לברכה בספר המצות שלו בעיקר השביעי. ובסדר זאת תהיה, מצות עשה ב' [קע''ד], כתבתי גם כן בשם הרב זכרונו לברכה מה היא הסיבה במנותינו תגלחת נזיר וקרבנותיו מצוה אחת ותגלחת מצורע וקרבנותיו שתי מצוות, ושם תראנו מבואר אם תרצה ללמוד. משרשי מצוה זו של גילוח כל השיער במלאות ימי הנזירות והבאת הקרבנות כתבתי בכלל שורש המצוה הקודמת [שע''ד] מה שידעתי. מדיני המצוה מה שאמרו זכרונם לברכה היכן מגלח שערו בעזרת נשים, ולשכת נזירים היתה שם בקרן דרומית מזרחית ושם מבשלים שלמיהן ומשליכין שערן לאש, ואם גלח במדינה יצא, ובכל מקום שמגלח תחת הדוד משליך שערו, ואינו מגלח עד שיהא פתח העזרה פתוח, שנאמר [במדבר ו'] פתח אהל מועד, ואין פירוש הכתוב שיגלח כנגד הפתח שבזיון מקדש יהיה בזה.
וכן מה שאמרו זכרונם לברכה במצוה זו [נזיר מ''ו ע''א] נזיר ממורט אינו צריך להעביר תער. ואף על פי שאין לו שיער, וכן אם אין לו כפים, הרי זה מקריב קרבנותיו ושותה יין אחר כן ומטמא, ואפילו יש לו שיער מכיון שהביא קרבנותיו אף על פי שלא גלח אין התגלחת מעכבת ושותה ומטמא לערב דמשנזרק עליו אחד מן הדמים מקרבנותיו הותר אף על פי שלא נתן על כפיו ולא הניף, שכל הדברים האלה למצוה ולא לעכוב. ואף על פי שאין התגלחת מעכבת מצוה לגלח אפילו לאחר זמן מרובה. ונזיר שגלח בלא תער או שגלח בתער ושייר שתי שערות לא עשה ולא כלום, ולא קיים מצות גילוח בין נזיר טהור בין נזיר טמא. גילח על השלמים ונמצא פסול תגלחתו פסולה וזבחיו לא עלו לו, גלח על שלשת הבהמות שהוא מקריב ונמצאת אחת מהן כשירה תגלחתו כשירה ויביא שאר הזבחים ויקרבו כהלכתן. שלש בהמות אילו שאמרנו הם כבש לעולה וכבשה לחטאת ואיל לשלמים, ומביא עם האיל ששה עשרונות ושני שלישית עשרון סולת ואופה מהן עשרים חלות. ויתר פרטיה במסכת נזיר [פרק שביעי]. ונוהגת בזמן הבית בזכרים ונקבות. ועובר על זה ולא גלח או שגלח בלא תער או שגלח ושייר שתי שערות ביטל עשה. אבל שייר אחת לבדה אין המצוה מתבטלת בשביל שער אחת, ואפילו גלח ושייר שתי שערות ואחר כך נשרה אחת מהן מעצמה אם גילח האחרת אף על פי ששער אין כאן, שהרי שערה אחת אינה חשובה שיער כמו שאמרנו, מצות גילוח יש כאן לפי שכבר גלח כל ראשו חוץ מן השתים ונפילת האחת אינה כלום ששערה אחת אינה חשובה לכלום, וכשגלח האחרת הרי השלים גילוחו לגמרי וקיים מצות גילוח, ואף על פי שהתגלחת אינה מעכבת משתות היין ומהטמא כמו שאמרנו, הבאת הקרבנות מעכבת הכל, ואם לא הביאן ביטל עשה זה והוא אסור לשתות יין ולהטמא עד שיביאם, ואף על פי שגלח לא נשלמה המצוה עד שהביא הקרבנות. 
<h3>[ספר החינוך מצוה שע''ז]</h3>
------
[יומא ט''ז ע''א] מאן תנא מידות, הך מתני' דגבי מידות. ר' אליעז' בן יעק' היא, דשמעי' ליה דעסיק במסכת מידות וליה לא סבירא ליה (בההיא) [ההיא] דמסכת תמיד. ומשלחין, ושורפין שם (שעריהן) [שערותיהן]. תחת הדוד, תחת הסיר, כדכת' ונתן על האש אשר תחת זבח השלמים. דיר העצים, דירה לעצים. מתלעים בעצים, זורקין מן העצים את התולעים. לשכת המצורעין, ששם המצורעין טובלין בשמיני שלהם אע''פ שטבלו מבערב, לפי שכשילכו לשערי ניקנור לקבל הזאה בבהונות יהו (טהורות) [טהורים] בשעת מתן בהונות. לשכת שמניא מדקתני אמ' ר' אליע' שכחתי מה היתה משמשת מכלל דעד השתא מיירי ר' אליע' בן יעקב במידות, והכי משמע זו שכחתי אבל בכולהו שארא ברירא לי מה היו משמשות והילכך סתמות דמידות איהו קתני לה. והכי נמי מסתברא, דמסכת מידות ר' אליע' היא. דתנן, במסכת מידות [פ''ב מ''ד]. כל הכתלים שהיו שם, בעזרה. היו גבוהין, יותר ממ' אמה. מידה זו של מ' אמה איני יודע היכן דבמסכת מידות אינה נמנית. חוץ מכותל מזרחי, שהוא לא היה גבוה אלא מ' אמה, מפני שהכהן השורף את הפרה עומד בהר המשחה ובשעת הזיית דם מכוון ורואה פתחו של היכל למעלה מכותל העזרה ומזה, כדכת' והזה אל נוכח פני אוהל מועד, ואם לא שכותל העזרה נמוך לא היה יכול לראות פתחו של היכל דרך פתחים של עזרה אע''פ שהן זה כנגד זה פתחו של היכל ופתח העזרה דכל הפתחים שכנגד פתח ההיכל היו זה כנגד זה, ולפיכך לא היה יכול לראותו לפי שקרקע ההיכל גבוה למעלה מפתח העזרה דפתחה לא היה אלא כדתנן כל הפתחים וכול' במסכת מידות [פ''ב מ''ג] לפנים הימנו דחומת עזרה החיצונה. חיל, לעיל מינה תני התם, סורג היה שם חוץ לעזרת נשים ולפנים הימנו חיל. סורג, פליץ בלע' חיל כמו חיל וחומה שעושין חומה קטנה לפני החומה מש' החיזוק. וי''ב מעלות, היו בו לפנים מאותו סורג בעליית חומת עזרה. רום מעלה חצי אמה, שכל מעלה ומעלה היתה גבוהה חצי אמה. ושלחה חצי אמה, כלומ' רחבה מקום דריסת הרגלים הוי חצי אמה, וכיון דרום כל מעלה חצי אמה ונמצא לי''ב מעלות שהיו גבוהות שש אמות עד פתח העזרה שבין הסורג לחיל היו יורדות מעזרת יש' לעזרת נשים רום מעלה וכול', ונמצא דעזרת יש' היתה גבוהה מעזרת נשים ו' אמות וחצי צרפם עם הז' הרי י''ג אמות וחצי, והשאר היה מקום חלק עד למזבח, ותנן בין האולם וכול' י''ב מעלות היו שם באותו מקום כ''ב אמות שבין האולם ולמזבח רום מעלה חצי וכול' הרי ו' אמות שהיה גבוה מעזרת יש', צרפם על הי''ג וחצי הרי י''ט אמ' וחצי שגבוה קרקע היכל כנגד (כנגד) פתח העזרה, ותנן נמי עזרת יש' היתה מאה ושלשים וכול' שכל העזרה כולה מבפנים עד אחורי קדש הקדשים היתה אורך קפ''ז על רוחב קל''ה [שרוחב עזרת ישראל י''א אמה] ורוחב עזרת כהנים שבצידה נמי י''א ואורכה נמי כעזרת יש' למזבח הוי אורכו ל''ב הרי נ''ד ומן המזבח לאורך כ''ב הרי ע''ו ואורך היכל ק' אמה עם קודש הקדשים הרי קע''ו ואחורי קדש הקדשים י''א אמה הרי קפ''ז וכי האי גוונא קיימי'. ותנן ר' אליע' בן יעק' א' מעלה היתה שם, בין עזרת יש' לעזרת כהנים, ואית דאמ' לפני האולם אורך קפ''ז על י''ב שבין האולם ולמזבח, ומסתברא הכי. ודוכן, כן, וכן באותו כן ג' מעלות של חצי אמה, והך סיומא דהך משנה במסכת מידות [פ''ב מ''ב] נמצאת עזרת כהנים גבוהה מעזרת יש' כ' אמות ומחצה הילכך לר' אליע' בן יעק' הוסף האי גבהות על י''ט אמות ומחצה דלעיל נמצא האסקופה התחתונה של פתח ההיכל למעלה ממפתן העזרה כ' אמות. אי אמרת בשלמ', הך מתני' דמידות דקתני כל הכתלים כול' ר' אליע' בן יעקב, דמרבה כ' אמות ומחצה. היינו דאיכסי ליה פתחא, דעזרה, שלא היה יכול לראות כלל מפתח ההיכל כנגד פתח העזרה, ולפיכך היה צריך שיהא כותל מזרחי נמוך כדי שיראה לפתח ההיכל למעלה מחומת עזרה. אלא אי אמרת רבנ', היא. הא איכא פלגא וכול', ופתח העזרה גובהו כ' אמה ואילו גובה כל המעלות שהיו שם לא היו אלא י''ט אמות וחצי, והילכך כותל מזרחי למה לא היה גבוה כשאר כל הכתלים שהיו שם. אלא שמ' מינ' וכול' רב אדא בר מתנה אמ' הא מני, מתני' דמידות דכל הכתלים ר' יהו' היא, דלדידיה נמי איכסי פיתחא. דתניא ר' יהו' א', מזבח החיצון ממוצע ועומד וכול' ל''ב אורך ול''ב רוחב היו לו, עשר אמות אמצעיות של מזבח כנגד פתחו של היכל, שפתחו של היכל היה נמי באמצע עזרה ולא היה ר(ו)חב אלא י' אמות, וי''א אמה היה המזבח ממזוזת ההיכל לדרום, וי''א אמה שנשתייר עדיין ממזבח היו ממזוזת היכל ולצפון. 
<h3>[פירוש רבינו אליקים — יומא]</h3>
------
וחלקה היתה בראשונה וכו'. פי' בעל הערוך ז''ל חלקה כמו גבעה, היו באין לידי קלות ראש, שהיו נכנסין בין הנשים ועשו גזוזטרא סביב לחצר יוצאת מן הקיר וקירוי על גבה והיו הנשים עומדות מלמעלה על הגזוזטרא ואנשים מלמטה בחצר, ותנא בראשונה כשהיו רואין בשמחת בית השואבה היו אנשים מבפנים ונשים מבחוץ, והיו באין לידי קלות ראש, התקינו גזוזטראות בעזרה כנגד שלש רוחות להיות נשים רואות מלמעלה. 
<h3>[פירוש רבינו נתן אב הישיבה]</h3>
------
לא תטע לך אשרה. כתוב בפ' שופטים לא תטע לך אשרה כל עץ ותניא בספרי לא תטע לך אשרה מלמד שהנוטע אשרה עובר בלא תעשה פי' אע''פ שלא עבדה משעת נטיעתה עובר ומה נקרא אשרה כדתנן בע''ז פ' כל הצלמים [מ''ח א'] ג' אשירות של אילנות הם אילן שנטעו מתחלה לע''ז אסור גדעו ופסלו לע''ז והחליף נוטל מה שהחליף העמיד תחתיה ע''ז וסילקה מותרת ותניא בספרי מנין לנוטע אילן ובונה בית בהר הבית שעובר בלא תעשה ת''ל כל עץ אצל מזבח ה' אלהיך כשהוא אומר אשר תעשה לך לרבות במה ובמס' תמיד אמרינן ומי הוו אכסדראות בעזרה והתניא אמר ר''א מנין שאין עושין אכסדראות בעזרה ת''ל לא תטע לך אשרה כל עץ אמר רב חסדא באכסדראות של בנין יש לשאול היכי עבדינן אכסדרא של בנין הא כתיב הכל בכתב מיד ה' עלי השכיל ואפי' בעזרת נשים מקשינן הכי בסוכה פ' החליל [נ''א ב'] דתניא יורדין לעזרת נשים ומתקנין שם תיקון גדול ואמרינן בגמרא חלקה היתה והקיפוה גזוזטראות כו' ומקשינן עלה והא כתיב הכל בכתב מיד ה' עלי השכיל יש לתרץ דהאי אכסדרא של בנין לא היתה מחוברת ברצפה אך על עמודי אבנים רחבים היתה בנויה ובתלוש אין תוספת בנין כדתניא בסוטה פ' אלו נאמרין [מ''א א'] עושין לו בימה של עץ בעזרה וכו' ואין בנין זה פירושו כפי' בקבר בנין דאמרינן בסנהדרין [מ''ז ב'] דההוא במחובר קאמר וההוא נמי מצי לאוקמיה בקבר בנין תלוש. 
<h3>[יראים סימן שע''ו]</h3>
------
[סוכה נ''א ע''א] במוצאי יום טוב הראשון של חג. שהוא תחלת [חולו] של מועד. יורדין לעזרת נשים, כהנים ולויים יורדים (ל)[מ]עזרת ישראל שהיא גבוהה ט''ו מעלות, לעזרת נשים, שלמטה הימנה בשיפוע ההר. ומתקנין שם תיקון גדול, מפרש בגמרא, כאותה ששנינו חלקה היתה (בירושלם) [בראשונה] והקיפוה (גסטרא) [גזוזטרא] התקינו שיעמדו נשים מלמעלה ואנשים מלמטה. וארבעה ספלים של זהב היו בראשיהם. בראש כל מנורה ומנורה. וד' סולמות לכל מנורה ומנורה, (כלים) [סולם] לכל ספל וספל. וד' ילדים, בחורים ובידיהם כדי שמן וכל אחד ואחד עולה בסולמו, מחזיקין כל אחד ואחד מאה ועשרים לוג שהן קרוב (לששה) [לחמישה] סאין, שהיו מטילין לכל ספל וספל. ובבריתא [נ''ב ע''ב] תני גובהה של מנורה [אינה] פחות מחמשים אמה, ולדבר גדול ורב כח עבודה נחשב לאיש אחד שיניח חבית מחזקת (ששה) [חמישה] סאין על כף ידו זקופה ופיה למעלה ועולה בסולם גבוה כזה תהיה ידו אמונה לסבולי. מבלאי מכנסי הכהנים ומהמיניהם היו מפקיעין. ממכנסי בגדי השרד שהיו של בוץ, כגון של כהן גדול ביום הכפורים. אבל לא מן המכנסים של ההדיוטים לפי שיש בהן צמר ואינן נדלקין יפה, ואנן בעינן להעלות נר תמיד, שתהא שלהבת עולה מחמת עצמה ולא מחמת דבר אחר, ומאבנטיהן הישנים. מפקיעין, קורעין לעשות פתילות. ולא היתה חצר בירושלם שלא היתה מאירה וכו', שהרי שנינו בבריתא שהמנורות גבוהות חמשים אמה והר הבית היה גבוה והאורה זורחת בכל העיר, וכותל המזרח שהוא לסוף עזרת נשים היה נמוך, כדאמרינן בסדר יומא [ט''ז ע''א] והמנורות עולין למעלה הימנה. חסידים ואנשי מעשה היו מרקדין לפניהם באבוקות של אור, שזורקין אותן כלפי מעלה ומקבלין אותן, ויש בקיאין לעשות כן בד' אבוקות או בשמונה וזורק זו ומקבל זו וזורק זו ומקבל זו. ואומרים (להן) [לפניהם] דברי תשבחות, מפרש בבריתא אומרים אשרי ילדותינו שלא ביישה את זקנותנו אלו אנשי מעשה, ויש אומרים אשרי זקנותנו שכפרה את ילדותנו אלו בעלי תשובה, אלו ואלו אומרים אשרי מי שלא חטא ומי שחטא ימחול לו הקב''ה, ויש מהן אומרים אם אני כאן הכל כאן ואם אין אני כאן מי כאן, כאלו מדבר הב''ה בעצמו, כלומר, אם יהיו מעשיכם מתוקנים אני אשרה שכינתי (ביניהם) [ביניכם] הוא היה אומר אם אתה תבא אל ביתי אני אבא אל ביתך, אם אתה לא תבא אל ביתי מי יבא אל ביתך, שנאמר [שמות כ'] בכל המקום אשר אזכיר את שמי אבא אליך וברכתיך. 
<h3>[רבינו יהונתן מלוניל — סוכה]</h3>
------
[סוכה נ''א ע''א] מתני'. מוצאי יום טוב הראשון של חג היו יורדין לעזרת נשים ומתקנין שם תיקון גדול. ומנורות של זהב היו שם, וספלים של זהב בראשיהם [וד' סולמות על כל מנורה ומנורה], וארבעה ילדים מפרחי כהונה ובידיהם כדי שמן של מאה ועשרים לוג והן מטילין לתוך ספל וספל. מבלאי מכנסי כהנים ומהמייניהן היו מפקיעין ובהן היו מדליקין, לא היתה חצר בירושלם שלא היתה מאירה מאור בית השואבה. פי' בלילי יום טוב הראשון של חג לא היו עושין, כדתנן שאינה דוחה יום טוב, אלא במוצאי יום טוב הראשון היו יורדין הכהנים והלוים מעזרת ישראל לעזרת נשים, שהיה חוץ לשערי ניקנור והיתה נמוכה יותר ממנה, כדתנן לקמן שבחמש עשרה מעלות היו יורדין מזו לזו, והיו מתקנין שם בעזרת נשים תיקון גדול. 
<h3>[פסקי הרי''ד — סוכה]</h3>
------
[סוכה נ''א ע''ב] מאי תיקון גדול, אמ' ר' אלעזר כאותה ששנינו חלקה היתה בראשונה והקיפוה גזוזטרא, כדי שיהו נשים רואות מלמעלה ואנשים מלמטה. פי' הכי תנן במידות [פ''ב מ''ה], חלקה היתה בראשנה עזרת נשים ולא היו זיזין יוצאין מן הכותל, ואחרי כן הקיפוה גזוזטרא, שהוציאו בה זיזין בכותלי העזרה מבפנים סביב סביב או בביניין או על ידי חורין שעשו שם בכתלים ושמו שם קורות ועליהן נסרים שיעמדו עליהן הנשים ויראו השמחה מלמעלה, והאנשים יעמדו למטה בעזרה ולא יוכלו האנשים להביט בנשים, שהיו לה מחיצות סביב ועשויות כמין סריגי חלונות, שהנשים בפנים רואות מבחוץ ושבחוץ לא יוכלו לראות מבפנים. כדתניא בראשונה היו אנשים מבפנים ונשים מבחוץ, והיו באין לידי קלות ראש. פי' שהיו האנשים נכנסין ויוצאין על הנשים. התקינו שיהו אנשים מבחוץ ונשים מבפנים ועדיין היו באין לידי קלות ראש. פי' היו מסתכלין אילו באילו וקורצין בעיניהן. התקינו שיהו הנשים רואות מלמעלה והאנשים מלמטה. היכי עבדי הכי והכת' הכל בכתב מיד יי עלי השכיל, את כל מלאכת הבניין, ואין לנו רשות לשנות הבניין או להוסיף או לפחות. אמ' רב יוסף קרא אשכוח ודרוש [נ''ב ע''א] וספדה הארץ משפחות משפחות לבד משפחת בית דוד לבד ונשיהם לבד וגו'. פי' זה נאמר כשיהרג משיח בן יוסף במלחמת גוג [ומגוג]. והלא דברי' קל וחומ', ומה לעתיד לבוא שהן עסוקין בהספד ואין יצר הרע שולט בהן אמרה תורה אנשים לבד ונשים לבד, כאן שעסוקין בשמחה ויצר הרע שולט בהן על אחת כמה וכמה. 
<h3>[פסקי הרי''ד — סוכה]</h3>
------
אמרו מי שלא ראה שמחת בית השואבה לא ראה שמחה מימיו. מוצאי יום טוב הראשון שלחג היו יורדין מעזרת ישראל לעזרת נשים ומתקנים שם גזוזטראות לעמוד שם הנשים מלמעלה והאנשים מלמטה, שהרי אפילו בשעת ההספד אמר הכתוב [זכריה י''ב] משפחת בית דוד לבד ונשיה' לבד, כל שכן בשעת השמחה שיצר הרע שולט בהם. מנורות גדולות וגבוהות שלזהב דולקות שם, לא היתה חצר בירושלם שלא היתה מאירה מאור בית השואבה. במעלות היורדות מעזרת ישראל לעזרת נשים היו הלוים עומדים בכנורות ובנבלים ובמצלתים ובכל כלי שיר, והחסידים ואנשי המעשה היו עומדין לפניהם ומרקדין באבוקות להרבות בשמחה ומתהללים בחסידותם, יש מהן אומרין אשרי ילדותנו שלא ביישה את זקנותינו, ויש מהן אומרין אשרי זקנותנו שכיפרה על ילדותנו, שהיו בעלי תשובה, ואילו ואילו אומרין אשרי מי שלא חטא ושחטא ונמחל לו. ועיקר שמחה זו בגדולי ישראל, שהיתה לשם שמים, ושמחה זו אינה דוחה לא שבת ולא יום טוב, ולא היו עוסקין בה אלא בחולו שלמועד. הלל הנשיא כשהיה שמח בשמחה זו אומר אם אני כאן הכל כאן ואם אין אני כאן מי כאן, כלומר שאין הבורא חפץ אלא בקילוסן שלישראל, ואם אין ישראל כאן מי כאן לקלס לפניו. אף הקב''ה אומר [לישראל] אם אתה תבוא לביתי אני אבוא לביתך, ואם אתה לא תבוא לביתי אני לא אבוא לביתך, שנ' [שמות כ'] בכל המקום אשר אזכיר את שמי אבוא אליך ובירכתיך, כלומר כשישראל מזכירין שמו שלהקב''ה [ומקלסין לפניו, הקב''ה] משרה שכינתו ביניהם. משחרב בית המקדש בעונותינו בטלו כלי שיר, אבל מצוה עלינו לשמוח לפני הקב''ה ולנעים זמירות בכל עת ובכל זמן לפי הראוי, שנ' [תהלים ס''ח] סולו לרוכב בערבות ביה שמו ועלזו לפניו. ואומר [שם] ברוך ה' יום יום, כל יום [ויום] תן לו מעין ברכותיו, ואין הגדול ראוי להתבייש על כך, וכן בדוד הוא אומר [ש''ב ו'] מכרכר בכל עוז לפני ה', ואומר [שם] ונקלותי עוד מזאת והייתי שפל בעיני, ומפני שהרבה בכבוד [שמים] הרבו כבוד לו ולזרעו אחריו עד עולם. וראה מה הגיע למיכל בת שאול על שביזתו בכך. וכן בחזקיה הוא אומר [ישעיה ל''ח] ה' להושיעני ונגינותי ננגן כל ימי חיינו על בית ה', שאף המלכים היו מקלסין ומשחקין לפני הקב''ה ומתכבדין בכך. ונראה בעיניי שעל זה הדרך עושין בזמן הזה שמחת התורה ושמחין ביום טוב האחרון [בהשלמת התורה ומקלסין] ומשבחין להקב''ה [שהנחילנו תורתו] (ש)[ו]זיכנו לכך. 
<h3>[פסקי ריא''ז — סוכה]</h3>
------
[סוכה נ''א ע''ב] חמש עשרה מעלות. אורך המעלה כרוחב העזרה, ורוחב המעלה חצי אמה ורומה חצי אמה, כדאמרינן במסכת מדות [פ''ב מ''ג] ובסדר יומא [ט''ז ע''א]. שעליהם עומדים הלוים בשיר, לשמחת בית השואבה אבל [דוכן] לשיר הקרבן אצל מזבח היה. עמדו הכהנים על שער העליון וכו' קרא הגבר, גביני כרוז שקורא סמוך לעמוד השחר עמדו כהנים לעבודתכם ולויים לדוכנכם וישראל למעמדכם, וקורא כמו כן עתה בחג. תקעו והריעו ותקעו, זה סימן לילך למלאת המים לניסוך מן השילוח. הגיעו למעלה עשירית, מאותן חמש עשרה מעלות, כלומר, שירדו עשרה ונשארו לו לירד חמשה מעלות, או יש לומר שלא ירדו עדין כי אם חמשה ויש להם לירד עשרה. תקעו והריעו ותקעו, הגיעו לעזרה, לקרקע עזרת נשים. תקעו והריעו ותקעו, דכתיב [במדבר י'] ובני אהרן הכהנים יתקעו בחצוצרות ובראש השנה [ל''ג ע''ב] יליף בכל התקיעות פשוטה לפניה ולאחריה ותרועה באמצע. היו תוקעין והולכין, באלו שלש אחרונות מאריכין עד שמגיעין לשער היוצא מעזרת נשים להר הבית, ומשפילים והולכים למזרח, והשער ההוא מכוון כנגד שער שמעזרת ישראל לעזרת נשים, ויורדין ממערב למזרח, וכשהיו נכנסין למקדש היו הולכין ממזרח למערב דרך עלייה. הפכו פניהם, למערב לצד העזרות וההיכל לומר דבר זה. אבותינו, בבית ראשון היו כופרין ולא היו פניהם לבית אלא אחוריהם אל היכל ה' וגו', פסוק הוא ביחזקאל [ח'], ואנו ליה עינינו. ור' יהודה פליג ואמר שכופלין את הלשון, ומקשי בגמרא, והא תנן מודים מודים משתקין אותו, ומשני תני אנו ליה משתחוים ועינינו לה' מיחלות, דכשמזכיר את השם שני פעמים לשני ענינים מזכיר אותו, דלא מיחזי כי האי גונא (אלא) למודה לרשות אחר. 
<h3>[רבינו יהונתן מלוניל — סוכה]</h3>
------
[סוכה נ''ג ע''א] והלוים היו משוררים בכל כלי שיר, על חמש עשרה מעלות היורדות מעזרת ישראל לעזרת נשים, שהיתה גבוהה ממנה אילו ט''ו מעלות, וכל מעלה היתה גבוהה חצי אמה ורחבה חצי אמה כדתנן במידות [פ''ב מ''ג], ואורך המעלה היה קל''ה אמה כרוחב העזרה מכותל לכותל, ועליהן היו עומדין הלוים בשיר בשמחת בית השואבה, אבל בשיר של קרבן היו עומדין בדוכן שהיה קרוב למזבח כדתנן במידות. אמ' ליה רב חסדא לההוא מרבנן דהוה מסדר אגדתא קמיה, מי שמיע לך הני חמש עשרה מעלות שאמ' דוד כנגד מי אמרן. אמ' ליה בשעה שכרה דוד שיתין קפא תהומא ובעא לשטופיה עלמא, אמ' דוד איכא דידע אי שרי למיכתב שם אחספא [ומישדא ביה] ואחותיה לדוכתיה אי לא, ליכא דאמ' ליה ולא מידי, אמ' כל היודע לומר דבר זה ואינו אומרו יחנק בגרונו, נשא אחיתופל קל וחומר בעצמו ואמ' ומה לעשות שלום בין איש לאשתו אמרה תורה שמי שנכתב בקדושה ימחו על המים, לעשות שלום על כל העולם כולו על אחת כמה וכמה, כתב שדא ביה נחת תהומא שתסר אלפי גרמידי, כיון דחזא דנחת טובא אמ' כמה דמידלי טפי מירטב עלמ', אמ' חמש עשרה שיר מעלות אסקיה חמיסרי אלפי גרמידי ואוקמיה באלפא גרמידי, אמ' אביי ש''מ סומכא דארעא אלפא גרמידי. 
<h3>[פסקי הרי''ד — סוכה]</h3>
------
[סוכה נ''א ע''א] מתני'. החסידים ואנשי מעשה היו מרקדין לפניהן באבוקות, ואומ' לפניהם דברי תושבחות. והלוים בכינורות ובנבלים ובמצלתים וכל כלי שיר בלא מספר, על חמש עשרה מעלות היורדות מעזרת ישראל לעזרת נשים כנגד חמש עשרה שיר המעלות שבתילים שעליהם עומדין הלוים בשיר. פי' היו מרקדין לפני הלוים, שהיו עומדין במעלות והם היו למטה בעזרה, ומרקדין לפניהן באבוקות של אור, שהיו זורקין אותן כלפי למעלה ומקבל אחת וזורק אחת, והיו אומ' [לפניהם] דברי תושבחות לשבח ולהלל לשם הגדול. 
<h3>[פסקי הרי''ד — סוכה]</h3>
------
וט''ו מעלות וכו' שעליהן הלוים אומרים בשיר. פירשו רש''י ורד''ק ז''ל בפירושן לספר יחזקאל [מ''ב י''ב] בפסוק ובפתחי הלשכות, שאלה הט''ו מעלות שהיו בין עזרת נשים לעזרת ישראל שהיו הלוים אומרים עליהם שיר בשמחת בית השואבה כמו ששנינו במסכת סוכה פרק החליל [נ''א ע''ב]. אבל הדוכן שהיו אומרים עליו שיר תמיד בשעת הקרבן הוא הדוכן הנזכר במשנה דבסמוך, והיה במזרח כשהיו הלוים עולין מעזרת ישראל לעזרת כהנים. ומן הכתוב ג''כ ראינו שהדוכן נתון במזרח כמו שאמר בדה''י [ב' ה' י''ב] והלוים המשוררים לכולם לאסף להימן ולידותון ולבניהם ולאחיהם מלובשים בוץ במצלתים בנבלים ובכנורות עומדים מזרח למזבח ע''כ. 
<h3>[מלאכת שלמה]</h3>
------
<h2> פ''ב מ''ו.</h2>
ולשכות היו שם תחת עזרת ישראל פתוחות לעזרת נשים, ששם הלוים נותנין כנורות ונבלים מצלתים וכל כלי שיר. ועל הדוכן העולה מעזרת ישראל לעזרת כהנים היו הלוים עומדין בשעה שאומרין שירה על הקרבן. לר''ם. 
<h3>[הבתים — שערי בית המקדש שער רביעי]</h3>
------
ואמר אחר כן שלשכות היו תחת עזרת ישראל פתוחות לעזרת הנשים שהיתה נמוכה הימנה שבע אמות וחצי אמה שבהם היו הלויים נותנים כנורות ונבלים ומצלתים ושאר כלי השיר.
המשנה החמישית עזרת ישראל היתה ארך קל''ה אמות על רחב י''א פי' קרא בכאן ארך הצד המתפשט יותר והוא מה שמן הצפון לדרום וקרא רחב הצד הקצר והוא מה שבין מזרח למערב ואמר שארך העזרה שהוא צד הרחב של כל העזרה ר''ל מצפון לדרום הוא קל''ה אמות ברוחב כל העזרה אבל ארכה שהוא צד ארך כל העזרה אינה אלא י''א אמה וכן עזרת הכהנים שלפנים הימנה בשיעור זה בעצמו וראשי פסיפסין ר''ל בנין דק כעין שבכה מבדיל בין של ישראל לכהנים ור' אליעזר בן יעקב אומר שמעלה היתה שם ר''ל בסוף י''א אמה של עזרת ישראל היתה מעלה גבוהה אמה על פני כל הפתח של עזרת כהנים שבה דוכן ללויים ויש בו שלש מעלות רום כל אחת חצי אמה ועולין מהם לעזרת כהנים ואף אמת הדוכן בתחום י''א אמה של כהנים ונמצאת עזרת הכהנים גבוהה מעזרת ישראל שתי אמות ומחצה ואחר כך אמר שכל העזרה בכללה ר''ל מתחלת עזרת ישראל עד סוף י''א אמה אויר שאחורי הכפרת קפ''ז אמה על רחבן וזה הוא מקום מקדש סתם לדין טומאת מקדש וקדשיו וכבר ביארנו בכל אמות אלו כיצד הם מתפרנסות בראשון של יומא ואמר ששלש עשרה השתחואות היו שם כנגד שלש עשרה שערים ומנה אותם השערים שהיו מהם בדרום לצד המערב ארבעה והם שער העליון ר''ל הסמוך למערב שער הדלק ושער הבכורות שער המים ונקרא שער המים שבו מכניסין צלוחית של מים לנסוך המים בחג ור' אליעזר בן יעקב אומר שבו המים מפכים ועתידים להיות יוצאים מתחת מפתן הבית וכנגדם בצפון לצד המערב ארבעה והם שער יכניה שער הקרבן שער הנשים שער השיר ולמה נקרא שמה שער יכניה שבו יצא יכניה בגלותו והרי ח' ושבמזרח שער ניקנור עם שני פסיפסין ר''ל פתחים קטנים שהיו לו אחד מימינו ואחד משמאלו והרי י''ג ושנים שבמערב ולא היה להם שם וכבר ביארנו שזו אינה הלכה ולא היו שם אלא שבעה שערים שלש בצפון ושלש בדרום ואחת במזרח שלש בדרום שער המים שער הקרבן שער הדלק בצפון שער בית המוקד שער הניצוץ שער הקרבן גם כן כמו שכתבנו ובמזרח השער הגדול והפשיפסין לא נמנו בכלל הפתחים. 
<h3>[חדושי המאירי]</h3>
------
ופתוחות לעזרת נשים. כי העזרה היתה גבוה מעזרת נשים ז' אמות וחצי של ט''ו מעלות. אורך קל''ה אמה. מן הצפון לדרום על רוחב י''א ממזרח למערב וכן עזרת כהנים עד המזבח ואין ישראל נכנס שם אלא לצורך. וראשי פספסין. כלונסאות. מעלה היתה גבוהה אמה. בעזרת כהניםא). והדוכן נתון עליה. מקום המיוחד לשיר כתיב ביחזקאל [מ''ב י''ב] הגדרת הגינה מתורגם דוכן לואי. גדרת (כל) בנין גדר אבנים שעליוב) נותנים ומשוררים. היתה אורך קפ''ז. ממזרח למערב. על רוחב קל''ה. מצפון לדרום. ושלש עשרה [השתחויות] היו שם. בעזרה מקום מיוחד לכל השתחוואה והשתחוואה כנגד י''ג פרצות כדתנן לעיל ואבא יוסי בן חנן פליג ואמר כנגד י''ג שערים תקנו השתחוואות ואצל כל שער ושער היו משתחווין. שער הדלק. שדרך שם היו מביאין עצים למערכה. שער הבכורות. הוא שער הקרבן דלעיל. שבו המים מפכין. (היו) כדאיתא ביומא [ע''ז ע''ב]. שער הקרבן. זהו שער הקרבן שבצפון דלעיל. שער הנשים. שם נכנסות נשים לסמוך על קרבנן לרבי יוסי ולרבי יהודה לעמוד על קרבנן. שער השיר. שם היו מכניסין כלי השיר כי היה סמוך לבית המטבחים כדאמרינן בסוף תמיד שעמדו על השולחן החלבים ותקעו. שבו יצא יכניה. כשהגלוהו נבוכדנצר נכנס להשתחוות ונטל רשות ויצא דרך אותו שער. ובית הניצוץ ובית המוקד היו מאלו השערים אלא שנקראו להם גם אלו השמות. ושני פשפשין היו לו. אע''פ שגם לשער המוקד היה פשפש אותו היה קטן ועומד אצל שער הגדול אבל אלו היו קצת גדולים ורחוקים קצת מן השער וכך היו ממנין י''ג שערים. [פירוש הרא''ש]. א) והרע''ב פי' בעזרת ישראל. ב) צ''ל שעליו נוגנים ושוררים. 
<h3>[חשק שלמה על פי' הרא''ש]</h3>
------
עזרת כהנים — י''מ בשביל כן נקראת עזרה מן ''עזרה בצרות'' (תהלים מ''ו, ב') כלומר ששם מתפללין לאל ושומען ועוזרן. [הערוך ערך עזרה]. והדוכן נתון עליה — פי' לשון ישמעאל שם האיצטבא דוכן ועומדין עליו הלויים. 
<h3>[הערוך ערך דכן0א]</h3>
------
ועושין בתוך העזרה גבולין עד כאן לישראל עד כאן לכהנים, ובונין בה בתים לשאר צרכי המקדש, כל בית מהם נקרא לשכה, לר''מ. 
<h3>[הבתים — שערי בית המקדש שער ראשון]</h3>
------
ששאלת שפר''ש בפ''ק דיומא (ט''ז ע''א ד''ה ותנן) שהפתח היה מגולה ונראה חצי אמה, ובפ''ב דמידות (מ''ו) גר' ר' אליעזר בן יעקב אומר מעלה היתה גבוהה אמה וכו' עד נמצאת עזרת כהנים גבוהה משל ישראל ב' אמות ומחצה, וא''כ מתגלה הפתח ב' אמות זה לשונך. והוא טעות כי מה שפי' רבינו שלמה זה לרבנן כדאי' התם בהדי' בגמרא, אבל לר' אליעזר בן יעקב כמו שיותר עולה יותר נכסה מיד במעלה ראשונה (איכפי) [איכסי] כולה כל שכן כשיגבה יותר. 
<h3>[ראבי''ה סימן תתקצ''א]</h3>
------
[יומא ט''ז ע''א] אי אמרת בשלמא ר' אליעזר היא היינו דאיכסי לי' פיתחא. פי' המורה ר' אליעזר הוא דאית לי' מעל' יתירה וגבה קרקע ההיכל מקרקע התחתון כ' אמה וחצי אבל רבינו חננאל זצוק''ל וגם רבינו ברוך זצוק''ל פירשו דר''א הוה מרבה עד כ''ב אמות ומחצה ומונים האמה שלמעלה והג' מעלות של דוכן ואע''פ שפשט המשנה דמידות מוכיח כדבריהם דתנן נמצאת עזרת כהנים גבוהה מעזרת ישראל ב' אמות ומחצה אפ''ה כדברי המורה נ''ל שאלו הית' עזרת כהנים גבוהה מעזרת ישראל ב' אמות ומחצה מה אנו צריכין לבנין הדוכן א''ו קרקע עזרת כהנים לא הי' גבוה מקרקע עזרת ישראל אלא מעלה של אמה והדוכן היה בנוי על אותה המעלה של גובה אמה וחצי על פני כל אורך העזר' של קל''ה אמה וכפי מה שהיו עולים בדוכן מעזרת ישראל ג' מעלות של חצי אמה לבד מאמת המעלה כך היו יורדין מן הדוכן לעזרת הכהנים אותן ג' מעלות וקרקע העזר' לא הי' גבוה אלא אמה אחת מעזרת ישראל ואין למנות גובהו של דוכן מפני שהוא נבלע בגובה הי''ב מעלות של אולם ומאי דתנן נמצאת עזרת הכהנים גבוהה מעזרת ישראל ב' אמות ומחצה זהו בעלייתה מפני הדוכן שהי' בנוי בשפתה ולא בכל העזר' דא''כ ליתני ר''א אומר שתי אמות ומחצה הית' גבוהה עזרת כהנים יותר מעזרת ישראל אמאי תני מעלה מעלה של אמה והדוכן עלי' של אמה וחצי ש''מ שלא היה גובה עזרת כהנים על עזרת ישראל אלא אמה אחת כפתרון המורה. 
<h3>[תוספות רי''ד — יומא]</h3>
------
[יומא ט''ז ע''א] מעלה היתה שם וכו'. ושלש מעלות של חצי אמה מלבד אותה שהיתה גבוהה אמה. ונמצאת עזרת כהנים גבוהה שתי אמות ומחצה. אלא ש''מ ראב''י היא. וא''ת מאי אולמיה האי סברא מסברא דלעיל. וי''ל דהכא מסתבר טפי משום דהכא תנא בפלוגתא דראב''י ורבנן, אבל לעיל לא הוזכר במילתיה דראב''י, ושמא י''ל דאף רבנן מודו בהא. 
<h3>[תוספות רבינו פרץ — יומא]</h3>
------
[סוכה נ''א ע''א] מבלאי (כה''ג) [מכנסי הכהנים] ומהמייניהם. תימה דלא חשבי' כתונת שגם היא היתה של שש. שעליהם עומדים הלויים בשיר. לשמחת בית השואבה אבל דוכן לשיר (ה)[ד]קרבן אצל המזבח היה ותימה [ממידות] (מיומא) פ''ב [ומיומא] [ט''ז ע''א] מייתי לה דא''ר אליעזר בן יעקב מעלה היתה שם גבוה אמה ודוכן נתנו עליה ואותו מעלה היינו בין עזרת ישראל לעזרת כהנים. 
<h3>[תוספות רבינו פרץ — סוכה]</h3>
------
[ויקרא ט' כ''ב] וישא אהרן את ידיו אל העם ויברכם וירד מעשות וגו', זה מקרא מסורס, אלא ראוי לומר וירד מעשות החטאת והעולה והשלמים וישא אהרן את ידיו אל העם ויברכם, שבירידתו נשא את כפיו ובירך את העם. [תורת כהנים מכילתא דמילואים שמיני פרשה א' הכ''ט]. וישא אהרן את ידיו אל העם ויברכם זה המדרש פנים אחרים הוא והוא שלם יותר מן הראשון. זה מקרא מסורס לא היה צריך לומר אלא וירד מעשות החטאת והעולה [והשלמים] וישא אהרן את ידיו אל העם [ויברכם] שבירידתו נשא כפיו ויברך אותם. נראה לי מדכתיב אל העם משמע סמוך לעם ואם על המזבח ברכן היו רחוקים ממנו שהרי במקדש דריסת רגלי ישראל אחד עשרה אמה דריסת רגלי הכהנים י''א אמה המזבח שלשים ושתים נמצאו ישראל רחוקים מן המזבח אחד עשר אמה ובמשנת מדות [פ''ב מ''ו] הדוכן שהלוים והכהנים עומדים שם בשעת השיר ובברכת כהנים היה בין מקום דריסת רגלי ישראל ודריסת רגלי הכהנים. 
<h3>[פירוש הראב''ד מכת''י]</h3>
------
[שקלים פ''ו מ''א] שלש עשר שופרות שלשה עשר שולחנות שלש עשרה השתחויות היו שם, ארבע בצפון וארבע בדרום שלש במזרח ושתים במערב, של בית רבן גמליאל ושל בית חנניה סגן הכהנים היו משתחוין ארבע עשרה, והיכן היתה יתירה, כנגד דיר העצים, שכן מסורת בידם מאבותיהם ששם ארון גנוז. ומעשה בכהן אחד שהיה מתעסק וראה את הרצפה שהיא משונה מחברותיה ובא ואמר לחבירו ולא הספיק לגמור את הדבר עד שיצתה נשמתו וידעו ביחוד ששם ארון גנוז. תנא דבי שמואל (יומא נ''ד.) שני כהנים בעלי מומין היו מתלעין בעצים ונשמטה קרדומו של אחד מהם ונפלה לאותו מקום ויצאת אש ואכלתהו. פירוש שופרות הללו תיבות שהיו עושין שם תרומת הלשכה והיה צר מלמעלה ורחב מלמטה מפני הרמאין שהיו משליכין שם כדי שלא יטלו משם. 
<h3>[בה''ג הלכ' הספד]</h3>
------
[יומא כ''א ע''א] צפופים, כלומ' בדוחק. ומשתחוים רווחים, ובתלמוד ירושלמי כת' שכשהן מתפללין היו מרויחין כל כך שהיה בין כל אחד ואחד ד' אמות כדי שלא ישמע אדם תפילת חבירו. ונמשכין וכול', כלומ' אע''פ שכשהיו עומדין היו נמשכין י''א אמות אחורי בית קודש הקדשים מש' דוחק, אפי' הכי כשהיו מתפללין וחוזרין ובאין וכולן בעזרה לפני הבית כדי שלא יהא אחוריהן אל היכל ה' ומשתחוין, ואפי' הכי היו רווחין. 
<h3>[פירוש רבינו אליקים — יומא]</h3>
------
[יומא כ''א ע''א] ונמשכין אחת עשרה אמה אחורי בית הכפורת. הכא משמ' שברגל היו ישראל נכנסין חוץ מאחת עשרה אמה שלהן לי''א שלעזרת כהנים, והיו נכנסין לי''א אמות שאחורי [בית] הכפורת דרך חלל שבן המזבח לכותל עזרה עד שהיו מגיעין לאולם, ושוב דרך חלל שבין אולם לכותל עזרה, עד שהיו מגיעין לי''א דאחורי [בית] הכפורת, אבל בחלל [שבין] האולם למזבח, ודאי לא היו נכנסין, דהא אפילו כהנים בעלי מומין ופרועי ראש לא היו נכנסין לשם, כדתנן בתחילת טהרות [כלים פ''א מ''ח] בין האולם ולמזבח מקודש ממנה, שאין בעלי מומין ופרועי ראש ניכנסין לשם. 
<h3>[תוספות ר''י הלבן — יומא]</h3>
------
[כתובות ק''ו ע''א] בפרכות שהיו לפני הדביר תחת אמה טרקסין ובבית שני קא מיירי ואני אומר מקדשי בדק הבית היו נוטלין שכרן הואיל ופרכות דלפני הדביר תחת בנין נעשו במקום כותל תחת אמה טרקסין שהי' ממוצע בין היכל לקדש הקדשים וכל צורכי בנין בית המקדש היו באין מקדשי בדק הבית מהקדשות שהיו מקדשין לבדק הבית לתקון הבית ולהחזיק בניינו כדכתיב אך לא יעשה בית ה' ספות כו' עד וחזקו בו את בית ה' כלומר שלא היו עושין מכסף קדשי בדק הבית שום כלי שרת כי אם חיזוק בנין הבית לבד. במקדש שני לא היה אמה טרקסין ובב''ב [ג' ע''א] מפרש טעמא משום דמקדש שני הוה גבוה טפי משלשי' אמה ואמה בנין רוחב בגובה מאה אמה לא מצי קאי דאמרי' בסדר יומא [נ''ב ע''א] מקדש שני מאה [על מאה] ברום מאה הוה עם כלי' עורב. בית גרמו וכו' היו ממונין על מעשה לחם הפנים ולא רצו ללמד מעשה לחם הפנים כדמפרש בסדר יומא [ל''ח ע''א] ובית אבטינס על מעשה הקטורת כדמפרש בסדר יומא [שם]. תרומת הלשכה שלשה קופות שבהן תורמין את הלשכה אלמא נשים האורגות בפרכות היו נוטלין שכרן מתרומת הלשכה בדבבי מאותן פרכות שכנגד השערים שאינן תחת הב[נין] אלא לצניעות בעלמא קתני דנוטלות שכרן מתרומת הלשכה. דאמר ר' זירא אמר רב שלש עשרה פרכות היו בבית המקדש שבעה כנגד שבעה שערי' שבחומת העזרה שסכים ההיכל לצניעות בעלמא כדי שלא יראו בעזרה הולכי הר הבית ושתים אחת בפתחו של היכל ואחת בפתח האולם ולצניעות בעלמא ושתים בדביר להבדיל בין קדש הקדשים להיכל במקום אמה טרקסין פרכת אחת מכאן ופרכת אחת מכאן וביניהם אמה רוחב באותו דרך היה נכנס כהן גדול לפני ולפנים ביום הכפורים וכדמפרש בסדר יומא [נ''א ע''ב] כורך ונכנס ושני פרכות היו על אותן פרכות בעלית בית קדש הקדשים ואותן ד' פרכות שמבדילות היו תחת בנין ומקדשי בדק הבית נוטלין שכרן והא דאמרינן במסכת מדות [פ''ב מ''ו] י''ג השתחויות היו שם כנגד י''ג שערים שהיו בעזרה שער העליון שער הדלק כו' שערים גדולים לא היו אלא שבע' בלבד אלא ששה פספסים קטנים היו שם שנים בצידי שער ניקנור במזרח וב' בדרום וב' בצפון ובהנהו פספסין איידי דקטנים היו לא היו שם פרכו' וכשאדם היה רוצה לילך בדרך אותן י''ג שערים היה מחזיר פניו למקדש ומשתחוה פשפשין פושטירו''ש. רש''י במהדורא קמא. 
<h3>[שיטה מקובצת — כתובות]</h3>
------
[יומא נ''ד ע''א] שבע כנגד שבעה שערים. והכי תנן בפ''ק דמדות שבעה שערים היו בעזרה. ומייתינן לה לעיל בפירקא קמא. וקשיא לי דבפ''ב דמדות תנן כל העזרה היתה אורך קפ''ז על רוחב קל''ה וי''ג השתחויות היו בם. אבא יוסי בן חנן אומר כנגד שלשה עשר שערים כו'. והכי תנן נמי בפ''ו דשקלים (איכן) [היכן] הי' השתחויות הללו ארבע בצפון וארבע בדרום ושלש במזרח ושתים במערב כנגד השערים כו'. ומצאתי התירוץ בירושלמי שהיא חלוקת רבנן ואבא יוסי בן חנן [אבא יוסי בן חנן] אומר כנגד י''ג שערים ברם כרבנן שבעה שערים היו בעזרה על דעת דרבנן היכן היו השתחויות הללו כהאי דתנינן תמן פי' בפ''ב דמדות לפנים ממנו סורג גבוה י' טפחים ושלש עשרה פרצות היו בו שפרצום מלכי יון וגזרו כנגדן שלש עשרה השתחויות. ובפ''ק דתמיד אמרינן תנן התם פי' בפ''ק דמדות בשלשה מקומות הכהנים שומרים בבית המקדש בבית אבטינס ובית הניצוץ ובית המוקד והלויים בעשרים ואחד מקום [חמשה על חמשה שערי הר הבית ארבעה על ארבע פינותיו מתוכו] חמשה על חמשה שערי העזרה ארבעה על ארבע פינותיה מבחוץ כו' אמר מר חמשה על חמשה שערי העזרה וחמשה שערים היו בעזרה [ורמינהי שבעה שערים היו בעזרה] שלשה בצפון ושלשה בדרום ואחר במזרח אמר אביי תרי מנייהו לא צריכי שימור רבא אמר תנאי היא דתניא אין פוחתין מי''ג גזברין ומשבעה אמרכלין ר' נתן אומר אין פוחתין משלשה עשר גזברין כנגד שלשה עשר שערים דל חמשה דהר הבית תמניא דעזרה אלמא איכא תנא דאמר תמניא דעזרה אלמא איכא תנא דאמר תמניא הוו ואיכא תנא דאמר חמשה הוו נמצאו עכשיו ארבע חלוקות בדבר חד אמר ה' וחד אמר ז' וחד אמר ח' וחד אמר י''ג. 
<h3>[תוספות רי''ד — יומא]</h3>
------
[סוכה מ''ח ע''א] ניסוך המים שבעה כיצד. בחול, לפי שניסוך המים הלכה למשה מסיני, ויש לו סמך שרמזה משה בתורה, נאמר בשני של קרבנות החג [במדבר כ''ט] ונסכיהם [ובששי] ונסכיה ובשביעי כמשפטם ובכלהו כתיב ונסכה כמשפט מ''ם יו''ד מ''ם הרי כאן מים. מן השילוח. מעין הוא סמוך לירושלם מחזקת שלשה לוגין דזהו פחות שבנסכים רביעית ההין לכבש. (רביע) [הגיעו] לשער המים, אחד משערי עזרה נקרא כן על שם שמכניסין בו צלוחית של ניסוך המים בחג. תקעו והריעו ותקעו, ומשום דכתיב [ישעיה י''ב] ושאבתם מים בששון ממעיני הישועה. עלה בכבש, שהיה בדרום של מזבח. ופנה לשמאלו, שהנסכין נעשין בקרן מערבית דרומית, וכשהוא פונה לשמאלו היא שפוגע בה ראשונה. דתנו רבנן בבריתא כל העולין למזבח עולין דרך ימין, ומקיפין ויורדין דרך שמאל, חוץ מן העולה לשלשה דברים הללו שעולין דרך שמאל וחוזרין על העקב, ואלו הן ניסוך המים וניסוך היין ועולת העוף שרבתה במזבח. והכי פירושא, עולין דרך ימין, כשהוא בראש המזבח פונין לקרן מזרחית דרומית דהינו לימין הכהן העולה, שהכבש בדרומו של מזבח, ומקראי ילפינן לה, דכתיב [יחזקאל מ''ג] ומעלותהו פנות קדים, כלומר, כשתעלו בו תפנו למזרח. ומקיפין ויורדין דרך שמאל, כשהוא בא לירד אינו חוזר על עקיבו, אלא מקיף סביב (למזרח) [למזבח] עד שמגיע לכבש ויורד במערבו של כבש שהיה לשמאלו בעלייתו, והאי דאין חוזרין על העקב דאם כן נמצא מהלך לצד שמאלו שהרי פניו (למזרח) [למזבח] הן, ואינו מחזירה לו אחוריו, ורחמנא אמר כל פינות שאתה פונה לא יהו אלא דרך ימין למזבח, דנפקא לן מדתני רמי בר יחזקאל, [זבחים ס''ב ע''ב] עומד על שני[ם] עשר בקר ג' פונין (קדמה) [מזרחה] וג' פונים צפונה ושלש פונים ימה וג' פונים נגבה, חוץ מן העולה לג' דברים הנעשין בקרן מערבית דרומית שפונין לשמאל, כשהן בראש המזבח פונין לקרן מערבית דרומית שהוא לשמאל, ואין פונין לימין שיהו מקיפין סביב עד שמגיע לקרן מערבית דרומית. ובשחיטת קדשים [ס''ד ע''א] מפרש טעמא, נסכים שמא יתעשנו בעשן המערכה כשיקיפו סביב יותר ממהלך [מאה] אמה יש [ב]היקיף המזבח ועולת העוף שמא תמות בעשן. וחוזרין על העקב גרסינן, ולא גרסינן ומקיפין על העקב בדרך שעלו בו ואינן מקיפין דכל כמה דמצינן למעוטי בהלוך של שמאל ממעטינן, כשרבה במזרח, מקום עולת העוף על קרן דרומית (ו)מזרחית היא מפני שקרובה לבית הדשן, ששם זורקין מ[ו]ראה ונוצה כדכתיב [ויקרא א'] והשליך אותה אצל המזבח קדמה אל מקום הדשן, ובית [ה]דשן היה [אצל] הכבש במזרח וסמוך לו בג' טפחים ורחוק מן המזבח [כ]עשרים אמה, כדתנן במסכת תמיד [פ''א מ''ד] גבי תור(י)ם את הדשן (וכשתעלה) [וכשעולת] העוף [רבה] במזרח שיש שם כהנים רבים מולקין עולת העוף [באין] ועושין אותה במערבית דרומית אותם שאינם יכולין לעמוד שם. שני ספלים וכו'. אחד לניסוך היין ואחד לניסוך המים. של סיד היו, ואם תאמר ראויין היו שיהו לבנים אלא שהושחרו, ומפרש בגמרא בשלמא של יין ודאי משחר אלא דמיא אמאי משחר, ומשני כיון דאמר מר עירה של מים לשל יין (והצל) [ושל] יין (לתות) [לתוך] מים יצא אתי לאשחורי. ומנוקבין כמין שני חוטמין דקין חלולין אחד עבה ואחד דק כדי שיהו כלין בבת אחת, כלומר קרקעית אותן ספלים של הסיד אחד היה עבה כדי שלא יפלוט מהרה, והוא אותו של מים שהיה [בו] דבר מעט שלא היה אלא לוג, [וס''ד] דר' יהודה קתני לה דאמר בלוג היה מנסך כל שמונה, ואותו של יין שהיה רביעית ההין דהינו שלשת לוגין הוא דק כדי שיפלוט מהרה היין, אבל אליבא דרבנן אי אפשר דהוו כי הדדי המים והיין שלשת לוגין מכל אחד ואחד, ובגמרא מוקים לה אליבא דרבנן, ואע''ג דשיעורן שוה לא היו [כלין] בבת אחת אם לא היה אותו ספל של מים עבה ואותו של יין דק משום דמים קלישי [וכלין] מהרה, והיין סמוך ועב ולא תימי אלא בזמן מרובה. אבל אליבא דר' יהודה לא סגי באחד עבה ואחד דק, אלא אם כן היה הנקב של יין רחב ואותו של מים קצר מאד, כיון דמן היין יש פי ג' מן המים. 
<h3>[רבינו יהונתן מלוניל — סוכה]</h3>
------
[סוכה נ''ג ע''ב] אין פוחתין מכ''א תקיעות וכו'. עם התרועות שבאמצע קא חשיב. בכל יום היו שם כ''א כיצד ג' לפתיחת שערים, שערי העזרה. תשע לתמיד של שחר, דכשהיו מנסכים את נסכי התמיד הלוים אומרים שיר ושלשה פרקים היו בשיר, שהיו מפסיקין בו ותוקעין הכהנים בחצוצרות ומשתחוים העם, כדתנן במסכת תמיד [פ''ז מ''ג], הגיעו לפרק תקעו והשתחוה העם על כל פרק תקיעה ועל כל תקיעה השתחויה, ובכל תקיעה היתה תרועה באמצע ופשוטה לפניה ולאחריה. ותשע אחרים לתמיד של בין הערבים. ובמוספין, ביום שיש בו מוספין [מוסיפין] עוד תשע לשיר של מוספין, בערב שבת וכו' ג' להבטיל את העם מן המלאכה, כדמפורש בפרק במה מדליקין [ל''ה ע''ב]. וג' להבדיל מן הקדש לחול, כשקדש היום, להודיע שחשיכ(ם)[ה] ויש מעתה ואילך חיוב סקילה במלאכה. ובערב שבת וכו' שלש לפתיחת שערים, כמו בכל (ה)יום ושבעה שערים היו בעזרה. שלש לשער העליון, דאמרינן לעיל קרא הגבר תקעו והריעו ותקעו. שלש לשער התחתון, דאמ' לעיל [נ''א ע''ב] הגיעו לעזרה תקעו הריעו ותקעו, והיו מאריכין בהם עד שהגיעו לשער המזרח, והוא שער התחתון. ובגמרא פריך, אמאי לא חשיב ג' כשהגיעו למעלה עשירית, ומוקים לה בתנאי, דאיכא תנא דקא חשיב ג' [ע]ל גבי (המזרח) [המזבח] במקום מעלה עשירית. ג' למילוי המים, לאחר שמלאום ישבו ובאו להם לעזרה דרך שער המים, דתנן לעיל בפרק לולב וערבה [מ''ח ע''ב] הגיעו לשער המים תקעו הריעו ותקעו. ושלש על גבי המזבח, כשזוקפין את הערבה בצידי המזבח, כדתנן בפרק לולב וערבה [מ''ה ע''א] וזקפום בצידי המזבח תקעו הריעו ותקעו. 
<h3>[רבינו יהונתן מלוניל — סוכה]</h3>
------
[סוכה נ''א ע''ב] מתני'. עמדו שני כהנים בשער העליון היורד מעזרת ישראל לעזרת נשים ושתי חצוצרות בידם. קרא הגבר תקעו והריעו ותקעו, הגיעו למעלה עשירית תקעו והריעו ותקעו. הגיעו לעזרה תקעו והריעו ותקעו. היו תוקעין והולכין עד שהיו מגיעין לשער היוצא למזרח. הגיעו לשער היוצא למזרח הפכו פניהן למערב ואמ' אבותינו שהיו במקום הזה אחוריהם אל היכל יי ופניהם קדמה והמה משתחוים קדמה לשמש, ואנו ליה עינינו. ר' יהודה אומ' שונין אותם לומר אנו ליה וליה עינינו. פי' עמדו שני כהנים בשער העליון זהו שער ניקנור, שמשם היו יורדין מעזרת יש' לעזרת נשים ושתי חצוצרות היו בידם, כיון שקרא הגבר היו תוקעין סימן שיתעסקו מעכשיו למילוי המים, וכשהיו מגיעין למעלה העשירית של אילו חמש עשרה מעלות עוד היו תוקעין, וכשירדו כל המעלות והגיעו לרצפת עזרה עוד היו תוקעין, והיו מאריכין בתקיעות הללו עד שהיו מגיעין לשער התחתון של עזרת נשים, שהיו יוצאין משם לצד המזרח לתוך הר הבית, כיון שהגיעו לאותו השער והיו פניהם למזרח, ואחוריהם למערב, הפכו פניהם [למערב] כנגד ההיכל והיו ואמ' כי אבותינו היו עומדין במקום הזה והופכין אחוריהן אל ההיכל ופניהם למזרח ומשתחוין לשמש, אבל אנו מאמינין לשם ולא נעשה כמעשיהן. 
<h3>[פסקי הרי''ד — סוכה]</h3>
------
[סוכה נ''ג ע''ב] מתני'. אין פוחתין מעשרים ואחת תקיעות במקדש ולא מוסיפין על ארבעים ושמונה. בכל יום היו שם עשרים ואחת תקיעות, שלש לפתיחת שערי', תשע לתמיד של שחר, תשע לתמיד של בין הערבים. ובמוספין מוסיפין עוד תשע, ובערב שבת מוסיפין עוד שש, שלש להבטיל את העם מן המלאכה ושלש להבדיל בין קודש לחול. ערב שבת שבתוך החג היו ארבעים ושמונה, שלש לפתיחת שערים, שלש לשער העליון, שלש לשער התחתון, שלש למילוי המים, שלש על גבי המזבח, תשע לתמיד של שחר, תשע לתמיד של בין הערבים, ותשע למוספין, שלש להבטיל את העם מן המלאכה, ושלש להבדיל בין קדש לחול. פי' בכל יום היו תוקעין כ''א תקיעות, כל קול וקול קורא תקיעה. ג' היו תוקעין כשהיו פותחין שערי העזרה תר''ת. וט' לתמיד של שחר, כשהיו מנסכין את נסכי התמיד כשהלוים היו אומ' בשיר, [וג' פרקים היו אומרים בשיר], שהיו הלוים מפסיקין בו ותוקעין הכהנים בחצוצרות ומשתחוין העם כדתנן בתמיד [פ''ז מ''ג], הגיעו לפרק תקעו והשתחוה העם על כל פרק תקיעה ועל כל תקיעה השתחויה וכל תקיעה היתה תר''ת. ובמוספי', ביום שיש מוסף מוסיפין עוד ט' לשיר של מוספין, ואע''פ שהמוספין הרבה בהמות, כל נסכיהן היו מנסכין ביחד ואומ' עליהן שיר אחד ועל השיר היו עושין ט' תקיעות לג' פרקים. ובערב שבת היו מוסיפין עוד ו' תקיעות, ג' תקיעות היו תוקעין סמוך לחשיכה כדי להבטיל את העם מן המלאכה כדאמרי' בשילהי במה מדליקין [ל''ה ע''ב], וג' להבדיל בין קודש לחול סמוך לשקיעת החמה היו תוקעין להודיע שכבר קדש היום והעושה עוד מלאכה חייב סקילה. ובערב שבת שבתוך החג היו מ''ח תקיעות, ג' לפתיחת שערים שבכל יום, וג' לשער העליון כדאמ' קרא הגבר תקעו והריעו ותקעו והיו עומדין בשער העליון, ג' לשער התחתון כדאמרי' הגיעו לעזרה תקעו והריעו ותקעו, והיו מאריכין בהן עד שהגיעו לשער היוצא למזרח והוא שער התחתון והכא לא חשיב ג' שלמעלה העשירית. ג' למילוי המים, לאחר שמילאום מן השילוח ושבו להם לעזרה דרך שער המים, כדתנן בפרקין דלעיל [מ''ח ע''ב] הגיעו לשער המים תקעו והריעו ותקעו. ג' על גבי המזבח. פי כשהיו מביאין המים על גבי המזבח היו תוקעין, והן התקיעות דתנן לעיל תקעו והריעו ותקעו בכל יום היו מקיפין את המזבח פעם אחת כו', שכשהיו מביאין את המים למזבח היו מקיפין אותו בערבה והיו תוקעין. 
<h3>[פסקי הרי''ד — סוכה]</h3>
------
[סוכה מ''ח ע''א] מתני'. ניסוך המים שבעה כיצד, צלוחית של זהב מחזקת שלשת לוגין היה ממלאה מן השילוח, הגיעו לשער המים תקעו והריעו ותקעו. עלה בכבש ופנה לשמאלו ושני ספלים של כסף היו שם. ר' יהודה אומ' של סיד היו, אלא שהיו מושחרין מפני היין. ומנוקבין כמין שני חוטמין דקין אחד מעובה ואחד מידק, כדי שיהו שניהן כלין בבת אחת. פי' מחזקת ג' לוגין כשיעור ניסוך היין, ולמה היה ממלאה מן השילוח ולא היה ממלאה מן הכיור או מבור הגדול שהיה בעזרה, שהיו משקעין שם את הכיור, ומפר' טע' בירושלמי [ה''ו] מפני מה ממלאין מן השילוח, ר' יוסי ביר' חנינא אמ' כדי לעשות פומבי לדבר. פי' מפני שאין הצדוקין מודין בניסוך המים, היו עושין אותו בפרהסיא וממלאין מן השילוח שהוא חוץ לירושל' ולא מתוך העזרה. הגיעו לשער המים, פי' אחד משערי עזרה ועל שם שהיו מכניסין משם [צלוחים] המים היה נקרא שער המים. 
<h3>[פסקי הרי''ד — סוכה]</h3>
------
[סוכה מ''ח ע''א] שער המים. מן השערים דרומיים שבעזרה הוה כדתנן במס' מדות [פ''ב מ''ו] שערים דרומיים סמוכים למערב וקא חשיב שער המים, וא''ת למה שמו שער המים לפי ששם מכניסין צלוחיות של מים בניסוך המים בחג. שני ספ(ס)לים של כסף. צ''ל דקבועין היו במזבח דאם לא כן תיקשי דהיינו מורידין מקדושתן מצלוחית של זהב לשל כסף. 
<h3>[תוספות רבינו פרץ — סוכה]</h3>
------
[יומא ע''ח ע''א] מים מפכין, כלומ' שיוצאין משם כפי פך קטן. מתחת מפתן הבית, מתחת מפתן של עזרה. 
<h3>[פירוש רבינו אליקים — יומא]</h3>
<h2> פ''ג מ''א.</h2>
המזבח היה שלשים ושתים על שלשים ושתים, עלה אמה וכנס אמה זה היסוד, נמצא שלושים על שלשים, עלה חמש וכנס אמה זה הסובב, ונמצא עשרים ושמונה על עשרים ושמונה, מקום הקרנות אמה מזה ואמה מזה נמצא עשרים ושש על עשרים ושש, מקום הילוך רגלי הכהנים אמה מזה ואמה מזה נמצא עשרים וארבע על עשרים וארבע מקום המערכה. א''ר יוסי מתחילה לא היה אלא עשרים ושמונה על עשרים ושמונה כנס ועלה במדה הזו עד שנמצא מקום מערכה עשרים על עשרים, וכשעלו בני הגולה הוספיו עליו ארבע אמות מן הצפון וארבע אמות מן המערב כמין גמא שנאמר (יחזקאל מ''ג, ט''ז) והאריאל שתים עשרה אורך בשתים עשרה רחב רבוע, יכול שאינו אלא שתים עשרה על שתים עשרה, כשהוא אומר (שם) אל ארבעת רבעיו מלמד שמן האמצע הוא מודד שתים עשרה אמה לכל רוח. וחוט של סקרא חוגרו באמצע להבדיל בין דמים העליונים לדמים התחתונים. והיסוד היה מהלך על פני כל הצפון ועל פני כל המערב ואוכל בדרום אמה אחת ובמזרח אמה אחת. ובקרן מערבית דרומית היו שני נקבים כמין שני חוטמין דקין שהדמים הניתנין על יסוד מערבי ועל יסוד דרומי יורדין בהן ומתערבין באמה ויוצאין לנחל קדרון. למטה בריצפה באותה הקרן מקום היה שם אמה על אמה וטבלה של שיש וטבעת היתה קבועה בה שבו יורדין לשית ומנקין אותו. וכבש היה לדרומו של מזבח שלשים ושתים על רוחב שש עשרה. ורכובה היתה במערבו ששם היו נותנין פסולי חטאת העוף. 
<h3>[בה''ג הלכ' זבחים]</h3>
------
[יומא נ''ט ע''א] הקפה ביד, שהיה עומד בקרן אחד ומקיף כל ד' הקרנות בידו, ולא היה הולך ברגליו [כ]במזבח החיצון מש' דמזבח החיצון היה רחב ל''ב על ל''ב ולא היה יכול ליתן על ד' קרנות אלא אם כן היה מקיפו ברגליו (אבל מזבח הפנימי לא היה מחזיק אלא אם כן מקיפו ברגליו), אבל מזבח הפנימי כולו לא היה מחזיק אלא כשעור קרן אחד של מזבח החיצון שהוא אמה על אמה כדלקמ' ולפיכך לא היה צריך להקיפו אלא בידו. 
<h3>[פירוש רבינו אליקים — יומא]</h3>
------
[סוכה מ''ה ע''א] מצות ערבה כיצד. בימות החול בשביעי של חג. מקום היה למטה בירושלם ומתקבצים שם מים ו(ב)יער של ערבה יוצא שם. ונקרא מוצא, ובלשון בריתא קלניא, והוא ב(י)ן חורין מכל מס המלך, כלומר שהיא הפקר שאין בהן משום גזל. ומלקטין משם מורביות ערבה, ענפי הערבה הדקות הישרות והגבוהות. בגמרא מפרש אחת עשרה אמה כדי שיהו גוחות (כפולות) [כפופות] על המזבח אמה, דמנח להו איסוד המזבח, שהוא גבוה מקרקע העזרה אמה דתנן, עלה [אמה וכנס אמה] זהו יסוד, עלה חמש וכנס אמה זהו סובב, עלה שלש זהו מקום המערכה, גובה הקרנות אמה, נמצא שמיסוד ולמעלה הם תשע אמות, נמצא שהמורביות (על) [של] אחת עשרה אמה היו גבוהות אמה אחת על קרנות ונכפפת אמה אחרת. 
<h3>[רבינו יהונתן מלוניל — סוכה]</h3>
------
שנינו במסכת מדות (פ''ג מ''א) המזבח היה שלשים ושתים אמה על שלשים ושתים אמה, עלה אמה וכנס אמה זהו יסוד נמצאו שלשים על שלשים, עלה חמש וכנס אמה זהו סובב נמצא עשרים ושמנה על עשרים ושמנה, עלה שלש וכנס אמה זהו מקום קרנות אמה מזה ואמה מזה נמצא עשרים וששה על עשרים וששה מקום הילוך רגלי הכהנים אמה מזה ואמה מזה נמצא עשרים וארבע על עשרים וארבע מקום המערכה. בפרק קמא דעירובין (ד' א') ובפרק שתי הלחם (מנחות צ''ז ב') אומר שכל אמות הבנין באמה בת ששה טפחים אבל אמות המזבח מהן באמה בת חמשה ומהן באמה בת ששה. נחזור למשנת מדות שאומר שם, חוט של סיקרא חוגרו באמצע להבדיל בין דמים העליונים לדמים התחתונים, והיסוד היה מהלך על פני כל הצפון ועל פני כל המערב ואוכל בדרום אמה אחת ובמזרח אמה אחת. אבל קרן מזרחית דרומית לא היה בו יסוד לפי שאותה אמה של רוחב היסוד לאותו צד היתה מרצועה שיוצאה מחלקו של יהודה ונכנסת בחלקו של בנימין ושאר המזבח של אולם וההיכל ובית קדשי הקדשים היה בחלקו של בנימין כדתניא בפרק קמא דיומא (י''ב א') ובאיזהו מקומן (זבחים נ''ג ב') והר הבית והלשכות והעזרות היו בחלקו של יהודה. ובקרן מערבית דרומית היו שני נקבים כמין שני חוטמין דקים שהדמים הניתנים על יסוד מערבית ועל יסוד דרומית יורדין בהן ומתערבין באמה ויוצאין לנחל קדרון, למטה ברצפה באותה קרן מקום היה שם אמה על אמה וטבלא של שיש וטבעת קבועה בה שבו יורדין לשיתין ומנקין אותן, הכבש היה בנוי לדרומו של מזבח ארכו שלשים ושתים על רוחב שש עשרה אמות (מ''ב ג') ואוכל בארץ שלשים אמה מצד המזבח ופורח ממנו אמה על יסוד ואמה על סובב, ואויר מעט היה מפסיק בין הכבש למזבח כדי ליתן האיברים בזריקה (רמב''ם בית הבחירה פ''ב הי''ג). ושני כבשים קטנים יוצאין ממנו שבהן באין לסובב וליסוד ומובדלין מן המזבח כמלא נימא כדאיתא במסכת זבחים (ס''ב ב'), וחלון היתה במערבו של כבש אמה על אמה ורבובה היתה נקראת שבה היו נותנין פסולי חטאת העוף עד שתעובר צורתן ויצאו לבית השריפה, ומפרש במקום אחר (תמיד ל''א ב') ששתי שולחנות היו במערב הכבש האחד של שיש שנותנין עליו את האיברים ואחד של כסף שנותנין עליו כלי שרת (ע''פ רמב''ם שם הל' י''ד—ט''ו). ובספר מצות לא תעשה (ר''צ) נתבאר היאך בונין את המזבח מפני שאסור לבנותו גזית. 
<h3>[סמ''ג עשין סימן קס''ג]</h3>
------
והמזבח שלשים ושתים אמות, והכבש שלשים ובין הכבש ולכותל דרומי שתים עשרה אמה ומחצה, מכותל צפוני של עזרה עד כותל המזבח, שהוא רחב ששים ומחצה. וכנגדו מכותל האולם עד כותל מזרחה של עזרה שהוא אורך ששה ושבעים כל המרובע הזה הוא הנקרא צפון והוא המקום ששוחטין בו קדש הקדשים. לר''ם. 
<h3>[הבתים — שערי בית המקדש שער שני]</h3>
------
פרק שלישי בע''ה וענינו בצורת המזבח והוא שאמר המזבח היה שלשים ושתים אמות על שלשים ושתים ר''ל קו שטחו התחתון וכשעלה על מדת אותו רחב וארך אמה אחת בגובה [כנס] אמה לכל רוח והתחיל בנין שלשים על שלשים וזהו יסוד ואמה זו של כניסה התבאר במנחות [צ''ז ע''ב] שהיתה בבת חמשה טפחים ואמות הרוחב והאורך היו בבת ששה ונמצא שנשארו מן היסוד ולמעלה רוחב שלשים אמה ושני טפחים על ארך שלשים אמה ושני טפחים עלה חמש ר''ל בבת ששה וכנס אמה ר''ל בבת חמשה והוא הסובב שהכהנים הולכים שם ונמצא מן הסובב ולמעלה רחב כ''ח אמה וד' טפחים על אורך כך עלה ג' בבת ששה וזהו מקום מערכה וקרנות המזבח אמה בבת חמשה ונמצא גובה המזבח עד חודן של קרנות עשר אמות פחות טפח ומקום המערכה תשע [אמות] ויש מפרשים שעליית האמה הראשונה היתה בבת חמשה לבד ונמצא מקום המערכה בגובה ט' אמות פחות טפח והקרנות רחבן אמה בבת ששה ונמצא שנתמעט החלל שביניהם אמה לכל רוח ונשארו רחב כ''ו וארבעה טפחים על ארך כך ומלבד זה היה סביב מקום המערכה כניסת אמה להלוך רגלי הכהנים ונמצא מקום המערכה עשרים וארבע אמות וארבעה טפחים על ארך כך ויש מפרשים שאמה על כניסת היסוד אף היא בבת ששה טפחים אלא שכניסת אמה הסובב היתה של חמישה טפחים לבד וכן פרשוה במסכת מנחות [שם] ויהיה מקום המערכה לפירוש זה כ''ד אמות ושני טפחים על ארך כך ור' יוסי חלק לומר שמתחלה באותו שעשה שלמה לא היה קו שטחו התחתון אלא כ''ח על כ''ח וכונס ועולה במדה הזאת עד שנמצא מקום המערכה עשרים על עשרים וכשעלו בני הגולה הוסיפו עליו ארבע אמות מן הצפון וארבע אמות מן המערב כעין גאם שנאמר [יחזקאל מ''ג] וההר אל שתים עשרה אמה ארך בשתים עשרה אמה רוחב וכו' ללמד שמן האמצע היה מודד שתים עשרה לכל רוח וודאי מדידתו מן הסובב ונראין דברי תנא קמא ואמר אחר כן שחוט של סיקרא היה חוגר את המזבח באמצע להבדיל בין דמים העליונים לדמים התחתונים ונקדת אמצעו היתה אמה למטה מן הסובב ואמר אחר כן שהיסוד לא הי' מקיף את המזבח בארבע רוחותיו כמו הסובב אלא שהיה מהלך על פני כל המערב ועל פני כל הצפון ואוכל בדרום אמה אחת ובמזרח אמה אחת ונמצא שלשה הקרנות שהיה להם יסוד והם מערבית צפונית ומערבית דרומית וצפונית מזרחית אבל דרומית מזרחית לא היה לה יסוד ומה שאמרו [זבחים נ''ג ע''ב] שרוחב המזבח היה מתמעט שתי אמות הוא כשתשער מן המערב למזרח כנגד אמה הכנוסה אף במזרח ומן הצפון לדרום כשתשער בצפון כנגד אמה הכנוסה בדרום. 
<h3>[חדושי המאירי]</h3>
------
המזבח היה שלשים ושתים על ל''ב. מדרום לצפון ומערב למזרח אבל מצפון לדרום כל פני הדרום לא היה ארכו אלא ל''א כי לא היה יסוד במזרח ובדרום על המזבח בגובה אמהא). כנס אמה. א' במערב ובצפון ונשארו למ''ד על למ''ד ומפרש בפרק (קדשי קדשים) [איזהו מקומן (זבחים נ''ד ע''א)] דמתחילה הביא מלבן של ל''ב על ל''ב בגובה אמה ומילא אותו אבנים וסיד וקוניא וממחה ושופך ואח''כ מביא מלבן של למ''ד על למ''ד בגובה ה' והיינו דתנן עלה ה' וכנס אמה זהו סובב נמצא כ''ח על כ''ח ואח''כ מביא מלבן שהוא כ''ח על כ''ח בגובה ג' אמות ואח''כ מלבן שהוא אמה על אמה ברום אמה ונותנו בכל קרן וקרן היינו דתנן והקרנות אמה מזה ואמה מזה נמצא כ''ו על כ''ו. מקום הילוך רגלי הכהנים. סביב המערכה שאם היתה המערכה נוגעת בקרנות לא היה [מקום] לכהן להלך סביב המערכה להצית אליתא ולהפך בצנורא את האברים שלא נתעכלו. נמצא כ''ד על כ''ד מקום המערכה. ודריש ליה לקמן מקרא דכתיב ביחזקאל [מ''ג] והאריאל שתים עשרה ארך על שתים עשרה [רחב] רבוע יכול שאינו אלא י''ב על י''ב כשהוא אומר על ארבע רבעיםב) הוה אומר מאמצעית הוא מודד. אמר רבי יוסי מתחילה. בבית ראשון לא היה כל המזבח אלא כ''ח על כ''ח וכשכנס אמה יסוד ואמה סובב ואמה קרנות ואמה מקום הלוך רגלי הכהנים נשאר מקום המערכה כ' על כ' והיינו דכתיב בדברי הימים [ב' ד'] ויעש (שלמה את) מזבח הנחשת עשרים אמה ארכו ועשרים אמה רחבו מקום מערכה קא חשיב מזבח אבנים היה ועשאו תחת מזבח הנחושת שעשאו משה. הוסיפו עליו ד' אמות מן הדרום כמין גמא. כף יוניתג) כזה. אבג ה''ג [ד''א מן הדרום] ולא כמו שכתוב בספרים ד' אמות מן הצפון דמפרש בפרק קדשי קדשים [ס''א ע''ב] משום שיתין הוסיפו שהיו מתחילה חוץ למזבח והכניסו אותן שיהיו תחת המזבח והניסוך היה בקרן דרומית מערבית כדתנן במסכת תמיד [פ''ז מ''ג] מהיכן הוא מתחיל מקרן דרומית מזרחית מזרחית צפונית [צפונית] מערבית מערבית דרומית נתנו לו יין לנסך [כו'] ותנן נמי בפרק קדשי קדשים [ס''ג ע''א] חטאת העוף היתה נעשית על קרן דרומית מערבית כו' וג' דברים היו משמשים למעלה ניסוך המים והיין [וכו']. וחוט הסקרא. צבע אדום. חוגרו באמצע. מקיף כל המזבח אמה אחת למטה מן הסובב. להבדיל בין דמים העליונים. חטאת בהמה ועולת העוף. לדמים התחתונים. שאר כל הזבחים וחטאת העוף ודריש ליה מקרא בפ' איזהו מקומן [נ''ג ע''א] דכתיב [שמות כ''ז] והיתה הרשת עד חצי המזבח התורה נתנה מחיצה להבדיל בין דמים התחתונים לדמים העליונים. והיסוד. היה מהלך כל אורך הצפון והמערב ונכנס בדרום אמה אחת ובמזרח אמה ושאר כל הדרום והמזרח לא היה לו יסוד כזה  ומפרש טעמא בפרק איזהו מקומן [זבחים נ''ג ע''ב] לפי שלא היתה בחלקו של בנימין דכתיב ביה בבקר יאכל עד [בראשית מ''ט] ומתרגמינן באחסנתי' יתבני מקדשא והיינו בית שני אבל בבית ראשון שהיה מזבח קטן מן הדרום ד' אמות היה כל המזבח לצד הדרום בחלקו של בנימין והיה היסוד מהלך על פני דרום אבל רוח מזרחית לא נשתנה כשהיה בחלקו של יהודה אף בבית ראשון והא דממעטי' קרן דרומית מזרחית משום שלא היה לו יסוד היינו בבית שני א''נ אף בבית ראשון לא חשיב קרן דרומית מזרחית קרן של יסוד כיון שלא היה לו יסוד אף במזרח כמו לשאר קרנות ומה שנשתבשו הספרים לגרוס ד' אמות מן הצפון נ''ל דמשום קושיא זו שהוקשה להם מה שהיה יסוד בדרום בבית ראשון ולכך שמו התוספת בצפון כדי שלא ישתנה הדרום ולא נתנו אל לבם המשניות המכחישות גרסתן. [פירוש הרא''ש]. א)0ועי' פירש''י נ''ד ע''א. ב) צ''ל אל ארבעת רבעיו. ג)0צ''ל גימ''ל יונית שהיא כמין כף פתוחה מאותיות מנצפ''ך. 
<h3>[חשק שלמה על פי' הרא''ש]</h3>
------
ר''מ פ''ג מ''א. ד''ה ועתה אשוב לדקדק וכו', באמות שיהא. [צ''ל] באמות אמה אמה וטפח אמרו (בי''ג) [בבא מציעא] מתוספתא דכלים [פ''ו ה''ה] שיהא. מ''ב. ד''ה אחר שבארנו וכו', מערבית דרומית מן היסוד. [צ''ל] מערבית דרומית אמה מן היסוד. 
<h3>[שיטה מקובצת]</h3>
------
מזבח היה נתון באמצע העזרה, כבש לדרומו וכיור למערבו, בית המטבחיים לצפונו וכל ישראל למזרחו, שנא' ויקרבו כל העדה ויעמדו לפני ה' (ויקרא ט'). שלש שמות נקראו לו מזבח העולה ומזבח הנחושת ומזבח החיצון. 
<h3>[ספר ''והזהיר'' מיוחס למר חפץ אלוף — פר' תצוה]</h3>
------
ארבע אמות מן הצפון, [צ''ל] ארבע אמות מן הדרום. תיבות מן הצפון נמחק. 
<h3>[שיטה מקובצת]</h3>
------
כיצד הוא עושה, עלה בכבש ופנה לסובב בא לו לקרן דרומית מזרחית היה מולק את ראשה ממול ערפה ומבדיל ומוצה את דמה על קיר המזבח, ואם עשאה למטה מרגליו אפילו אמה אחת כשרה. רבי נחמיה ורבי אליעזר בן יעקב אומרין כל עצמה אינה נעשית אלא בראשו של מזבח. [תורת כהנים ויקרא דבורא דנדבה פרשה ז' ה''ח]. ובא לו לקרן דרומית מזרחית מפרש בזבחים פר' קדשי קדשים [ס''ד ע''א] מפני שקרובה לבית הדשן דכתיב [ויקרא א' ט''ז] והשליך אותה אצל המזבח קדמה אל מקום הדשן. ואם עשאה למטה מרגליו אפי' אמה אחת כשרה פי' כי הוא עומד על הסובב שהוא גבוה מן הקרקע שש אמות והמזבח כלו גבהו נ''ח טפחים מפני שאמה יסוד היתה בת חמשה [טפחים] בגבהה ואמה קרנות כמו כן בת חמשה [טפחים בגבהה] ושאר כל האמות היו בת ששה [טפחים] נמצא כל גבהו נ''ח טפחים ומחציו ומעלה כ''ט ומן הסובב ולמעלה כ''ג נמצא ממקום רגליו ועד חציו ו' טפחים הילכך אם מיצה עולת העוף בסוף האמה שלמטה [מ]רגליו כשרה ובלבד שלא יצא ממנה כחוט השערה. והכי אית' במנחות פרק שתי הלחם [צ''ז ע''ב]. ר' נחמיה אומר כל עצמה אינה נעשית אלא בראשו של מזבח פי' כדאמרי' לעיל [ה''ז] מקום שמקטיר מוצה, ות''ק סבר הסובב ראוי למערכה על ידי הדחק ור' נחמיה סבר אין עושין מערכה על גבי סובב, והכי אית' בזבחי' פר' קדשי קדשים [ס''ה ע''א]. [פירוש הראב''ד מכת''י]. עלה לו לכבש ופנה לו לסובב דרך כבש קטן שהיה יוצא מכבש גדול לסובב כדמוכח בפ' קדשי קדשים [ס''ב ע''ב] ובא לו דרך סובב לקרן דרומית מזרחית דאמ' התם [ס''ד ע''א] שמקום עולת העוף היה שם משום שקרובה לבית הדשן שהכהן משליך שם מוראה ונוצה. ואם עשאה למטה מרגליו אפי' אמה אחת כשרה שהיה עומד על הסובב וסובב גבוה מן הקרקע שש אמות, דאמרינן בפר' איזהו מקומן [ע''ש נ''ד ע''א] עלה [אמה] וכנס אמה זהו יסוד עלה חמש [אמות] וכנס אמה זהו סובב וכל מזבח בגובה עם הקרנות עשר אמות, וחוט הסיקרא היה חוגרו באמצע, והשתא הוי [אמה] למטה מן הסובב עד חוט הסיקרא, וכן תנן במס' מדות [פרק ג' מ''א]. כל עצמה אינה נעשית אלא בראשו של מזבח ובגמרא [זבחים ס''ה ע''א] קאמר מאי בינייהו אביי ורבא דאמרי תרווייהו עושין מערכה ע''ג [סובב] (המזבח) איכא בינייהו לת''ק עושין נמצא שהסובב הוא מקום הקטרה, וכי תימ' למטה מרגליו אמה אין ראוי להקטרה בקיר זקוף, וי''ל כל זה נקרא סובב כמו גבי קרן אפי' אמה למטה הכל חשיב קרן ולרבי נחמיה ולר' אליעזר בן יעקב אין עושין. ויש מפרשים בהפך ודוחק. 
<h3>[פירוש ר''ש משאנ''ץ]</h3>
------
[יומא ט''ו ע''ב] עולה טעונה יסוד, כדגמרי' במסכת פסחים בפרק תמיד נשחט [ס''ה ע''א], על יסוד מזבח העולה לימד על העולה שטעונה יסוד, וקרן מזרח' דרומ' של מזבח החיצון לא הוה ליה יסוד כדמפר' טע' בפרק אי זהו מקומן [נ''א ע''א] לפי שלא היתה בחלקו של טורף דאמ' ר' שמואל בר רב יצחק מזבח אוכל בחלקו של יהודה אמה, ותנן במסכת מידות [פ''ג מ''א] חוט של סקרה חוגרו באמצע היסוד היה מהלך על פני כל הצפון ועל פני כל המערב אוכל בדרום אמה אחת ובמזרח אמה אחת לפיכך לא היו עושין בקרן מזרח' דרומ'. 
<h3>[פירוש רבינו אליקים — יומא]</h3>
------
[יומא ט''ו ע''א] עולה היא ואמר רחמנא עביד בה מעשה חטאת — פירוש כך מעשה ההזאות, כל הזאה הניתנת בחודו של קרן — כשתי הזויות היא חשובה, ודין העולה שתים בחודם של קרנות ונחשבות ד', והחטאת דינה ד' מתנות על ד' קרנות, לפיכך אח''כ נותן ב' שהן ב' במעשה חטאת, ואע''ג שדם חטאת נזרק למעלה מחציו ודם העולה נזרק למטה מחציו של מזבח, כדתנן בפ''ג במדות (מ''א) חוט של סקרא חוגרו באמצע להבדיל בין דמים העליונים לדמים התחתונים. [הערוך ערך חטגח]. חוט של סקרא חוגרו באמצע — פי' צביעה. 
<h3>[הערוך ערך סקרגא]</h3>
------
הזאות. צוה הקב''ה להזות מדם חטאת העוף על קיר התחתון של מזבח. ומצורע בהטהרו מדם ושמן ומים חיים. ובית המנוגע בהטהרו מדם ומים חיים. ומפר כהן משיח ופר העלם דבר של צבור ופר ושעיר של יום הכפורים מדם. וטמא מת בשלישי ובשביעי מאפר חטאת ומים חיים (כחטאת). ומפרה אדומה מדם. בחטאת העוף מנלן דכתיב בפ' ויקרא כי יחטא בשבועות העדות או בטומאת מקדש וקדשיו או בשבועת בטוי אם דל הוא והביא את אשמו שתי תורים או שני בני יונה לה' אחד לחטאת ואחד לעולה וכתיב והזה הכהן מדם החטאת על קיר המזבח ותניא בספרא ומייתינן לה בזבחים פרק קדשי קדשים [ס''ד ב'] והזה מדם החטאת מגופו פי' אוחז גוף העוף ומזה ולא שיקבל הדם בכלי או בידו ויזה. על קיר המזבח ולא על קיר היסוד [לא על קיר הכבש] ולא על קיר ההיכל ואולם אלא קיר מזבח התחתון אתה אומר קיר התחתון או אינו אלא קיר העליון ת''ל והנשאר בדם ימצה אל יסוד המזבח קיר שהדם שלו מתמצים על היסוד ואיזה זה קיר התחתון. ותנן במסכת קינים [רפ''א] חטאת העוף למטה עולת העוף למעלה פי' למטה מן חוט הסיקרא כדתנן במס' מדות [רפ''ג] ומייתינן לה בזבחים פרק איזהו מקומן [נ''ג א'] חוט הסקרא היה חוגרו למזבח באמצע כדי להבדיל בין דמים העליונים לדמים התחתונים מנא ה''מ אמר רב אחא בר קטינא [שנאמר] והיתה הרשת עד חצי המזבח התורה נתנה סימן להבדיל בין דמים העליונים לדמים התחתונים. מצורע מדם ושמן ומים חיים מדם דכתיב בפ' זאת תהיה תורת המצורע ושחט את הצפור האחת אל כלי חרש על מים חיים וכתיב את הצפור החיה יקח אותה וכתיב והזה על המטהר מן הצרעת שבע פעמים ותניא [בת''כ ובמשנה רפי''ד דנגעים] כיצד הוא עושה נוטל עץ ארז ואזוב ושני תולעת וכורכן בשירי לשון ומקיף לה ראשי אגפים וראש זנב משל שנייה וטובל ומזה ותניא בדם יכול בדם ודאי ת''ל במים חיים אי מים יכול עד שיהיו כולם מים חיים ת''ל מדם הא כיצד מים חיים שדם צפור ניכר בהם ושיערו חכמים רביעית ותניא והזה לאחר ידו של מצורע ויש אומרים על מצחו. שמן דכתיב ולקח הכהן מלוג השמן ויצק על כף הכהן השמאלית [וטבל הכהן את אצבעו הימנית מן השמן אשר על כפו השמאלית] והזה מן השמן באצבעו שבע פעמים לפני ה' ותניא ויצק על כף הכהן מצוה שיצוק לתוך כפו של חבירו ואם יצק לתוך כפו של עצמו יצא וטבל ולא המספג וטבל והזה על כל הזיה טבילה אצבעו נאמר כאן אצבעו [ונאמר להלן אצבעו מה אצבעו האמורה כאן המיומנת שבימין אף אצבעו האמורה להלן המיומנת שבימין] שבע פעמים לפני ה' מלמד שיהא טובל ומזה שבע פעמים כנגד קודש הקדשים ועל כל הזיה טבילה פי' טבילת אצבעו (בכלי) [בשמן שבכפו]. בית המנוגע מדם ומים חיים דכתיב בפ' זאת תהיה ולקח לחטא את הבית שתי צפרים וכתיב וטבל אותם בדם הצפור ובמים החיים והזה אל הבית [שבע פעמים ותניא בספרא והזה אל הבית] על שקופו ויש אומרים על כולו פי' בכ''מ שיזה על הבית כשר. מפר כהן משיח מדם דכתיב בפ' ויקרא אם הכהן המשיח יחטא וגו' וכתיב והקריב פר בן בקר וגו' וכתיב ולקח הכהן המשיח מדם הפר והביא אותו אל אהל מועד וכתיב וטבל הכהן אצבעו בדם והזה מן הדם שבע פעמים לפני ה' את פני פרכת הקדש ותניא בספרא וטבל ולא המספג וטבל והזה על כל הזיה טבילה אצבעו נאמר כאן אצבעו ונאמר להלן אצבעו מה להלן אצבעו הימנית אף כאן אצבעו הימנית בדם שיהא בדם כדי טבילה והזה ולא המטיף ולא הזורק מן הדם שבענין ז' פעמים ולא ז' טיפין ז' פעמים שיהא מונה ז' פעמים לא אחת [ושבע] כדרך שֶמונֶה ביום הכפורים לפני ה' יכול על [כל] הבית ת''ל את פני הפרוכת אי את פני הפרוכת יכול על הפרוכת כולה ת''ל הקדש מלמד שמכוין כנגד הבדים. פר העלם דבר של צבור דכתיב בפ' ויקרא ואם כל עדת ישראל ישגו ונעלם דבר מעיני הקהל וגו' וכתיב והקריבו הקהל פר בן בקר וגו' וכתיב ועשה לפר כאשר עשה לפר וגו' פי' כאשר עשה לפר כהן משיח האמור למעלה ממנו. ופר ושעיר של יום הכפורים [דכתיב בפ' אחרי מות ולקח מדם הפר והזה באצבעו על פני הכפרת קדמה ולפני הכפרת] יזה ז' פעמים מן הדם באצבעו וכתיב ושחט את שעיר החטאת אשר לעם והביא את דמו אל מבית לפרכת ועשה את דמו כאשר עשה לדם הפר והזה אותו על הכפרת ולפני הכפרת ותנן ביומא פרק הוציאו לו [נ''ג ב'] לא היה מתכוין להזות לא למעלה ולא למטה אלא כמצליף וכך היה מונה אחת אחת ואחת אחת ושתים אחת ושלש אחת וארבע אחת וחמש אחת ושש אחת ושבע ואח''כ היה מזה מדם הפר ומדם השעיר בתערובות בכלי על טהרו של מזבח דכתיב ויצא אל המזבח אשר לפני ה' [פי'] טהרו של מזבח גילוייו כדתניא [נ''ט א'] כשהוא מזה חותה גחלים אילך ואילך ומזה על גופו של מזבח. וטמא מת בשלישי ובשביעי מאפר חטאת ומים חיים כדכתיב בפרשת זאת חקת ולקחו לטמא מעפר שריפת החטאת ונתן עליו מים חיים אל כלי וכתיב ולקח אזוב וטבל במים איש טהור והזה על האהל ועל כל הכלים וגו' ותנן במס' פרה פי''א [מ''ט] מצות אזוב שלשה קלחים ובהם ג' גבעולים ר' יהודה אומר של שלשה שלשה ר' יוסי אומר מצות [איזוב ג' קלחים ובהן ג' גבעולין] (ושיורו אזוב) [ושיריו] שנים וגרדומיו כל שהוא אזוב הקצר מספקו בחוט ובכוש וטובל ומעלה ואוחז באזוב ומזה ר' יהודה ור''ש אומרים כשם שהזאה באזוב כך טבילה באזוב. פרה אדומה מדם דכתיב והזה אל נכח פני אהל מועד מדמה שבע פעמים תניא במנחות בהקומץ זוטא [ט''ז א'] בד''א בדמים הנתנין על מזבח החיצון אבל דמים הניתנים על מזבח הפנימי [כגון] מ''ג של יום הכפורים וי''א של פר כהן משיח וי''א של פר העלם דבר של צבור כו'. 
<h3>[יראים סימן תנ''ט]</h3>
------
[יומא ט''ו ע''א] גופה בא לו לקרן מזרח' צפונ'. פ' דברי הכל בין תנא דתמיד ובין ר' שמע' איש המצפה שבזה הקרן שהוא מזרחי' צפונ' מכוין ונותן במקצועו ובזויתו אחת מדם התמיד שהיא שתים והטע' שנ' שתים שזה הקרן בב' רוחות מזרחה צפונה אבל נתינת הדם לא תהיה אלא פעם א' בזויתו וחלוקת תנא דתמיד ור' שמע' בקרן האחד בצד זה הקרן והוא קרן מערבית דרומית. עובד בה מעשה חטאת. פ' שצריכה על כל קרן וקרן. [פירשו זה במשנה באי זהו מקומן של זבחים ואמרו בתלמוד] היכי עביד רב ושמואל חד אמ' נותן וחוזר ונותן וחד אמ' מתנה אחת כמין גם. וליתן אחת שהן שתים למטה. [תרגום מערבית. פירוש דם עולה היה מזה על קרנות החצי התחתון של המזבח וזהו מפני שחציו התחתון היה מסומן בסקרא כמו שאמר במס' מדות פרק ג']. וחוט של סקרא חוגרו באמצע להבדיל בין דמים העליונים לדמים התחתונים. 
<h3>[פירוש קדמון — יומא]</h3>
------
חוט של סיקרא חוגרו באמצע להבדיל בין דמים העליונים לדמים התחתונים, מחוט הסיקרא ולמטה חמש אמות, אמה יסוד ושלש אמות כרכוב ואמה סובב, ושם היו נותנין דמים הנמצאים למטה, ומחוט הסיקרא ולמעלה חמש אמות, אמה קרנות ושלוש אמות כרכוב ואמה כילו עורב, ושם היו נותנין דמים הניתנין למעלה. ודמים הנתנין מחוט הסיקרא ולמטה, אם נותן מחוט הסיקרא ולמעלה פסולים, ודמים הניתנין מחוט הסיקרא ולמעלה, אם נותן מחוט הסיקרא ולמטה פסולין. 
<h3>[ספר ''והזהיר'' מיוחס למר חפץ אלוף — פר' תצוה]</h3>
------
[יומא נ''ט ע''א] יסוד מערבי, מש' דפתח היכל במזרח קאי, אל יסוד המזבח כת' בחטאות החיצונות של כל השנה. ה''ג בסמוך לו ואי זה זה יסוד מערבי, כדאמ' לעיל דשופך על יסוד מערבי. אף ירידתו מן הכבש בסמוך לו, דכבש היה בדרום ויסוד דרומי היה סמוך לו בירידתו יותר משאר כל הרוחות, במסכת מידות [פ''ג מ''א] גרסי' דהיסוד היה אוכל בדרום אמה אחת. זה וזה, בין שירים של חטאות הפנימיות ובין שירים של חטאות חיצונות היה שופך על יסוד מערבי של מזבח החיצון. ילמד סתום, שאר חטאות דלא כת' בהו אי זה יסוד. מן המפורש, מחטאות הפנימיות דמפרש בהו הי יסוד דכת' בפר העלם דבר של ציבור ואת כל הדם ישפך אל יסוד מזבח העולה אשר פתח אהל מועד, ויסוד מערבי היה פתח אהל מועד דכי נפיק מהיכל בההוא פגע ברישא. פתחא בדרום קאי, כלומ' פתחו של היכל היה עומד בדרומו של מזבח החיצון דסביר' ליה דכוליה מזבח בצפון קאי, ונמצא דרום של מזבח חיצון עומד להדי פתח היכל, וכי נפיק מהיכל ואזיל למזבח החיצון בצפון פגע ברישא ביסוד דרומי דהוה ליה יסוד דרומי פתח אהל מועד. ה''ג תנא דבי ר' ישמע' זה וזה יסוד דרומי, ור' ישמע' גופיה אמ' לעיל יסוד מערבי. וסימניך, לגרסא הי אמ' יסוד מערבי אי ר' ישמעאל אי תלמידיו. משכי גברא לגברא, שדעת גברי לגברא דר' שמע' בן יוחי היינו תרי, דקתני שמיה ושם אבוה, משכי לגברא לגבייהו כלומ' לר' ישמע'. ע''א שדעת תלמידי ר' ישמע' משכו אחר דעתו של ר' שמע' בן יוחי. 
<h3>[פירוש רבינו אליקים — יומא]</h3>
------
[יומא ט''ו ע''ב] מערבית דרומית. פ' חלוקת תנא דתמיד ור' שמע' בזה הקרן שהוא קרן מערב' דרומית דתנא דתמיד אומר נותן בזויתו אחת מדם התמיד כאשר נותן בקרן שכנגדו שהוא מזרח' צפונ' ור' שמע' לא כי אלא נותן אחת מערבה ופעם אחת דרומה כמעשה חטאת ואקשי' לר' שמעון אי סברת דלעביד בעולת התמיד כמעשה חטאת היה לך לומ' שיתן בזוית מערבי' דרומ' והוא זה הקרן אחת שהיא לשתים רוחות כאשר נתן בזוית קרן מזר' צפו' שכנגדו דהאכין מעשה עולה שתים הזאות שהן לארבע רוחות והדר ליתן ד' הזאות אחת מזרחה באותו הקרן ואחת צפונה באותו הקרן ואחת מערבה בזה הקרן ואחת דרומה בזה הקרן שכך מעשה חטאת. וקרן דרומית מזרחית לא הוה לה יסוד. פ' עיקר פירושא דהאי סברא מפו' במס' מדות דאמרי' התם כי היסוד החלול לא היה סובב את המזבח מד' רוחותיו ולא היה אלא בפאת צפון ובפא' מער' וזה היסוד כמו אצטבה סביב למזבח מד' רוחותיו רומה אמה ורחבה אמה ומקצתו חלול ומקצתו אינו חלול והחלול תחלתו אמה מפאת מזרח ופאת צפון כולה ופאת מערב כולה ואמה בפאת דרום כגון זו נמצאת אומ' שבקרן מזר' צפונ' יסוד חלולו ובקר' צפוני' מערבי' יסוד חלול ובקר' מערבי' דרומ' יסוד חלול וקרן דרומית מזרחי' אין בה יסוד חלול ולפום הכין לא הוה יהיב דם עולה לתמן דטעונה יסוד והכין אמרי' במס' מדות בפר' ג' עלה אמה וכנס אמה זה היסוד הסובב את כל המזבח ואמרי' נמי בפרק' גופיה והיסוד היה מהלך על פני כל הצפון ועל פני כל המערב ואוכל בדרום אמה ובמזרח אמה זה הוא החלול והוא כמו אמת המים מכוסה באבנים ובקרן מערבי' דרומ' היו שם שני נקבין שהדמים נשפכין בהן ויורדין מן הנקבין אל היסוד החלול הדומה לאמה ומשם יוצאין אל נחל קדרון נמצאת כי היסוד רומו אמה ורחבו אמה והוא סובב את המזבח מד' רוחותיו מיהו שפאת צפון ופאת מערב ואמה בדרום ואמה במזרח חלול כמו אמת המים והשאר אצטבה. אלא דרך ימין למזרח ברישא בההוא פגע. פ' לפי' שהכבש היה בדרומו של מזבח וכשעולה הכהן מן הכבש למזבח נמצא עומד בדרום המזבח וכשרוצה לסבב מצדדי המזבח על הקרנות חוזר ופונה על ימינו וכשמחזיר את פניו לפנות על ימינו נמצא המזרח עד פניו לפיכ' פוגע תחלה בקר' דרומית מזרחית מניח אותו לפי שאין לו יסוד כאשר פירשנו ואחריו פוגע בקר' מזרח' צפונ' מזה עליו בזויתו אחת ואח' כך הולך אל הקרן שכנגדו שהוא מערב' דרומית מזה עליו שתים שהן שתים. 
<h3>[פירוש קדמון — יומא]</h3>
------
<h2> פ''ג מ''ב.</h2>
שלשה דברים היתה קרן דרומית מערבית משמשת למטה ושלשה למעלה, מלמטה חטאת העוף והגשת המנחות ושירי הדם של עולות וחטאות הנאכלות ואשמות ושלמים ששופכים עליה והשלשה שלמעלה ניסוך המים שמנסכים בחג וניסוך היין של נסכים ועולת העוף בזמן שהיא רבה ואין קרן דרומית מזרחית מכילה אותה (לשון רמב''ם מעשה הקרבנות פ''ז ה''י). גרסינן בפרק לולב וערבה (סוכה מ''ח ב') ת''ר כל העולין למזבח עולין דרך ימין ויורדין דרך שמאל חוץ מן העולה לשלשה דברים אלו שעולין על שמאל וחוזרין על העקב ניסוך המים והיין ועולת העוף כשהיא שם. 
<h3>[סמ''ג עשין סימן קפ''א]</h3>
------
ואמר שבקרן מערבי דרומי היו שני נקבים כמין שני חוטמים דקים מפני ששירי הדמים מהם שניתנין על יסוד מערבי ומהם שניתנים על יסוד דרומי כמו שיתבאר בזבחים [מ''ז ע''ב, נ''ג ע''א] ומתוך כך עשו אותם שני נקבים בקרן מערבי דרומי מן היסוד שיהו שירי הדמים הנשפכים על יסוד דרומי ועל יסוד מערבי יורדים בהם ומתערבים באמה ויוצאים לנחל קדרון. 
<h3>[חדושי המאירי]</h3>
------
היו שני נקבים. בתוך היסוד עד הרצפה שהדמין הניתנין על יסוד המערבי הן שירי הדמים הפנימים ועל יסוד דרומי הן שירי דמים החיצונים ודרך הנקבים יורדים על הרצפה והולכין לאמת המים העוברת בעזרה ויוצאין לנחל קדרון והדם רבה על המים ונעשית זבל ונמכר לגננים לזבל. 
<h3>[פירוש הרא''ש]</h3>
------
<h2> פ''ג מ''ג.</h2>
ולמטה ברצפה באותה הקרן היה מקום אמה על אמה שדרך שם נגרים יינות הנסכים ומתקבצים תחת הארץ ואותו העומק נקרא שיתין והיתה שם טבלא של שיש וטבעת קבועה בו שבו היה אדם יורד שם לפעמים בחבל ומנקים אותו וכבש היה בדרומו של מזבח בארך ל''ב על רחב י''ו שבו היו עולים למזבח כדרך שעולים בהר מפני שאסור היה לעלות שם במעלות ואע''פ שהיה ארכו ל''ב לא היו קו שטחו בארץ אלא שלשים אמה אלא שהיה מתרחב למעלה אמה של יסוד ואמה של סובב שהיה בנין הכבש נקלט לתוכו וארך שפועו גם כן היה ל''ב וגבהו בצד הישר שבו היה עד מקום המערכה והוא ט' אמות ולדעת קצת ט' אמות פחות טפח והתבאר בסדר זה שאויר מעט היה מפסיק בין הכבש למזבח כדי שלא יהא המהלך ממנו למערכה ישר לגמרי כדי שיתן את האיברים בזריקה וכן ששני כבשים קטנים יוצאים מכבש זה הגדול שדרך בם פונים ליסוד ולסובב ומובדלים מן המזבח כמלא נימא ואמר כאן שרכובה ר''ל גומא כמין חלון העשוי להצניע היתה במערבו של כבש הגדול ששם היו פסולי חטאת העוף כשמזדמנין בידיהם ומניחים אותם עד שתעובר צורתם ויצאו לבית השריפה וכבר בארנו ששתי שלחנות גם כן היו במערב הכבש אחד של שיש שנותנין עליו את האיברים ואחד של כסף שנותנין עליו כלי שרת. 
<h3>[חדושי המאירי]</h3>
------
וטבעת היתה קבועה. בטבלה שבה מגביהין את הטבלה. ויורדין לשיתין ומנקין אותן. מיין של נסכים שנקרש בהן כדאיתא בפ' לולב וערבה [סוטה מ''ט ע''א] אחת לע' שנה פרחי כהונה יורדין לשם ומלקטין [משם] יין קרוש ולית ליה להאי תנא דשיתין יורדין עד התהום ופליגי ביה תנאי בפ' בתרא דסוכהא) כבש היה בדרומו של מזבח. שיעלו עליו למזבח דכתיב אל פני המזבח ומקום שעלו עליו קרוי פנים וכתיב ירך המזבח צפונה ומדירך בצפון פנים בדרום. ורבובה היתה במערבו. של כבש פי' חלון היתה במערבו של כבש ורבובה היתה נקראת ששם היו נותנין פסולי חטאת העוף שתעובר צורתו ותצא לבית השריפה ובפ' כל שעה [פסחים ל''ד ע''א] פליגי בה ר' יוחנן אמר פסול טומאה ורשב''ל אמר פסול הגוף וחטאת העוף היתה נעשית בקרן מערבית דרומית ולכך היתה רבובה באותו הקרן. [פירוש הרא''ש]. א) צ''ל שם ע''ב. 
<h3>[חשק שלמה על פי' הרא''ש]</h3>
------
והמצוה השמונים היא שהזהירנו מעלות על המזבח במעלות כדי שלא יפסע פסיעות גסות בעלותו אבל ילך עקב בצד גודל. והוא אמרו יתעלה (ס''פ יתרו) ולא תעלה במעלות על מזבחי אשר לא תגלה ערותך עליו. ולשון מכילתא (דרשב''י) מה תלמוד לומר אשר לא תגלה ערותך עליו שכשעולה למזבח לא יהא פוסע פסיעה גסה אלא מהלך עקב בצד גודל. וכבר התבארו צורת הכבש ואיכות בנינו בשלישי ממדות (מ''ג—ד'). וכל מי שפסע פסיעה גסה על המזבח עד שיגלה ערותו עליו לוקה. 
<h3>[ספר המצות לרמב''ם — לאוין פ']</h3>
------
שלא לעלות על המזבח במדרגות כדי שלא יעשה פסיעות גסות בעלותו, שנאמר [שמות כ'] ולא תעלה במעלות על מזבחי אשר לא תגלה ערותך עליו, אלא כשהוא עולה שם מהלך בנחת וביראה, עקב בצד גודל, וכן נאמר במכילתא. משרשי מצוה זו מה שכתבנו במצוה הקודמת לה לקבוע בנפשותינו יראת המקום וחשיבותו, ועל כן הוזהרנו שלא לנהוג שם קלות ראש בשום עניין. והכל יודעין שהאבנים לא יקפידו בשום בזיון, שאינן רואות ולא שומעות, אלא כל העניין לתת ציור בליבנו ביראת המקום וחשיבותו וכבודו הגדול, כי מתוך הפעולה הלב נפעל, כמו שכתבתי. דיני המצוה כיצד עושין הכבש כדי שלא יבואו לעבור עליו בלאו זה, וצורתו וכל עניינו מבוארים בפרק שלשה ממדות. ונוהגת בזמן הבית בזכרים ונקבות. והעובר עליה ופסע פסיעה גסה על המזבח עד שנגלה ערותו במזיד לוקה, וענוים ישכנו ארץ. 
<h3>[ספר החינוך מצוה מ''א]</h3>
------
האזהרה פ' לר''ם [סהמ''צ ל''ת פ', פ''א מהל' בית הבחירה הי''ז] הוזהרנו מלעלות במזבח במעלות כדי שלא יפסיע פסיעות מתרחקות בעת עלותו, אבל ילך עקב בצד גודל, והוא אמרו ית' [שמות כ' כ''ג] ולא תעלה במעלות על מזבחי וגו'. ולשון מכילתא [מכילתא יתרו סוף פי''א, מכדרשב''י שמות שם. ועי' ירוש' ברכות פ''א ה''א] מה ת''ל לא תגלה ערותך עליו כשעולה למזבח לא יפסיע פסיעה גסה אלא מהלך עקב בצד גודל. וכבר נתבארה צורת הכבש ואיכות בנינו בשלישי ממדות [מ''א]. וכל הפוסע פסיעה גסה על המזבח עד שגלה ערותו לוקה, ע''כ. ובפרק מ''ה משלישי [מו''נ] באר כונת אזהרה זו, ז''ל כבר ידעת פרסום עבודת פעור בזמנים ההם שהיתה בגלוי הערוה מפני זה צוה הכהנים לעשות מכנסים לכסות בשר הערוה בעת העבודה, ושלא יעלה עם כל זה למזבח במעלות שנאמר [שמות כ' כ''ג] אשר לא תגלה ערותך עליו, ע''כ. ובמה שאמר שלא יפסיע פסיעה גסה בעלותו למזבח, יש הערה כי אשר ירצה לעלות אל מזבח ה' ר''ל להשגה שכלית, צריך שלא יפסיע פסיעה גסה שלא יהרוס בעיונו, ואם יפסיע תגלה ערותו. 
<h3>[הבתים — ספר המצוה]</h3>
------
אין לי אלא נותר, מנין לנשחטה בלילה ושנשפך דמה ושיצא חוץ לקלעים והלן והיוצא והנשחט חוץ לזמנו וחוץ למקומו ושקיבלוהו פסולים וזרקו את דמם והניתנים למטה שנתנן למעלה והניתנים למעלה שנתנן למטה והניתנים לפנים שנתנם בחוץ והניתנים בחוץ שנתנם בפנים והפסח והחטאת ששחטן שלא לשמן וחטאת העוף הבא על הספק ואשם תלוי, ת''ל [שמות כ''ט ל''ד] לא יאכל כי קודש הם כל שהוא קודש טעון שריפה. יכול אף שמתו ושהפילו ונטמאו בחוץ ישרפו, ת''ל הוא. ר' יהודה אומר יכול חטאת העוף הבאה על הספק ואשם תלוי וחולין שנשחטו בעזרה ישרפו, ת''ל הוא. [תורת כהנים צו פרשה ט' הלכה ד'—ה']. ומנין הלן והיוצא, שהם בשריפה מיד. אי נמי מנין שהם בשריפה דילמא בקבורה, ת''ל במלואים לא יאכל כי קודש הוא כל שהוא פסולו בקודש טעון שריפה. לפירוש הראשון לומר שטעון שריפה בשעת פסולו ומיהו ביום, לפירוש השני כפשוטו שטעון שריפה ולא סגי ליה בקבורה. והפירוש השני הוא עיקר ודבר הלמד מענינו הוא, דקא בעי בסמוך יכול אף שמתו ושהפילו ושנשחטו בחוץ ישרפו ת''ל הוא, והנך ודאי נהי דממעטינן להו משריפה אבל מקבורה לא ממעטינן להו כדאיתא בתמורה פרק בתרא [ל''ג ע''ב]. ר' יהודה אומר יכול חטאת העוף הבאה על הספק ואירע בה פסול ואשם תלוי שאירע בו פסול וחולין שנשחטו בעזרה יכול ישרפו ת''ל הוא. פלוגתא דר' יהודה ורבנן בהנך תרתי קמייתא בתמורה פרק בתרא [ל''ד ע''א] ופלוגתא דר' שמעון בחולין שנשחטו בעזרה דפליג התם על רבנן, דר' שמעון סבר חולין שנשחטו בעזרה בשריפה, ורבנן סברי בקבורה, ורבנן דמתני' ר' יהודה היא. והכי מפרש לה בברייתא [שם]. ולא ידענא טעמא מאי פליג ר' יהודה בהנך, בשלמא מתו והפילו ונשחטו בחוץ משום דאין פסולן בקדש, חולין שנשחטו בעזרה נמי לאו קודש נינהו, אלא פסולי חטאת העוף הבאה על הספק ואשם תלוי מאי טעמיה. ונראה לי טעמא דר' יהודה משום דכולהו פסולי הקדש מנותר דמלואים קא מרבינן להו דהאי לא יאכל כי קודש הוא במלואים כתיב, הילכך כי מרבינן פסולי הקדש דומיא דמלואים בעינן דודאי קדושים נינהו ולמעוטי הנך דעל הספק באו מתחלתן. והא דתנן במדות [פ''ג מ''ג] ורבובא היתה במערבו ששם זורקין פסולי חטאת העוף איכא מאן דאמר ר' יהודה קתני לה ובבאה על הספק קאמר ואיכא מ''ד דרבנן נמי מודו בה ובהנך פסולין דאין פסולן בקודש. ולהאי פירושא קשיא לי מאי שנא חטאת העוף דנקט אפילו עולת העוף נמי, אלא שהפירוש הזה הוא העיקר, ובפסולי היסח הדעת קאמר כדאיתא בפ' כל שעה [פסחים ל''ד ע''א]. ואיפשר שהיה הפסלות הזו מצויה בחטאת העוף יותר משאר קדשים מפני שהיא מועטת, ובעולת העוף לא היתה מצויה כלל מפני שהיתה נמלקת בראשו של מזבח ולא היה יורד משם עד שהוא מקטירה לפי שאין בה נתוח והפשט כשאר עולות. [פירוש הראב''ד מכת''י]. ובפרק כיצד צולין [פסחים פ''ב ע''ב] קאמר כל שפיסולו בקדש דבשריפה הלכתא גמירי לה, וקרא דהכא לכל הנהו דמייתי בשריפה אסמכתא בעלמא. ר' יהודה אומר יכול חטאת העוף וכו'. בפרק כל שעה מיירי בה, ותנן לה בפ' אחרון דתמורה, ואשם תלוי שמשנשחט נודע לו ופלוגתא הוא בפ' אחרון דכריתות [כ''ג ע''ב]. 
<h3>[פירוש ר''ש משאנ''ץ]</h3>
------
ר''מ פ''ג מ''ג. ד''ה ורבובה היתה למערבו וכו', פסולי חטאת עד. [צ''ל] פסולי חטאת העוף עד. 
<h3>[שיטה מקובצת]</h3>
------
<h2> פ''ג מ''ד.</h2>
יכול המתנדב עולה יהא מביא עציה ואישיה עמה, תלמוד לומר [ויקרא א' ח'] על העצים אשר על האש אשר על המזבח, מה מזבח משל צבור אף עצים ואש משל צבור דברי רבי אלעזר ברבי שמעון, רבי אליעזר אומר מה מזבח שלא נשתמש בו הדיוט אף עצים ואש שלא נשתמש בהן הדיוט. דבר אחר על העצים אשר על האש אשר על המזבח, שלא יהו הגיזרין יוצאין חוץ למערכה. [תורת כהנים ויקרא דבורא דנדבה פ''ו ה''ה]. יכול המתנדב עולה יהא מביא עציה ואישיה עמה בהקומץ רבה [מנחות כ''ב ע''א] הכי קתני לה יכול האומר הרי עלי עולה יביא עצים מתוך ביתו כדרך שמביא נסכים מתוך ביתו ת''ל על העצים אשר על המזבח מה מזבח משל ציבור אף העצים [ואש משל ציבור דברי ר''א בר''ש ר''א בן שמוע אומר] מה מזבח שלא נשתמש בו הדיוט כו' איכא בינייהו חדתי ועתיקי לת''ק דבעי משל ציבור הכא עצים משברי כלים ישנים שפיר דמו ולר''א בן שמוע דוקא מכלים חדשים. ומזבח הוא משל ציבור שמוכח בפ' בתרא דזבחים [קט''ז ע''ב] שגבה דוד מכל שבט ושבט וקנה מקום המזבח. וכן מזבח לא נשתמש בו הדיוט כדתנן במסכת מדות בפרק המזבח [משנה ד'] שהיו מביאין אבנים מקרקע בתולה. שלא יהו הגיזרין יוצאים חוץ למערכה גיזרין שהיו באים בכהן אחד בתמיד של שחר ובשני כהנים בתמיד של בין הערבים. והא ברייתא מייתי בפרק קדשי קדשים [זבחים פ''ב ע''ב] על הא דאמר רב גיזרין שעשה משה ארכן אמה ורחבן אמה ועוביין כמחק גדש סאה אמר ר' ירמיה באמה גרומה, ברי''ש גריס הערוך [ערך גרס] כלומ' באמה גדולה כמו נותן את גרומיו [ב''ב פ''ח ע''ב]. א''ר יוסף לאו היינו דתניא על העצים אשר על האש אשר על המזבח שלא יהו עצים יוצאים ממזבח כלום אלמא צריכה להיות מצומצמת ולא גדולה. 
<h3>[פירוש ר''ש משאנ''ץ]</h3>
------
ואמר אחר כן שהכבש והמזבח שניהם היו שוין בדין זה שהאבנים שבהן היו באות מבקעת בית כרם והוא מקום ידוע אצלם ונראה שהאבנים היוצאות משם היו חלקות הרבה ואדם יכול לסתתם ביושר ובחלקות עד שאפשר לסתתם בלא ברזל וכן שמתוך חלקותם פגימה נכרת בהן מיד שכל אבן שנפגמה בכדי חגירת צפורן פסולה לכבש ולמזבח והיו חופרים למטה מן הבתולה כלומר במקום שלא היה עבוד כלל [ואבן שנגע בה ברזל] אע''פ שלא נפגמה פסולה לכבש ולמזבח והוא שאמר שהברזל פוסל בנגיעה ר''ל אף בלא פגימה והפגימה בכל דבר כלומר אף בלא ברזל ואבני ההיכל והעזרות אף הם נפסלות בפגימה אלא שלא נפסלו בברזל אלא שלא היו מסתתים אותם בהר הבית אלא מבחוץ ואחר כך מביאין אותם ואמר אחר כן באבן שנמצאת פגומה שלא נפסל כל המזבח בכך אלא אותה האבן פסולה והשאר כשרות ומחליפין אותה בשלימה ואמר אחר כן שמלבנין היו את המזבח בחלב של סיד פעמים בשנה אחת בפסח ואחת בחג וההיכל פעם אחת בשנה והוא בפסח ור' אומר שבכל ערב שבת מלבנין אותו מפני הדמים ואין הלכה כמותו אלא כתנא קמא ואמר על המזבח שכשהיו מלבנין אותו במפה היו מלבנין אותו ולא בכפיס של ברזל והוא כלי המחליק של בנאים שמא יגע הברזל באבני המזבח ולא יהא הסיד חוצץ בפני כל הכלי ותפסל האבן בנגיעה שהברזל נברא לקצר ימיו של אדם ואינו בדין שיניף המקצר על המאריך וצריך שתדע שהמזבח אין בונין אותו חלול כעין של משה אלא כלו מקשה ומביא מלבן של ארך שלשים ושתים על רוחב כך בגובה אמה ומביא אבנים גדולות ומסדרן סביב המלבן ואחר כך מביא אבנים קטנות וסיד וקוניא וממחה ושופך וממלא את החלל וזהו יסוד ואחר כך כונס אמה ומביא מלבן של שלשים על שלשים בגובה חמש ומסדר אבנים גדולות וממלא את חללן וכן על דרך זה כל המזבח וכן לכל קרן וקרן מביא מלבן כצורך ארכו ורחבו וגבהו ומסדר סביבו וממלא את חללו. 
<h3>[חדושי המאירי]</h3>
------
מבקעת בית הכרם. שם מקום שנא' [ירמיה ו'] ועל בית הכרם שאו משאת ומוצאין שם אבנים חלקות. וחופרין. בקרדומות עץ. מן הבתולה. קרקע בתולה דידוע שלא היה בה ברזל. שהברזל פוסל בנגיעה. דכתיב [דברים כ''ז] לא תניף עליהם ברזל משמע בנגיע' בעלמא. ובפגימה בכל דבר. אף בלא ברזל דאבנים שלימות כתיב ופגימת המזבח כמה [כדי] שתחגור בה צפורן ודוקא באבנים אבל בסיד המזבח איכא מ''ד טפח ואיכא מ''ד כזית [חולין י''ח ע''א]. היא פסולה כו'. ומסלקים אותה ומניחים אחרת במקומה ולא נפסל המזבח בכך ודריש לה במכילתין [סוף פ' יתרו] לא תבנה אתהן גזית אין גזית אלא גזוזית שהונף עליהם ברזל ר' נתן אומר הרי שבנה בו ב' אבנים גזוזות שהניף עליהם ברזל שומע אני יהא המזבח פסול [כולו] ת''ל לא תבנה [אתהן] גזית הן פסולות ושאר כל המזבח כשר. מלבנים אותו פעמים בשנה. שסדין אותו בסיד וא''ת והא קא מוסיף אבנין וכתיב [ד''ה א' כ''ח] הכל בכתב מיד ה' עלי השכיל ואין לומר דבדבר מועט כזה לא מיקרי מוסיף אבנין דהא אמרינן בפ' כיסוי הדם [חולין פ''ג ע''ב] דקדשים פטורין מכיסוי דהיכי ליעבד למיתב עפר כו' קא מוסיף אבנין אלמא אפי' מיעוט שייך ביה תוספת בנין וי''ל שהמזבח יכול להיות גדול עד ששים כדאמרינן בפ' קדשי קדשים [זבחים ס''ב ע''א] וההיא דפ' כיסוי הדם ה''ק על כרחך קדשים לא בעי כיסוי דאם הוסיפו על המזבח ועשאו של ס' אמה א''א להוסיף עליו א''נ היו מקלפין מן הסיד הישן. ורבי סבר דבכל ע''ש היו מלבנין אותו. ולא בסיד אלא במפה מדיחין אותו. ולא היו סדין אותו בכפיס. (של סיד) אתאן לת''ק. כף ברזל. הוא כלי אומנות שטחין בו את הכותל אלא בכף של עץ היו סדין אותו. 
<h3>[פירוש הרא''ש]</h3>
------
ולא היו סדין אותן בכפין של ברזל וכו' — פי' אותו ברזל של סייד שעשוי כמין כף. 
<h3>[הערוך ערך כףגא]</h3>
------
לא תבנה אתהן גזית. ויראת מאלהיך שלא להניף המקצר דכתיב בפ' וישמע יתרו ואם מזבח אבנים תעשה לי לא תבנה אתהן גזית כי חרבך הנפת עליה ותחלליה ותניא במכילתא גזית אין גזית אלא גזוזות שהונף עליהן ברזל ר' נתן אומר הרי שבנה בהן שני אבנים גזוזות שהונף עליהן ברזל שומע אני שיהא כל המזבח כולו פסול ת''ל לא תבנה אתהן גזית הן פסולות וכל המזבח כולו כשר וכתיב בפ' כי תבא מזבח אבנים לא תניף עליהם ברזל אבנים שלימות תבנה ותניא בפרק ראשון בחולין כמה פגימת מזבח רשב''י אומר טפח ראב''י אומר כזית ומוקמינן להם התם באבנא אבל בשידא שנינו כמה פגימת המזבח כדי שתחגור בה צפורן שמאחר שלא היה רשאי להשוותו בברזל היה טח עליו בסיד להשוותו יפה משום שנאמר זה אלי ואנוהו התנאה לפניו במצוות. 
<h3>[יראים סימן ש''ח]</h3>
------
לא תניף ברזל. צוה יוצרנו שלא להניף ברזל על המזבח לפוסלו ולחותכו דכתיב בפ' והיה כי תבא ובנית שם מזבח לה' אלהיך מזבח אבנים לא תניף עליהם ברזל וכבר פירשנו למעלה בלאו דלא תבנה אתהן גזית [סי' ש''י] ולמה שנה עליו הכתוב לעבור עליו בשני לאוין. 
<h3>[יראים סימן שצ''ז]</h3>
------
[ע''ז נ''ב ע''ב] קרא אשכח ודריש, שהרי נתנה להם תורה לאסרן כאלו היו שלהן שהרי עשאן כשלהן מדכתי' וחללוה, כלומר שאין לי עוד רשות בהן ואין שמי נקרא עליהם, והנה היא חולין הואיל והן היו יכולין לאסרן ולהדיוט נמי נאסרו, ובעי גניזה. דהיכי לעביד נתברינהו, גוי כדי לבטלן מן האסור ואח''כ נבנה אותן במזבח. אבנים שלמות, אבל פגומות פסו'. וננסרינהו, פי' ינסר אותן הגוי במסור שיהו בטלות בשבירתן ולא יהו [פגומות]. לא תניף עליהן, ואם הניף פסלן כדת' [מדות פ''ג מ''ד] חופרין למטה מן הבתולה ומביאין שם אבנים שלמות ושלא הניף עליהם ברזל שהברזל פוסל בנגיעה ובפגימה לכל דבר, פי' אפי' שלא ע''י ברזל כיון שנפגמו פסו' אבנים שלמות בעי', ומ''ה גנזום שלא היו עוד ראויות למזבח. וליתברינהו, גוי. ולשקלינהו לנפשיהו, ואי אמרת כיון דהקדש נינהו אסירי להדיוט, הא אמר רב הושעיא [וכו']. אטו, כסף שבלשכה ושבמקדש היה רובו של עולם, וכל דפריש מרובא פריש. דינרא הדרינא, מטבע חשובה בימי אנדריאנוס וכולה של זהב, ומפני חשיבותה היו הגזברים מחליפים בו כל המטבעות הבאים שם לשקלים ולנדבה, וכשנפסלה אותו מטבע נמצא רובו בב''ה, וכשחרב הבית בקשו לגזור על כל מה שיבוא לידם מאותו מטבע כי שמא מן המקדש היה, וכיון דגוים לאו בני מעילה ננהו לא נפיק לחולי' על ידיהו כדא' בפסחים [כ''ז ע''ב] כגון שנפלה דליקה מאיליה דלא הוה איניש דלימעל ולא נפיק לחולי'. וחללוה, מכאן שהתורה העידה עליו שיוצא לחולין ע''י. לא אשתמש ביה גבוה, אבל לצורך גבוה קימי. 
<h3>[חדושי הראב''ד — ע''ז]</h3>
------
והמצוה הע''ט היא שהזהירנו מלבנות מזבח מאבנים שנגע בהם ברזל והוא אמרו יתעלה (ס''פ יתרו) לא תבנה אתהן גזית כי חרבך הנפת עליה ותחללה. ואם בנה מהם מזבח הוא פסול ולא יקריבו עליו. וכבר התבארה המצוה הזאת בשלישי ממדות (מ''ד). 
<h3>[ספר המצות לרמב''ם — לאוין ע''ט]</h3>
------
[ע''ז נ''ב ע''ב] נינסרינהו לא תניף עליהן ברזל אמר רחמנא. פי' דאבנים שלמות דאמר רחמנא לא אמר אלא שלא יונף עליהן ברזל ושיהו שלמות בלי פגימה כדפריש המורה, והכי תנן במדות [פ''ג מ''ד] אחד אבני הכבש ואחד אבני המזבח מבקעת בית כרם חופרין למטה מן הבתולה ומביאין משם אבנים שלמות שלא הונף עליהן ברזל, וקשיא לי נינסרינהו ע''י שמיר כדאמרי' בריש מי שאחזו קורדייקוס [ס''ח ע''א] דעבד שלמה לאבני בהמ''ק, שהרי היה שמיר בבית שני, כדכתבית לעיל בריש אין מעמידין [כ''ג ע''א], וי''ל שמפני מלכי יונים לא היה מצוי להם באותה שעה, כמו שלא היה מצוי שמן למנורה אילולי שעשה בו השם נס, וקשיא לי נמי ליתברינהו בלא ברזל באמצע האבן במקום שאינה נפגמת, ויש לומר דאין זה ביטול עד שיפגם בדבר הנראה. 
<h3>[תוספות רי''ד — ע''ז מהדורא תליתאה]</h3>
------
שנינו במסכת מדות אחד אבני (מזבח) [הכבש] ואחד אבני (הכבש) [המזבח] היו חופרין מבקעת בית כרם, פירוש הוא מקום אשר לא עובד בו ולא נזרע, וחופרין שם למטה ומביאים משם אבנים שלמות שלא הונף עליהם ברזל שהברזל פוסל בנגיעה ובפגימה, נפגמה אחת מהן היא פסולה וכולן כשרות, ומלבנין אותו פעמים בשנה אחת בפסח ואחת בחג וההיכל פעם אחת בפסח ולא היו סדין אותם בכפיס של ברזל שמא יגע בו. 
<h3>[סמ''ג לאוין סימן ר''צ]</h3>
------
שלא נבנה מזבח מאבנים שיגע בהן ברזל, שנאמר [שמות כ'] לא תבנה אתהן גזית, פירוש גזית הוא כשפוסלין מן האבן בכלי ברזל. ואם נבנה באבני גזית פסול. משרשי מצוה זו שנקבע בנפשותינו מיום עשותו שבסיבתו תבוא לנו מחילת העון והברכה והשלום אחרי כן, ועל כן לזכר זה הדבר נצטוינו שלא לעשות בו דבר כלל בכלים המוכנים להשחתה, וזהו הברזל שכורת ומוכן תמיד לשפוך דם. וכבר הקדמתי לך בתחלה כי האדם נפעל כפי פעולותיו ומחשבותיו והולכות לעולם אחרי מעשיו, על כן ראוי לנו לעשות דמיונות הפעולות כפי כונת הדברים. והסכל המהביל השומע דברים אלה לא ידע ולא יבין. דיני המצוה כגון מהיכן היו מביאין אותן האבנים שבונין בהן המזבח, שאמרו זכרונם לברכה [מידות פ''ג מ''ד] כי מן בתולת קרקע או מן הים הגדול היו מביאין אותן, ודין אם נגע ברזל באבן אחר שנבנית במזבח אם פוסלות הכל או היא לבדה פסולה, ומה שאמרו זכרונם לברכה [שם] כשמלבנין את המזבח פעמים בשנה שלא ילבנוהו בכלי שיהא בו ברזל כדי שלא יגע הברזל באבן, ויתר פרטיה מבוארים במסכת מדות. ונוהגת בזמן הבית בזכרים ונקבות. והעובר עליה ובנה אבן שנגע בה ברזל במזבח או בכבש לוקה. 
<h3>[ספר החינוך מצוה מ']</h3>
------
האזהרה ע''ט לר''ם [סהמ''צ ל''ת ע''ט, הלכות בית הבחירה פ''א הט''ו] הוזהרנו מלבנות מזבח מאבנים שנגע בהן ברזל. והוא אמרו ית' [שמות כ' כ''ה] לא תבנה אתהן גזית ואם נבנה מהן מזבח הוא פסול ולא יקריב עליו. כונת אזהרה זו בארה הר''ם פרק מ''ה משלישי [מו''נ] ז''ל אבל האזהרה מהיות אבני המזבח גזית שלא יניף עליהם ברזל, כבר ידעת הסבה שכתבו בו באמרם אינו דין שיונף המקצר על המאריך וזה טוב על צד הדרש כמו שזכרנו, והסבה בו מבוארת, וזה שעובדי עבודה זרה היו בונים מזבחותיהם באבני גזית והזהיר מהדמות בהם, ושיהיה המזבח מאדמה לברוח מהדמות להם אמר [שמות כ' כ''א] מזבח אדמה תעשה לי, ואם אי אפשר מבלתי עשותו מאבנים יהיו בצורתם הטבעית לא יחצבו, ע''כ. ובאה הקבלה האמתית [מכלתא יתרו פי''א, רמב''ם הל' בית הבחירה פ''א הי''ג] כי אמרו [שמות שם כ''ב] ואם מזבח אבנים תעשה לי חובה ולא רשות, שאין בונין אותו אלא מאבנים, ואמרו [זבחים נ''ח ע''א ס''א ע''ב, רמב''ם שם] מזבח אדמה תעשה לי שיהיה מחובר מאדמה שלא יבנהו על גבי מערות וכיוצא בזה. ואין בונין אותו אלא מאבנים שלמות [רמב''ם שם הי''ד ע''פ שמות כ' כ''ב] באמרו פרשת כי תבא [דברים כ''ז ו'] אבנים שלמות תבנה וגו'. ובאה הקבלה האמתית [חולין י''ח ע''א] שאם נפגמה האבן כדי שתחגור בה צפרן פסולה, אמנם היות האבנים שלמות כפי צורתם הטבעית אפשר שזה נמשך למה שיש בכונת מזבח להעתיק העבודות לשם ית'. ומפני זה צריך שתהיינה האבנים בשלמות הויתן שלא תהיה בהן שום צורה. לפיכך [מדות פ''ג מ''ד, רמב''ם שם] היו מביאין אותן מן בתולת קרקע חופרין עד שמגיעין למקום הנכר שאינו מקום עבודה ומוצאין משם האבנים או מן הים הגדול [זבחים נ''ד ע''א]. ובאה הקבלה שכל אבן שנגע בו ברזל פסולה מאמרו [שמות שם כ''ב] (כן) [כי] חרבך הנפת עליה ותחללה, וזה לפי שהברזל הוא המחריב ומפריד החלקים, והענין החרב והנפסד הוא חלול למה שהוא כונת המזבח שהוא להערת שלמות הדבר הקיים שלא ישיגהו חרבן והפסד, שזאת כונת רבותינו שאמרו אינו בדין שיונף המקצר על המאריך. 
<h3>[הבתים — ספר המצוה]</h3>
------
גרסי' בהכל שוחטין בגמרא הכל שוחטין ולעולם שוחטין [חולין י''ז ע''ב], אמר רב חנא בר קטינא שלש פגימות הן פגימת עצם בפסח ופגימת אוזן בבכור ופגימת מום בקדשים, ורב חסדא אמר אף פגימת סכין וכולן פגימת כפגימת המזבח וכמה פגימת המזבח כדי שתחגור בה ציפורן. ונ''ל הא דתלי פגימת קדשים וכולן בפגימת מזבח משום דכתי' אבנים שלימות ורמינ' עלה כמה פגימות מזבח ר' שמעון בן יוחי אמר טפח ראב''י אומר כזית, ופרקינן לא קשיא הא בסידא הא באבנא בסידא טפח משום דלא כתיב שלם אלא באבן דכתיב אבנים שלימות, בסידא לא כתיב בהדיא שלימות, אלא דגמרינן לה בפ' קדשי קדשים [זבחים נ''ט ע''א] אמר רב מזבח שנפגם כל קדשים שנשחטו שם פסולי' ומסקנא מהאי קרא וזבחת עליו וכי עליו אתה זובח אלא כשהוא שלם ולא כשהוא חסר, וחסרון דסיד היל' גמירו לה למר כדאית ליה ולמר כדאית ליה, ואפילו אכילת קדשים בין קדשי קדשים בין קדשים קלים מעכב כשהוא פגום דה''ג בפ' קדשי קדשים [שם ס' ע''א] אמר ר' אלעזר מזבח שנפגם אין אוכלין בגינו שירי מנחה ומסקנא אפילו קדשים קלים ונפקא ליה מואכלוה מצות אצל המזבח בזמן שהוא שלם ולא בזמן שהוא פגום, ואמר רב הונא אמר רב [שם ס''ב ע''א] כל מקום שנאמר המזבח לעכב כדאיתא בההוא פירקא גבי קרן ויסוד וריבעי ותניא בתוספת' דסוכה [פ''ג] ומייתינן לה נמי בסוכה ירושלמי [פ''ד ה''ו] ובגמרא דפ' לולב וערבה [מ''ח ע''ב] וה''ג לה בתוספתא אימתי מנסכין אותה עם אברי התמיד שכבר היה מעשה בביתוסי אחד שניסך על גבי רגלו ורגמוהו כל העם באתרוגיהן ונפגמה קרנו של מזבח ובטלה עבודה בו ביום עד שהביאו גוש של מזבח ונתנוהו עליו כדי שלא יראה מזבח פגום שכל מזבח שאין לו לא כבש לא קרן ולא יסוד פסול. ר' יוסי בר יהוד' אומר אף הסובב וגמר' דידן גורסת מעשה בצדוקי אחד [וכו'] והביאו בול של מלח. ורבנא נתן פי' בערך בול ובערך גוש שניהן פי' חתיכה אבל רש''י פי' בול מלא אגרוף וההיא דמפנין [שבת קכ''ח ע''ב] דתניא התם כיצד מרחמין אמר אביי מביא בול של מלח ומניח לה בתוך רחמה, והברייתא שאומרת אימתי מנסכין אותה עם אברי תמיד של שחר היינו בהדיא ההיא דגרסי' בסדר יומא פ' בראשונה [כ''ו ע''א] בגמרא הרביעי חדשים וישנים מי מעלה איברים מן הכבש למזבח, ובגמרא אמר רבא ואית' רמי בר אבא ואיתי' ר' יוחנן אין מנסכין מים בחג אלא בתמיד של שחר וכו' עד אמר רב אשי אף אנן נמי תנינא ולמנסך אומרים לו הגבה ידך שפעם אחת ניסך על גבי רגליו ורגמוהו העם באתרוגיהם ש''מ. מיהו קשה לי אמאי לא חשיב נמי פגימת כלי שרת דהא בקדש קמיירי, דתנן בפ' המזבח מקדש [זבחים פ''ח ע''א] כלי הקודש שנקבו אם עושין הן מעין מלאכתן שהיו עושין והן שלימין מקדשין ואם לאו אינן מקדשין וכולן אינן מקדשין אלא בקודש ובגמרא [שם] אמר שמואל כלי שרת אין מקדשין אלא שלמים אין מקדשי' אלא מלאין, ותניא נמי הכי מלאין אין מלאין אלא שלימין, ותו תניא התם ת''ר כלי קודש שנקבו אין מתיכין אותן ואין מטיפין לתוכן אבר נפגמו אין מתקנין אותן ואין לפרש שמא כלי קודש פגימתן בפחות מכאן או יותר מדאי [מאי] שנא גבי מזבח כתיב אבנים שלימות הכא נמי כתיב מלאים, ולפי הדחק יש לתרץ כיון דכת' שניהם מלאין סלת הרי איתקש כלי לסלת מה סלת אם חסר כל שהוא פסול אף כלי אם חסר כל שהוא פסל, דה''ג במס' מנחות בשלהי פ' אילו מנחות נקמצות [ע''ו ע''ב], ת''ר כל המנחות שריבה במידות עשרונן או שמיעט במדות עשרונן פסולות, ותנן נמי בפ' כל קרבנות הציבור [שם פ''ז ע''א] ר' יוסי ב''ר יהוד' אומר יין שיש בו קמחין פסול, שנאמר תמימים יהיו לכם ונסכיהם, ובגמרא בעי ר' יוחנן אי משום בעל מום או לא. גרס' במס' מידות [פ''ג מ''ד] אחד אבני הכבש ואחד אבני המזבח מבקעת בית כרם חופרין למטה מן הבתולה ומביאין משם אבנים [שלמות] שלא הונף עליהן ברזל שהברזל פוסל בנגיעה ובפגימה לכל דבר. ונראה דמה שאבני כבש נמי בעי שיהו כאבני המזבח משום דאם העלה בעלי מומין על גבי הכבש לוקה דה''ג בפ' כל המנחות באות מצה [נ''ז ע''ב] איתמר המעלה מכולן לגבי כבש ואכל שממנו לאשים קאי דעובר ואם העלה לגבי כבש ר' יוחנן אומר חייב ר' אלעזר אומר פטור ר' יוחנן אמר חייב דתניא מזבח אין לי אלא מזבח שאם העלה עליו בעלי מומין שעובר כבש מניין תלמוד לומר ואל המזבח, ור' אלעזר דפטר אמר קרא אותם אותם הוא דרבי לך כבש כמזבח, הרי כדברי הכל שאם העלה על גבי הכבש בעלי מומין שחייב כמו על גופו של מזבח, ותנן נמי בפ' המזבח מקדש [זבחים פ''ו ע''א] כשם שהמזבח מקדש את הראוי לו כן הכבש מקדש, ובגמרא [שם פ''ז ע''א] ת''ר כל הנוגע במזבח יקדש אין לי אלא מזבח כבש מניין ת''ל ואל המזבח וכו' ועל סדר אב''י [—אליעזר בן יעקב] הבאתי הא דג' פגימות והקשיא ולא כתבתי שם כל הצורך ומה שברזל פוסל מפני שהמזבח מאריך ימיו של אדם. 
<h3>[יחוסי תנאים ואמוראים לרבינו יהודה ב''ר קלונימוס משפירא רבו של הרוקח — ערך רב חנא בר רב קטינא]</h3>
------
[ע''ז כ''ג ע''ב] בקשו ממנו אבנים לאפוד. בבית שני היה מדקאמר לשנה נולדה לו פרה אדומה בעדרו ופרתו של משה נתקיימה עד עזרא שעשה את השנייה. ותימה דהא אבני אפוד בעו שמיר כדקאמרי' בפ' מי שאחזו [גיטין ס''ח ע''א] איכא שמיר דאייתי משה לאבני אפוד. ובפ' עגלה ערופה [סוטה מ''ח ע''א] תנן משחרב בית המקדש בטל השמיר ואבית ראשון קאי מדקתני רישא משמתו נביאים הראשונים פסקו אורים ותומים והדר קתני משחרב בית המקדש, וצריך לדחוק דע''כ אבית שני קאי ותדע דמשמתו נביאים הראשונים היינו משחרב ביהמ''ק ראשון מדקתני התם בגמרא משחרב בית המקדש ראשון פסקו אורים ותומים ולקמן בפ' ר''י [נ''ב ע''ב] דקאמר ליתברנהו אבנים שלמות אמר רחמנא. וכן בפ' איזהו מקומן [זבחים נ''ד ע''א] הא דלא עביד ע''י שמיר כיון דהוי בבית שני, משום דשמיר אינו עושה שלמות שיהו חלקות כ''כ שלא תחגור בה צפורן דחגירת צפורן פוסלת במזבח כדמוכח בפ''ק דחולין [י''ח ע''א] ובפ''ק דקדושין [ל''א ע''א] הארכתי ובפ' מי שאחזו [גיטין ס''ח ע''א]. 
<h3>[תוספות הר''ש משאנץ — ע''ז]</h3>
------
[סוכה מ''ח ע''ב] ת''ר מעשה בצדוקי אחד שניסך על גבי רגליו ורגמוהו כל העם באתרוגיהן, ואותו היום נפגמה קרן המזבח והביאוהו בול של מלח וסתמוהו, ולא מפני שכשר לעבודה אלא מפני שלא יראה המזבח פגום, שכל מזבח שאין לו קרן ולא כבש ולא יסוד ולא ריבוע פסול לעבודה, ר' יוסי ביר' יהודה אומ' אף הסובב. פי' טע' דכולהו מפר' בשחיטת קדשים [ס''ב ע''א]. 
<h3>[פסקי הרי''ד — סוכה]</h3>
------
כל אבן שנפגמה כדי שתחגור בה [את] הצפורן כסכין של שחיטה הרי היא פסולה לכבש ולמזבח שנאמר (דברים כ''ז ו') אבנים שלמות תבנה (רמב''ם בית הבחירה פ''א הל' י''ד), והסיד שנפגם משנבנה טפח רבי אליעזר בן יעקב אומר כזית כדאיתא בפ''ק דחולין. 
<h3>[סמ''ג לאוין סימן ר''צ]</h3>
------
[ע''ז נ''ב ע''ב] שהקדשנו. שהקדשנו אחרים תחתיהם. וכן משמע לשון והקדשנום, שאחרים היו. ניתברינהו אבנים שלמות אמר רחמנא. ופגימה כחגירת צפורן פוסלת בהן. 
<h3>[תוספות רבינו יהודה מפאריש — ע''ז]</h3>
------
[סוכה מ''ט ע''א] שכל מזבח שאין לו. וזה שקרנו נפגמה ה''ל קרן כמאן דליתא ולכך נפסל בעבודה דאין לו קרן דפגימה פוסלת באבני מזבח בכדי שתחגור הצפורן וא''ת ואבני מזבח ל''ל משום דנפגמה תיפוק לי משום דנחסרה האבן ואפי' חלקה לא קרינא שלמות [דברים כ''ז ו', זבחים נ''ד ע''א] וי''ל דהתם אי דגייז ליה אבנים שלמות, וא''ת ולעבדו בשמיר דבבית שני היה שמיר כדמוכח בסוטה פ' ע''ע [מ''ח ע''א] דקאמר משמתו נביאים הראשונים בטלו אורים ותומים משחרב בית המקדש בטל השמיר והיינו בית שני דאי בית ראשון ליערבינהו וליתנינהו וכן דקאמר התם רשב''ג משחרב בית המקדש ניטל טעם (ביאה) [הפירות] ומסתמא היינו בית שני [דמצינו] בימי שמעון בן שטח שנעשו חטין ככליות של שור הגדול [תענית כ''ג ע''א], וי''ל לא היה עושה אותם אלא כדי שלא תחגור בהן הצפורן, וקשה דהאיך בנו מזבח דאי [א]פשר לתקן מבחוץ ולהכניס מבפנים, דאפי' כה''ג במזבח אסור, וכן יסד רבינו אליה הזקן באזהרות אבני מזבח תוך ובר וכן נגיזו ועבר, ויש לחלק שקודם שהוקדשו אבנים למזבח דעודן חולין. 
<h3>[תוספות רבינו פרץ — סוכה]</h3>
------
[ע''ז כ''ג ע''ב] אבנים לאפוד. הכא משמע שהי' שמיר בבית שני, דהאי מעשה בבית שני הוה מדקאמר לשנה אחרת נולדה לו פרה אדומה וכו', ובית ראשון לא היה רק פרה שעשה משה, ושמיר הוצרך לאבני אפוד כדאמר בפר' מי שאחזו (גיטין ס''ח ע''א) ובסוטה בפר' (ואילו נאמרין) [עגלה ערופה, מ''ח ע''ב], ומשחרב בית המקדש בטל השמיר. ויש לפרש דהיינו מקדש שני, והא דלקמן (נ''ב ע''ב) קאמר גבי אבני מזבח ששיקצו מלכי יון היכי נעביד נתברינהו אבנים שלמות אמר רחמנא, וכן בפ' קדשי קדשים ובפ' איזהו מקומן בזבחים (נ''ד ע''ב) גבי מלבן של מזבח ולא משני על ידי שמיר. ואו''ר דהיינו משום דלא הוה חלקות כצפורן על ידי שמיר ובפ''ק דחולין (י''ח ע''א) אמר דפגימה כצפורן פוסלת מזבח, מ''ר. ובגיטין פי' כמו כן וגם בליקוטין. 
<h3>[תוספות רבינו אלחנן — ע''ז]</h3>
------
אבנים וקירות שחצבן מתחלה לבית הכנסת אין בונין אותן להר הבית. אבני היכל ועזרה שנפגמו ושנגממו, אין להם פדיון, וטעונין גניזה. 
<h3>[הבתים — שערי בית המקדש שער ראשון]</h3>
------
ופגימה לכל דבר, [צ''ל] ופגימה בכל דבר, כן גירסת הערוך בערך פגם. מ''ז. גובהו (כ' אמה ורחבו מ' אמה), [צ''ל] גובהו ארבעים ורחבו עשרים, עירובין דף ב' ע''א. 
<h3>[שיטה מקובצת]</h3>
------
<h2> פ''ג מ''ה.</h2>
וטבעות היו לצפונו של מזבח ו' סדרים של ד' ד', וי''א, ד' של ו' ו' שעליהן שוחטין את הקדשים — פי' לכל משמר היתה טבעת קבועה בארץ כדי לקשור השור בחבל ומכניסין ראש החבל בטבעת ומושכין עד שהשור נופל. [הערוך ערך טבעת]. ועליו ח' עמודים ננסים — פי' עמודים קצרים. [הערוך ערך ננס]. ורביעין של ארז על גביהן — פי' לוחות של ארז. [הערוך ערך רבעגד]. ואונקליות של ברזל קבועין בהן — יש מפרשים כלי שצורתו כך ומעלין בו הדלי כשנופל בבור או שום כלי, ותרגום ''והשפתים טפח אחד'' (יחזקאל מ', מ''ג) ועונקלין נפקין פשך חד. ''התשים אגמון באפו'' (איוב מ', כ''ו) אפשר דתשוי אונקלא בנחיריה. 
<h3>[הערוך ערך אנקל]</h3>
------
תמיד של שחר היה נשחט על קרן צפונית מערבית על טבעת שנייה ששם חמה זורחת בשחר, ושל בין הערבים על קרן מזרחית דרומית ששם חמה זורחת בערב — בהמזבח פ''ג במדות (מ''ה) וטבעות היו לצפונו של מזבח ו' סדרים של ד' ד', וי''א ד' של ו' ו' שעליהן שוחטין את הקדשים. 
<h3>[הערוך ערך טבעת]</h3>
------
טבעות היו לצפונו שלמזבח. טבעות קבועות בארץ שבהן מכניסין ראש השור בשעה שרוצים לשחטו בקלות ולא יתיגעו בהחזקתו כמו שביארנו במסכת סוכה. 
<h3>[פירוש רבינו נתן אב הישיבה]</h3>
------
[סוכה נ''ו ע''א] הנכנסין חולקין בצפון, כדי שיראו שהן הנכנסין, שרוב שחיטת הקרבנות טעונין צפון, לפיכך כשמתכנסין לחלוק לחם הפנים ביניהם לאנשי בית אב של (אנשי) [אותה] שבת, היו עומדים בצפון העזרה. והיוצאין בדרום, כדי שיראה לכל שהן יוצאין ולא יושיטו ידיהם בעבודת תמיד של בין הערבים, שלא יתקוטטו אחיהם הנכנסין עמהם. (אבל) [בלגה, שם] משמר. [לעולם], אפילו בערב שבת הנכנס. חולקת בדרום. ומפרש בגמרא, לפי שאחת מבנות הכהנים עברה ונשאת לאחד משרי היונים וספרה בגנאי הקרבנות כשנצחו היונים את ישראל, שנכנסו להיכל והיא עלתה למזבח ובעטה ברגליה ואמרה לוקוס לוקוס עד מתי אתה מכלה ממונן של ישראל, ואי אתה עומד להן בשעת דוחקן, וכשגברה יד חשמונים כהני ה' וטהרו את המקדש והשיבו (העובדה) [העבודה] למקומה, קנסו קרובי זאת הרשעה לבייש אותם שלא יסרו בנותיהן שלא יעמדו בצפון העזרה בשעת חלוקת לחם הפנים, כדי שיראו אפילו בשעת כניסתן יוצאין ונוסרו כל הנשים ולא תעשינה וכו', אי נמי משמרתה שוהה לבא, שלא היו באין בזריזות כשמגיע שבת ולא באו, ומראים לכל שלא היתה העבודה חביבה עליהן, ונכנס ישבב תחתיו, כלומר שישבב היה קודם לבלגה שכשיוצא [ישבב] בלגה (ישבב) נכנס, וכשלא בא בלגה ביומו נשאר ישבב ושימש תמיד של בין הערבים של שבת במקומו לפיכך קנסוה. וקבעו טבעתה, טבעות הנעוצין בקרקע העזרה סמוך למזבח, והיו מגביהין ראש האחד מן הטבעות ומשימין צואר הפרים והאלים והכבשים בתוכן ונועצין אותן בקרקע כדי שלא תזוז הבהמה אנה ואנה ותהיה נוחה לשחוט, וכן היו החלונות שם פתוחין בכותלי העזרה להרבות האורה בעזרה בעוד שהן עסוקין בקרבנות. וקנסו בזה משמר בלגה כשישחוט באותו מקום הטבעות שהם ח' כדאמרינן בסדר תמיד ויומא [עי' ט''ז ע''ב] קנסום שלא ישתמשו באותן טבעות אלא בטורח גדול שאחד שוחט ואחד או שנים כהנים אוחזין בראש הפר והשלישי שוחט, וגם לא היו משתמשין באותה אורה הנכנסת מן החלונות, ומרוב גובה הכותלים של היכל היו צריכין לאור החלונות, לפיכך התקינו שישבב יחלוק לעולם בצפון ובלגה בדרום. וצור ישראל יסיר לב האבן מבשרנו, ויתן לנו לב בשר, ויזכנו לימות המשיח ולבנין בית המקדש, ונשמח בשמחת בית השואבה, ויתקיים ב[נ]ו מקרא שכתוב [ישעיה י''ב] ושאבתם מים בששון וגו'. 
<h3>[רבינו יהונתן מלוניל — סוכה]</h3>
------
[יומא ס''ב ע''ב] על טבעת שניי'. פי' המורה כדי שתהא הראשונה מסייעתן להיאחז בה רגלי הבהמה שלא תוהפך ואינו נ''ל דהכי תנן במדות ששה סדרים של ארבע ארבע ויש אומרים ארבעה של שש שש ואם היו ארבעה סדרים יבואו שש אמות בין סדר לסדר ואם הי' ששה סדרים יבואו ארבע אמות בין סדר לסדר א''כ רחוקות היו הטבעות זו מזו שלא יוכל להיאחז שם רגל התמיד וטעמא דמילתא נ''ל שלא הי' רשאי להתקרב אצל המזבח מפני צילו ולא יתקיים כנגד [היום] הילכך (מושבו) [מושכו] כנגד הטבעות רחוק מן המזבח בצפון הטבעות ולמה טבעת שני' ולא הי' שוחט על טבעת דמקצוע צפונית מערבית משום דבעינן כנגד היום ואין השמש מכה אלא בחצי מקום הטבעות אלא מן המזבח שלא יעשה צל (היינו) [היו] מרחיקים ובטבעת דמקצוע לא (היינו) [היו] שוחטים שאין זה כנגד היום מש''ה הי' שוחט על טבעת שניי'. 
<h3>[תוספות רי''ד — יומא]</h3>
------
וטבעות היו לצפונו של מזבח שהוא מקום קדשי קדשים ששה סדרים של ארבע וארבע ויש אומרים ארבעה סדרים של ששה ששה ועליהם שוחטים את הקדשים ואותם הטבעות היו משתמשין לאסור רגלי הבהמה בשעת שחיטה כמו שביארנו ובית המטבחיים היה לצפונן של מזבח ועליו שמנה עמודים ננסים ר''ל קצרים ועליהם רביעים של ארז ר''ל כעין קורות קצרות באים מעמוד לעמוד ואונקליאות של ברזל כעין קרסים קבועים בהם ושלשה סדרים על כל אחד ואחד ר''ל על כל אחד מן הרביעים והם בשני הצדדים ושטח התחתון ובהם תולין ומפשיטין ומניחין את האיברים על שלחנות של שיש שהיו בין העמודים כמו שביארנו ביומא. 
<h3>[חדושי המאירי]</h3>
------
וטבעות היו לצפונו של מזבח. דרוב קדשים שחיטתן בצפון ולא היתה הטבעת עגולה אלא כמין חצי טבעת וראשו אחד מחובר ברצפה ועולה ויורד במקום חבורה ונותן צואר הבהמה בטבעת ותוחב ראש הטבעת בקרקע. ו' סדרים. זה אצל זה ממערב למזרח ובכל סדר ד' ד' מצפון לדרום טבעת א' לכל משמר ומשמר לכ''ד משמרות. וי''א ד' סדרים. ובכל סדר ו' טבעות. שעליהן שוחטים את הקדשים. כולם על ידן. בית המטבחים. מקום שחיטה והפשט ונתוח ורחיצת קרביים ובני מעיים. ועליהן ח' עמודי ננסים. משנה זו פרשתי בתמיד פרק אמר להם הממונה [מ''ה]. 
<h3>[פירוש הרא''ש]</h3>
------
נכנסו ללשכת הכלים והוציאו משם כל כלי שרת הצריכין להם והשקו את התמיד מים בכוס של זהב כדי שיהא נוח להפשיט עורו, אע''פ שמבוקר מבערב מבקרין אותו לאור האבוקות, מי שזכה בשחיטת התמיד מושכו לבית המטבחים שהיה בצפון המזבח מי שזכו באיבריו הולכין אחריו (ע''פ רמב''ם תמידין ומוספין פ''ו ה''א ופ''א ה''ט). ובית המטבחים היה לצפונו של מזבח ועליו היה שמנה עמודים ננסין ורביעין של ארז על גביהן ואונקליות של ברזל קבועין בהן לתלות בהן כשהן מפשיטין על השלחנות (מדות פ''ג מ''ה). ושוהין שם עד שפותחין שער ההיכל הגדול ובשעת פתיחת השער שוחטין את התמיד, ואח''כ נכנסין להיכל שני הכהנים האחד שזכה בדישון המזבח הפנימי והשני שזכה בדישון המנורה, והמדשן את המזבח מדשנו בשעה שהשוחט שוחט את התמיד ואחר כך זורק את הדם זה שקבל, ואחר שזורקין את הדם מטיב זה שבהיכל חמש נרות ויוצאין שניהם מן ההיכל (רמב''ם פ''ו שם והל' ב'—ג') אליבא דרבנן דאבא שאול בפ''ק דיומא (י''ד ב') ובפ''ג (ל''ד א') מעמיד סתם משנה כמותן אף על פי שיכול להעמידה כאבא שאול, ולאביי דמסדר מערכה משמיה דגמרא אליבא דאבא שאול בפ''ג דיומא (ל''ג א') אומר הטבת חמש נרות קודם לדם התמיד ואחר כך הטבת שתי נרות ואחר כך הקטרת. 
<h3>[סמ''ג עשין סימנים קצ''א, קצ''ב]</h3>
------
<h2> פ''ג מ''ו.</h2>
המשנה השניה והוא שאמר הכיור היה בין האולם ולמזבח ומשוך כלפי הדרום ומקום שבין האולם ולמזבח היה עשרים ושתים ובסופן שתים עשרה מעלות רום של אחד מהן חצי אמה ושולחה ר''ל ארכה חצי אמה שבהם עולים לאולם ולהיכל ומאותו תחום ואילך היה הכל שוה על שטח אחד כמו שהתבאר ומה שאמר אחר כן אמה אמה ורובד שלש הוא חוזר על כותלי האולם לומר שסביב הכותל בונין אמה גובה ואחר כך יוצא ממנה בנין רחב שלש והוא הנקרא רובד וכן עד כל גובה הכותל אמה בנין כותל ורובד שלש והעליונה היה הרובד ארבע שיהא מגין על כל שאר הרובדין ור' יהודה חולק לומר שהרובד העליון חמש והלכה כתנא קמא ונמצאו הרובדין כלם מקיפים ומגנים לכותלים והרובד העליון מגין על שאר הרובדין. 
<h3>[חדושי המאירי]</h3>
------
הכיור היה בין האולם ולמזבח משוך כלפי דרום. בפ' קדשי קדשים [זבחים נ''ט ע''א] מוקי לה כר' יוסי הגלילי דאמר כולו מזבח בצפון קאי והיה המזבח כולוא) כנגד חצי פתחו של היכל (היה המזבח). משוך כלפי דרום. ולא היה יכול לתתו בין המזבח והאולם דתניא בפ' קדשי קדשים [נ''ח ע''ב] ר' יוסי הגלילי אומר מתוך שנאמר [שמות מ'] ונתת את הכיור בין אהל מועד וגו' ואת מזבח העולה וגו' מזבח בפתח אהל מועד ולא כיור בפתח אהל מועד היכן היה נתנו בין האולם ולמזבח משוך [קימעא] כלפי הדרום מיד שכלה המזבח נתן את הכיור ותראה קצת כעומד בין האולם ולמזבח ופריך התם ולוקמיה מכותל [אולם] ולצפון בבין האולם ולמזבח ומשני אמר קרא צפונה שיהא צפון פנוי מכולםב). וי''ב מעלו' היו שם גרסי'. וכן מוכח פ''ק דיומא [ט''ז ע''א] דקא חשיב מנין אמות שעל מעלות הר הבית ואי גרסי' י''ג מעלות לא היה החשבון מכוון. ה''ג רום מעלה חצי אמה ושלחה אמה. ול''ג ושלחה חצי אמה דא''כ לא היו מעלות האולם משונות ממעלות אחרים שבהר הבית ואנן תנן לעיל בפ''ב כל המעלות שהיו שם רום מעלה חצי אמה ושלחה חצי אמה חוץ משל אולם ומיהו לא תקשה כולי האי דיש מהן שהיו שלחם יותר מחצי אמה. ה''ג אמה אמה ורובד ג' אמה אמה ורובד ג' העליונה אמה אמה ורובד ארבעה ור' יהודה אומר העליונה אמה אמה ורובד חמש. וה''פ כי בא לפרש כ''ב אמות שבין האולם ולמזבח באלו י''ב מעלות וה''ק כשעלו המעלות לב' אמות דהיינו ארבעה מעלות דבכל מעלה יש לה גובה חצי אמה אז היה רובד ג' רצפה של ג' אמות חלקה בלא מעלות הרי ז' אמות בשטח הקרקע ד' אמות ששלוח' ד' מעלות וג' אמות רובד ועוד אמה אמה ורובד ג' הרי י''ד אמות והעליונה אמה אמה ורובד ארבע עד פתח האולם והם ח' אמות הרי כ''ב אמות שבין האולם ולמזבח ר' יהודה אומר העליונה אמה אמה ורובד וצ''ל דשאר רובדים לר' יהודה לא היה בא' מהן אלא רובד שתים דאי לאו הכי הוי כ''ג אמות בין האולם ולמזבח ואין לומר דאה''נ דס''ל לר' יהודה דבין האולם ולמזבח כ''ג אמות דהא בפ''ק דיומא [שם] (דחזק) [דחיק] לאוקמיה מתניתין דמדות כר' יהודה ואי בין האולם ולמזבח כ''ג אמות היכי אתיא כוותיה הא תנן לקמן [פ''ה מ''א] דכל העזרה היתה אורך קפ''ז וקחשיב בין האולם ולמזבח כ''ב אמה וקשה לי לפי זה אמאי קאמר אמה אמה ה''ל למימר שתי אמות ויש גורסי' רום מעלה חצי אמה ושלחה חצי אמה אמה אמה ורובד ג' אמה אמה ורובד ג' העליונה אמה אמה ורובד ד' וה''פ לכל אמה ואמה שמגביה הקרקע עושה רובד ג' אמה למעל' הראשונה היה גובה חצי אמה ולמעלה השניה רובד ג' אמות הרי לב' מעלות ג' אמו' בשטח הקרקע לד' מעלות ו' מעלות לח' מעלות י''ד מעלות עוד שתי מעלות ג' אמות וחצי הרי י''ז אמות וחצי ולב' מעלות אחרונות ד' אמות וחצי כי היה הרובד ד' הרי כ''ב אמות שבין האולם ולמזבח ולא ה''ל למימר העליונה אמה אמה אלא העליונה אמה ורובד אלא אגב שיטפא אחריני תניי'. [פירוש הרא''ש]. א) צ''ל כלה. ב) בזבחים שם נ''ט ע''א הגי' מכלים. 
<h3>[חשק שלמה על פי' הרא''ש]</h3>
------
ד''א אמה ורום שלש כאילו הוא אומר אמה על אמה ורום שלשה אלא דלא חשיב כי רוכלא ובכלל אמה רומה אמה אמה כולל תנא כמה שהוא צריך כלומר כשהוא עלה ג' מעלות עולה ג' אמות הי' שם רצפה חלקה של ג' אמות לאחר ששילחה של אותה מעלה שלישית ויש פסול. ויש היכר למעלה ושית', המעלה אפשר של אבן גדולה שגבי' אמה אחת ושילחה אמה והרום של שייש כשאר רצפה, ולאחר אותן רום ג', עולות אמה אמה אמה של ג' מעלות שניות ועלייהו רום שלש, והעליונה רום ארבע לאחר שעלה אמה אמה השלישית היו שם רום ארבע תכוף לאולם א' המעלה העליונה, הרי י' אמות בין ג' הרובדין וי''ב אמות רחבו של מעלות הרי כ''ב אמות, ולרבי יהודא הרום השני רובדין של ב' אמה ומחצה. והעליונה של אמה אמה, ורובד ה' הרי נמי י' אמות ברובדין. 
<h3>[פירוש רבינו שמעיה]</h3>
------
רום מעלה חצי אמה, ושלחה אמה, ורובד ג' אמות — פי' מצבות. 
<h3>[הערוך ערך רבדגב]</h3>
------
<h2> פ''ג מ''ז.</h2>
הא דאמרי' בפר' קדשי קדשים [זבחים נ''ט ע''ב] אמר לו ר' יוסי והלא כבר נאמר את קלעי החצר ואת מסך שער החצר מה משכן עשר אמות אף מזבח עשר אמות. נר' בעיני דלא גרסי' ואומר קלעים חמש עשרה אמה אל הכתף. אלא ה''ג קלעים חמש עשרה אמה ולא יותר. וה''פ מזבח היה עשר אמות וקלעים חמש עשרה אמה היו. ולאו אקרא דקלעים חמש עשרה אמה אל הכתף קאי דההוא ודאי ברוחבא הוא. ומה ת''ל וקומה חמש אמות דכתי' גבי קלעים משפת מזבח ולמעלה. דאי אקרא קאי הוה ליה לתלמודא למימר ור' יהודה ההוא ברוחבה (כתב) [כתיב]. אלא בין ר' יוסי ור' יהודה ההוא ברוחבא מוקי. ובבריתא דמלאכת המשכן ראיתי (ולא) [דלא] גרסי' ואומר קלעים חמש עשרה אמה אל הכתף כלל. ופיר' הוא בספר האי ואומר ואל הכתף. וההי' דאמרי' בריש עירובין [ב' ע''ב] הכי מיפרשא לפי שטה זו. בין לרבנן ובין לר' יהודה. וה''ג לה בין לרבנן בין לר' יהודה (דילפי) [לילפי] מפתח שערי החצר דכת' אורך החצר מאה באמה ורוחב חמשים וגו' וכת' חמש עשרה אמות אל הכתף וכת' ולכתף השנית כו' מה להלן חמש ברוחב עשרים אף כאן חמש ברוחב עשרים פתח שער החצר איקרי פתח סתמא לא איקרי. וקרא דושחטו פתח אהל מועד לאו עליה קאי. ואיב' אימא קלעים חמש עשרה אמה בגובהה וקומה חמש אמות משפת קלעי' ולמעלה. כך עיקר הגירסא. וה''פ בין לרבנן בין לר' יהודה דילפי מושחטו פתח אהל מועד לילפי מפתח שער החצר דההוא באהל מועד הוה דעיקר פתח ממשכן גמר'. ומפתח המשכן גופיה לא מצי פריך דלא הוה דומיא דשאר פתחים דכל הדופן שלפניו היה פרוץ. ובעל כרחך אי מהתם הוה מצי למילף בגדול הוה ליה לשעורי. דכת' אורך החצר וכו' מה להלן חמש ברוחב עשרים ולימא מבוי שהוא למעלה מחמש (ומעט) [ימעט] והרחב מעשרים אמה ימעט ועיקר פירכא משום גובהה נקט דרחב עשרים לאו פירכא מעליא היא דאדנים ועמודים עדיפי בצורת הפתח. ומשני פתח שער החצר איקרי פתח סתמא לא איקרי. וקרא דושחטו פתח אהל מועד (ו)לאו עליה קאי. ואיב' אימא לרבנן קא משני הא ואיב' אימ' קלעים חמש עשרה אמה בגבהה כדקיימא לן בזבחים. דקומה חמש אמות דכת' מסך הפתח בקלעים משפת מזבח ולמעלה. והא סברא לית ליה לר' יהודה בזבחים. וקומה כרוחב חמש אמות דכת' מסך הפתח בפרשה שנייה משפת קלעים ולמעלה. נמצא שהיה הפתח עשרים קלעים חמש אמות משפת המזבח שהיה גבהו עשר. ומסך פתח שער החצר חמש אמות משפת קלעים ולמעלה הרי עשרים וכן עיקר. ומה שבספרים בלשון קושיא ותירוץ והא כי כתב בגובהה כתי' פי' משובש היה. ולפי מה דכתבו בספרים וקומה חמש אמות ולא כתבו ברוחב חמש אמות טעו והגיהו משפת קלעים ולמטה או משפת מזבח ולמעלה. דכיון דלא ידעו דקרא דמסך פתח נקט בעל כרחך לא יכלו לפרש מהו משפת קלעים ולמעלה דהא בקלעים קאי. ועוד לדברי רבינו שלמה דמפרש דארוחבה קאי לר' יהודה מאי טעמא פריך הא איהו ברוחב מעשר פליג כדלקמן. ועוד מאולם עצמו דיליף ר' יהודה (לומר) [לימא] ליה הא ההוא עשרים רוחב. ועוד לתרוייהו לאו פירכא היא דהא צורת הפתח הוה ליה. ואיפכא הוה ליה למיפרך כדפריך לקמן לא תיהני ליה צורת הפתח. ועוד כולה שמעתא אגובהה קיימא. וכן פר''ח דאגובה פריך. ובכל הספרים ישנים גרסי' משפת קלעים ולמעלה. ועוד מה היה דחוק לומר איכ' אימא בדבר שהוא שקר גמור דקרא דמזה ומזה לשער החצר פשי' דארוחבה קאי לר' יהודה ופתח שער החצר מהכא נפקא לן. שום אדם שיודע הפרשה לא יוכל לפרש דקלעים חמש עשרה אמה אל הכתף אגבוהה של קלעים קאי וזיל קרי בי רב הוא. ותו לא מידי. 
<h3>[ספר הישר לר''ת — חידושים סימן שי''ט]</h3>
------
[עירובין ב' ע''א] מבוי שהוא גבוה מעשרים אמה ימעט ר' יהודה אומר אינו צריך לפי שבאין ויוצאין דרך שם כל בני המבוי קורהו מבוי והרבה חצירות פתוחות למבוי ולכל חצר וחצר פתוחין כמה בתים וגזרו חכמים שלא לטלטל בשבת מבית לחצר אא''כ עירבו בני חצר לטלטל איש מביתו לחצר שאינו רשאי להוציא מרשותו לרשות חבירו מדרבנן גזירה שמא יוציא מרשותו לרה''ר או מרה''ר לתוכו שחייב כרת וסקילה במזיד ובהתראה ובשוגג חייב חטאת אא''כ עירב דאיכא הכירא ובהכי פטרינהו רבנן ועדיין אינם רשאים להוציא מחצירות למבוי אא''כ נשתתפו בשתופי מבוי כדמפרש לקמן [ע''ט, ע''ב] כיצד משתתפין במבוי [ותקינו רבנן למיעבד לחי או קורה במבוי] חיישי' דילמא אתי לאתויי ולאפוקי ממבוי לר''ה וכי חזי קורה או לחי דעביד רבנן הכירא מדכר. וליתא לדרב דאמר [ב', ע''א] רבנן מפתחו של היכל ילפי דלא מקרי פתח בגבוה יותר מעשרים אמה אלא קיי''ל כדרב נחמן בר יצחק [ג', ע''א] דסבר דבין ההיא מתני' דתניא מבוי שהוא גבוה יותר מעשרים אמה יותר מפתחו של היכל ימעט ובין ההיא מתני' דתני חמא בריה (דרבא) [דרבה] בר אבוה דאם יש בה אמלתרא אפי' גבוה יותר מעשרים אמה אינו צריך למעט תרווייהו סברי דקורה לרבנן טעמא מאי בעי לתוך עשרים משום הכירא דליחזו לה אינשי ולידעו דתקנתא עבוד ולא ליתי לאיחלופי ברה''ר. ומשו''ה מהניא אמלתרא דכיון דמסתכלי בה אינשי אפי' למעלה מעשרים אמה איכא הכירא. והא דקתני במתני' קמייתא יותר מפתחו של היכל לאו משום דגמרי מהתם אלא לסימנא בעלמא נקט שלא תטעה ותחליף הגירסא דעשרים ותאמר למעלה משלשים או מארבעים יהא פתח היכל סימן בידך. דאי כרב קיי''ל דרבנן מפתחו של היכל ילפי. אמלתרא לא מהניא מידי דההיא ברייתא דאמלתרא פליגי אההיא בריית' דרבנן ילפי מהיכל. אלא כדרב נחמן בר יצחק קיי''ל דלתרי ברייתות קורה לרבנן משום הכירא וכדפרישית. והא ליכא למימר דרנב''י נמי כרב ס''ל דרבנן מפתחו של היכל ילפי וה''ק בלא רב מתני' אהדדי ל''ק כלומר אי לאו דקיי''ל כרב לא הוה בעינן למימר דפליגי ברייתות אהדדי דהוה משנינן ליה כדפרישית דאין הלשון משמע כך ותו דמסקי' [שם] לרנב''י אי ס''ל הא דרב' דאמ' למען ידעו דורותיכ' כי בסוכו' הושבתי גו' עד כ' אמה אדם יודע שהוא דר בסוכה למעלה מעשרים אמה אין אדם יודע שהוא דר בסוכה אלמא גבי סוכה נמי בהכירא פליגי למה לי לאפלוגי בתרתי צריכא כו' אלמא דסבר סתמא דתלמודא עיקר הדבר דבהכירא פליגי וקורה לרבנן משום היכר ומהניא אמלתרא אפי' בגבוה מעשרים אמה וה''נ מסיק סתמא דתלמודא לקמן [י', ע''ב] אשכחן צוה''פ דמהניא ברוחבה ואמלתרא דמהניא בגובהה משמע דפשיטא ליה דהכי הלכתא דאמלתרא מהניא בגובהה שאם יש הקורה למעלה מעשרים אמה ואמלתרא למעלה על גבה אינו צריך למעט כיון דמסתכלי אינשי באמלתרא אגב הכי חזו נמי קורה ואיכא [הכירא] אפי' למעלה מעשרים ולא אתי לאתויי ולאפוקי ממבוי לרה''ר דאמלתרא היתה למעלה למפתן פתח לרחבו של היכל והיינו דפרכי' [ג', ע''א] אלא מעתה לא תהני ליה אמלתרא דהא היכל אמלתרא הויא ליה אפ''ה עשרים אמה הוא דהוה גבוה אלמא על אמלתרא שהיא גבוהה למעלה מעשרים קא שקיל וטרי וכ''כ הר''מ בר מיימון [פי''ז מה''ש הלכה ט''ו] אם היה בקורה של מבוי כיור וציור עד שיהיו הכל מסתכלין בה אע''פ שהיא למעלה מעשרים אמה כשירה שהקורה משום היכר עשויה [ואם היתה למעלה מכ' אינה ניכרת] ואם יש בה כיור וציור הכל מסתכלים בה ונמצא שם היכר. ואמרי' [שם] מאי אמלתרא חמא בריה (דרבא) [דרבה] בר אבוה אמר קיני פירש''י כמו קיני עופות בולטים מחומת האולם למעלה מן הפתח, כי אתא רב דימי [אמר] אמרי במערבא פיסקי דארזא כלונסות של ארז ארוכים תחובים בכותל ואיידי דנפיש משכא דידהו חזי להו אינשי ואיכא הכירא. מאן דאמר פסקי דארזא הוה היכר למבוי כ''ש קיני דאיידי דחשובי ומילתא דתמיהא מסתכלי בה אינשו וחזו לה לקורה מ''ד קיני אבל פיסקי דארזא לא ומ''ד פסקא דארזא מ''ט משום דנפיש משכיה והא סיכוך דנפיש משכיה וקאמרי רבנן דאי הוה גבוה מעשרים פסולה ולא מהני ליה משכיה אלא כיון דאמלתרא חשיב ליה אית ליה קלא ושלטי עינא והוה הכירא. והואיל ושקלינן וטרינן לתרוצי מילתא דרב דימי ש''מ דכותיה קיי''ל דפסקא דארזא נמי הוי הכירא למבוי שהוא גבוה מעשרים אמה ואינו צריך למעט אבל אי ליכא אמלתרא וגבוה יותר מעשרים אמה צריך למעט דקיי''ל כרבנן כדאמר לקמן. מקצת עובי קורה בתוך עשרים ומקצתה למעלה מעשרים מקצת סכך של סוכה בתוך עשרים ומקצתו למעלה מעשרים אמר רבה במבוי כשר בסוכה פסולה רב אדא בר מתנא מתני לה להא שמעתא איפכא אמר (רבא) [רבה] במבוי פסול בסוכה כשר מאי הוה עלה רבה בר עולא אמר אחד זה ואח' זה פסול רבא אמר אחד זה ואחד זה כשר חלל סוכה תנן חלל מבוי תנן. עשרים אמה שהוזכרו בין בסוכה בין במבוי אחללה קיימי ואפי' כל הסיכוך משפת עשרים ולמעלה כשירה וכן במבוי אפילו ליכא כלום מן הקורה בתוך עשרים כשר ואין צריך למעט ובלבד שלא יהא החלל למעלה מעשרים והכי קיימא לן כרבא דא''ל רב פפא לרבא תניא דמסייע לך מבוי שהוא גבוה מעשרים אמה יותר מפתחו של היכל ימעט והיכל גופיה חלליה עשרים ואמרי' נמי לקמן [ד', ע''ב] היה גבוה מעשרים ובא למעטו כמה ימעט כמה ממעט כמה דצריך ליה [ופירש''י כמה דצריך ליה] עד שלא יהא החלל יותר על עשרים. והא דתניא כיצד הוא עושה מניח את הקורה משפת עשרים ולמטה אוקמה רב פפא דאימא משפת עשרים ולמעלה והא דקתני למטה הא קמ''ל דלמטה כלמעלה מה למעלה חללה כ' אף למטה חללה עשרה וקמ''ל דשיעור קורה שנתנו חכמים למטה (מי') [בעשרה] טפחי' אחלל קאי כמו אותו שיעור שאמר בעשרים למעלה וה''ק מתני' מניח את הקורה משפת עשרים ולמעלה וכן למטה אם בא לעשותו נמוך מניחה משפת עשרה טפחים ולמעלה דבנמוך מעשרה טפחים לא מיקרי פתח ולא מהני ביה עירוב והכי אמרינן לקמן [ה', ע''א] היה פחות מעשרה חוקק בו להשלימו לעשרה דקיי''ל דמחיצה לא חשיבה בפחות מעשרה טפחים ותנן [י''ד, ע''ב] לחיים שאמרו גובהן עשרה טפחים פי' לחיים שאמרו חכמים להכשיר המבוי צריך שיהא בגובהו עשרה טפחים משום דבמקום מחיצה קיימי ואין מחיצה פחותה [מי'] טפחים. ובערוך פי' אמלתרא קיני [פירוש קורה ועליה כמין קיני עופות לקנן עליהם כעין הא דכתיב קינים תעשה את התיבה במערבא אמרי פיסקי] דארזא פי' לוח ארז רחבה ד' טפחים פ''א קיני הן לוחין שעשויין תחת הקורה ועשויין כצורת הקן עושים להן פתחים קטנים מן הגואזא כדי לנאות בהן הפתחין ופעמים צפורים שם יקננו. פסקא דארזא קורות של ארז משוקעין בכותל ונראין בולטין ארוכין ומשוכין עד שמגיעין לצדו של פתח וכן מצדו האחר ומועילין למעט הגובה ורואין אותן במקום קורה העומדת בתוך עשרים עכ''ל סובר שאמלתרא באה למעט החלל, וליתא דאינה באה אלא להכירא דאגב דמסתכלי בה חזו לה לקורה ולא אתו לאתויי ולאפוקי ממבוי לרה''ר כדפרישית לעיל. 
<h3>[או''ז הלכ' עירובין סימן ק''י]</h3>
------
[עירובין ב' ע''א] ושחטו (אל) פתח אהל מועד וגו' [ויקרא ג']. וא''ת אמאי לא מייתי קרא דכת' פתח ההיכל מאתים וחמשים איש, אלמא דהיכל מיקרי פתח. וי''ל דניחא ליה לאתויי מדברי תורה מלאתויי מדברי קבלה. דכתיב אל פתח אולם הבית. (פי') וחזרנו בכל המקרא ולא מצאנוהו. ואומר רשב''ם דהיינו קרא דיחזקאל [ח'], דכת' והנה פתח היכל יי' בין האולם ובין המזבח כעשרים וחמשה (אנשים) [איש], וע''כ בפתח אולם קיימי, דאילו פתח היכל לא מצי אמר, דלא הוי בין אולם ולמזבח, והכא הוי הפסוק כמו ונתן הכסף וקם לו. ול''נ לפי', דהא לא יתכן כלל הא דקאמר אי כתיב אל פתח אולם כדקאמרת וכו', דלעולם לפי סברא זו יכול להוכיח כן. לכ''נ לר''י דהכי מוכח, בהרבה מקומות כתיב פתח הבית [יחזקאל מ''ז], ובהרבה מקומות כתיב אולם הבית [שם מ'], והוי כאילו כתיב אל פתח אולם הבית. ורבנן אי כתיב אל פתח אולם כדקאמרת. פי' אי הוה כת' הכי בשום מקום כדקאמרת, אכן בשום מקום לא כת' אל פתח אולם, השתא דכתיב אל פתח הבית, הבית הפתוח לאולם דהיינו ההיכל, פי' והא דכתיב אולם הבית אינו ר''ל שיהא אולם הבית, אלא ר''ל אולם שלפני הבית.
[עירובין ב' ע''ב] בין לרבנן בין לר' יהודה לילפו מפתח שער החצר. פ''ה דפריך מרחבה דמתני', והרחב מעשר אמה ימעט, ואמאי הל''ל דחשיב פתח ברוחב עשרים, לילפו מפתח שער החצר. ובין לר' יהודה ובין לרבנן למה לי למילף מפתחו של אולם, לילף מפתחו של שער החצר וכו', מה להלן רחב עשרים אף כאן רוחב עשרים. אבל ל''ג מה להלן חמש, לפי דאותם שגורסים כך טועים, דסבורים דפריך מגבהה והל''ל גובה חמש כמו הכא, וז''א דודאי מהא לא מצי למיפרך, דכיון דאשכח פתח דהיכל דהוי גבוה כ' ומיקרי פתח, יש לנו יותר למילף מיניה מלמילף מפתח שער החצר שהוא פחות, אלא ודאי פריך מרחבה כדפי'. ומשני פתח שער החצר איקרי כו'. בגובהה הוא דכתיב. שנגבהו הקלעים המזרחיות מזה ומזה לפתח ט''ו אמה יותר משאר קלעי החצר, דהוו להו גובה כ', ולרחבו לא ניתנה מדה. ההוא. חמש אמות. משפת קלעים ולמטה. מאותן ט''ו שנעדפו מזה ומזה לפתח היו עוד חמש גובה שוה לשאר הקלעים, ועליהן נתוספו ט''ו בגובה משני עברי הפתח, דהוו להו כ'. ל''א בגובהה הוא דכתיב, דגובה כל קלעי החצר סביב ט''ו אמה, אבל לרוחב הפתח לא למדנו שיעור, ולהאי לישנא גר' במסקנא ההוא משפת מזבח ולמעלה, שהמזבח גובהו עשר, והקלעים גבוהין הימנו חמש דהוו להו ט''ו, כדי שלא יהא כהן עומד עליו והעבודה בידו וכל העם רואים אותו מבחוץ. שתיה''ן שמעת''י וז''ה עיק''ר, וכן מפורש בזבחים בפ' קדשי קדשים [נ''ט, ע''ב]. והמפרש לשון ראשון טעה, שהיה סבור [ד]מאן דפריך ולילפו מפתח החצר אגובהה פריך, ולמיפסל גובהה יותר מחמש, ומשום הכי מהדר לאוקמי פתח שער החצר בגובה(ה) כ'. וא''ת כיון דגרס ההוא משפת מזבח ולמעלה, (שהיו גבוהים) [צ''ל שהי' גבוה] י' [ו]הרי ט''ו, והא כתיב גבי מזבח ושלש אמות קומתו [שמות כ''ז]. וי''ל דהכא מיירי כר' יוסי דפליג עליה דר' יהודה בפר' קדשי קדשים, ואומר נאמר כאן רבוע [שם] פי' במזבח הנחשת, ונאמר להלן רבוע [שמות ל'] פי' במזבח הזהב, מה להלן גובהו פי שנים ברחבו, והיה רחבו אמה וגבהו ב' אמות, אף כאן במזבח הנחשת גובהו פי שנים ברחבו, ורחבו חמש אמות וא''כ גובהו י' אמות. ואם לא היו הקלעים אלא שוים למזבח, א''כ היה כהן נראה ועבודה בידו, לכך היה גבוה יותר ה' אמות משפת המזבח ולמעלה. וא''ת ומה ת''ל שלש אמות קומתו, ההוא משפת (מזבח) הסובב ולמעלה, ואמה אחת מן הקרנות זהו ד', ושש אמות למטה מן הסובב הרי לך י' אמות.
וקשה לר''ת, דהיכי מצי למימר דאגובהה קאי הרי פשטיה דקרא מוכח דארוחב קאי, דמפרש מעיקרא אורך החצר לצפון מאה אמה וכן לדרום, והרוחב לצד מערב נ' אמה, וכשמגיע לפרש צד (מערב) [מזרח] מפרש ט''ו אמות מקלעים לכתף, וכן לכתף השני, וכן למסך הפתח. וע''ק דכיון דהך קשיא קיימא ארחב, היה לו לתלמוד להמתין לומר אותה קושיא עד לקמן [י', א'] דשקיל וטרי על המשנה שהרחב מעשר אמות ימעט, דהא בכאן לא שייכא, דהא קאי עד השתא אגובהה. וכי תימא דנקטיה הרחב אגב גררא, א''כ הל''ל אלא הא דתניא והרחב מעשר אמות ימעט וכו'. וקושיא זאת לא יישר בעיני, משום דאינו יכול להביאו כדפ', דכיון דלמסקנא אינו כך דאינו יליף מהיכל, כדמפ' ואזיל תלמודא לרבנן מטעם היכר ולר' יהודה מפתח המלכים גמר, משו''ה אינו יכול לאומרו על המשנה, אבל למאי דס''ד דרב סובר דרבנן גמרי מפתחו של היכל ולר' יהודה מפתחו של אולם, פריך שפיר כדפ'. וע''ק דכיון דארוחבה פריך, א''כ צריך למחוק גיר' הספרים מה להלן חמש אף כאן חמש. לכך נראה לר''ת דודאי אגובהה קאי, וה''ק בין לר' יהודה ובין לרבנן לילפו וכו', פי' לא יקרא פתח לבד מחמשה, דכתיב אורך וכו' וקומה חמש אמות וכו' מה להלן חמש ברוחב עשרים אמה אף כאן וכו', ולא פריך אלא מחמש ולא מרוחב, אלא שגומר דבריו. ואע''ג דכמו כן מצינו פתח ההיכל דהוא גבוה כ' אמות, מ''מ יותר יש לנו ללמוד (יותר) מפתח שער החצר דבדין איקרי פתח, דהיינו אורחיה דפתח שיש לו גיפופי מכאן ומכאן והפתח באמצע, והכי הוי פתח שער החצר שהיו לו ט''ו אמות מכאן וט''ו אמות מכאן והפתח היה באמצע, אבל מהיכל אין לנו למיגמר, דלא שמעינן דאיקרי פתח אלא ממשכן, ומשכן איקרי פתח שלא כדין כיון דלית ליה גיפופי. ומשני פתח שער החצר איקרי פתח סתמא לא. זה קשה לפי' ר''ת, דכיון דפריך מגבהה א''כ מאי משני פתח שער החצר, אדרבה פתח של שער דינו להיות גדול מפתח, דפתח קטן משער, וא''כ מאי משני. ואומר הר''ר יחיאל דה''ק, פתח שבתוך השער שקורין גיקיי''ט בלע''ז איקרי, דאותו הוא קטן יותר מפתח אחר.
וקשה לפר''ת, דאמאי לא פריך מרוחבה כדפ'. ופי' בתוס' דמרוחבה לא פריך משום דצורת הפתח מהניא ליה. אבל ל''נ למו''ר, משום דצורת פתח לא מהניא רק כשהוא למעלה מן הפתח, אבל מן הצד לא מהניא צורת פתח, וצורת הפתח מן שער החצר היה מן הצד. וע''ק לומר דס''ד השתא דמהניא צורת פתח לרוחבה ולא מהניא לגובהה, דלקמן [י''א, א'] אמרינן דמהניא לגובהה כמו לרחבה, אלא ודאי לא מהניא צורת פתח לא לרוחבה ולא לגובהה משום שהיה מן הצד כדפי', וא''כ הדרא קושיא לדוכתה, דאיכא נמי לאקשויי לרוחבה. ושינויא דמשני פתח שער החצר איקרי, לא שייך גבי רחבה לפי פי' הר''ר יחיאל זצק''ל. ועוד דשינויא בתרא דמסיק דמסך פתח שער החצר הוה עשרים בגובהה, ושביק לגמרי שינויא קמא, קשה טובא מרחבה. לכך י''ל דלא פריך מרחבה לפי שכיון שהיו לו גיפופי מכאן ומכאן הוי שפיר פתח ברוחב יתר מעשר, אבל מבוי שאין לו גפופין לא הוי פתח ביותר מעשר. ואע''ג דבמתני' פסיק ותני הרחב מעשר ימעט, אפי' אית לי' גיפופי, מ''מ סתם מבוי דלית לי' גיפופי ליכא למילף מחצר, הלכך השוו (ו)חכמים מדותיהם אית לי' גיפופי ללית לי' גיפופי. אבל מגובהה הוה פריך שפיר מחצר מכ''ש, ועוד דגבי גובהה לא מהניא גיפופי מן הצד. וא''ת א''כ הדרא קושיא לדוכתה, אמאי קפריך לילף מחצר לחמש, אדרבה אית לן למילף מהיכל משום למרבה [מקשינן] דהיכל ואהל מועד, דהשתא ליכא (למילף) [למימר] דעדיפא ליה מחצר משום גיפופי, דאדרבא לאידך גיסא כדפ', דסתם מבוי לית ליה גיפופי. וי''ל דמשער החצר עדיפא ליה משום דאשכחנא דאיקרי פתח בהדיא בתורה, אבל היכל לא איקרי פתח בהדיא בתורה, אלא ילפינן מאהל מועד כדאמר לעיל [ב', א']. ובהכי ניחא קושיא אחריתי שמק', למה הוצרך להוכיח פתח מפתח אהל מועד, הא היכל גופו איקרי פתח בהדיא ביחזקאל [ח'] דכתיב פתח היכל הש''ם כמאתים וחמשים איש אלא היינו משום דמהיכל לא מצי למילף רוחב עשר דקתני גבי מבוי, משום דשאני היכל דהוו להו גיפופי משא''כ במבוי, לכך נקט מאהל מועד, דמהתם ילפינן רחב עשר, ואהל מועד לא הוו להו גיפופי. ולענין גובה עשרים ילפינן מהיכל משום דמקדש איקרי משכן, ואע''ג דהיכל גיפופי הוה ליה, גבי גובהה גיפופי אינן מעלין ומורידין. ור' יהודה דיליף מאולם גם לענין רוחבה, היינו משום דאולם לא הוו גיפופי. כ''נ למר''פ זצק''ל.
[עירובין ב' ע''ב] פתח סתמא לא איקרי. וקשה לרבי' נתנאל, דהא כתיב בפ' במדבר [ג'] ואת מסך פתח החצר, ולא כתיב שער. וי''ל דה''פ, פתח סתמא לא איקרי בכל המקומות, וכיון דכתיב שער החצר בשאר דוכתי אין זה פתח סתמא. ואיבעית אימא. ה''ג קלעים חמש עשרה אמה לכתף הוא דגבהן. כלומר כך הוא האמת, דהקלעים לא היו גבוהין רק ט''ו אמות וכר' יוסי כדפ''ל. פי' אתה סובר דהקלעים לא היו גבוהין רק ה' אמות ומשו''ה אתה מקשה ליה, זה אינו, דודאי היו גבוהין ט''ו אמות, כר' יוסי דאמר התם בפ' קדשי קדשים [זבחים נ''ט] דהמזבח היה גבוה י' אמות והקלעים היו גבוהין יותר מן המזבח ה' אמות כדי שלא יהא כהן נראה וכו' הרי ט''ו. וכי כתיב וקומה ברוחב חמש סוף פרשת ויקהל [שמות ל''ח] גבי מסך הפתח, ההוא משפת קלעים ולמעלה, כלומר שהיה המסך גבוה חמש יותר מן הקלעים, נמצא שמסך הפתח היה גבוה עשרים. אבל ל''ג כי כתיב ט''ו אמה וכו', דההוא קרא לא מיירי בגובהה כלל. וא''ת תרצת לר' יוסי, אלא לר' יהודה דפליג על מילתיה מאי איכא למימר, דהא איהו דאמר דברים ככתבן, המזבח שלש וקלעי החצר היו גבוהין חמש. וי''ל דלדידיה נתרץ תירוץ ראשון, פתח שער החצר איקרי וכו'.
[עירובין ג' ע''א] לא ליתהני ליה אמלתרא. פי' להגבי' למעלה מעשרים. בכאן לא שייך לומר ליבעי אמלתרא, משום דאין חשיבות הפתח תלוי באמלתרא, דבלאו הכי נמי קרוי פתח. דילמא כי תניא ההיא באולם תניא. האמת כן הוא דגבי אולם מיתניא במס' מדות [פ''ג, מ''ז], והכי פריך, דילמא כי תניא ההיא באולם תניא דוקא, אבל לא בהיכל. 
<h3>[תוספות רבינו פרץ — עירובין]</h3>
------
פתחו של אולם היה גבוה ארבעים אמה, ורחבו עשרים, ולא היו לו שערים. וחמש (אמלתלאות) [אמלתראות] של מילא היו על גבי פתחו מלמעלה. אמה התחתונה עודפת על הפתח אמה, וכל אחת מחמשתן עודפת על שלמעלה ממנה אמה מזה ואמה מזה, נמצא העליונה שלשים אמה ונדבך היה בין כל אחד ואחד. (אמלתלאות) [אמלתראות], הם קורות מפותחות שמפתחין בהן צורות. מילא, הוא שם למין הקורות שהיה בהן הפתוח, או הוא שם לבנין ההוא, והוא שם האילן שפירותיו נקראין מלין. ונדבך הוא טור של אבנים, וזו היא צורת האמלתראות. 
<h3>[הבתים — שערי בית המקדש שער שלישי]</h3>
------
המשנה השלישית פתחו של אולם גבהו מ' אמה ורחבו כ' אמה וכבר התבאר שלא היו בה שערים וחמש אמלתראות של מילא היו על גביו ומילא הוא עץ חשוב הרבה ומלתרא הוא שם לקורה קצרה מפותחת בציורים נאים והיו על מקום משקוף השער חמש מהן והתחתונה עודפת על הפתח אמה מכאן ואמה מכאן מונחים על עמודי הכותלים ושלמעלה הימנה יתירה עוד עד שעודפת על הראשונה אמה מכאן ואמה מכאן וכן כל החמש אמלתראות על דרך זה אחת לאחת ואחר שרוחב הפתח עשרים נמצאת הראשונה באורך עשרים ושנים והשניה באורך עשרים וארבעה והשלישית באורך עשרים וששה [והרביעית באורך עשרים ושמונה] והחמישית באורך שלשים אמה ונדבך של אבנים וסיד כשאר הבנינים היה על כל אחת ואחת. 
<h3>[חדושי המאירי]</h3>
------
[עירובין ב' ע''א] קדושת אולם לחוד וקדושת היכל לחוד. ונפקא מינה לשולחן ומנורה ומזבח הזהב אם הניחם באולם וכן נמי נפקא לן למאי דאמרינן במנחות פרק הקומץ רבה (כ''ז ע''ב) הנכנס להיכל שלא לצורך עבודה סופג את הארבעים וכן נפקא לן לדברים אחרים כדאיתא בפ''ק דזבחים. דכתיב אל פתח אולם הבית. פסוק זה איננו בכל התורה. ורבינו שמואל ז''ל דוחק לומר דנפקא ליה מדכתיב ביחזקאל (ח' ט''ז) והנה פתח היכל ה' בין האולם ולמזבח כעשרים וחמישה איש, דלמא היינו אולם היינו היכל דאי לא א''כ פתח היכל אין בין האולם ולמזבח אלא בין ההיכל והאולם ואם איתא לימא בין ההיכל ולמזבח אלא היינו היכל היינו אולם.
[עירובין ב' ע''ב] בין לרבנן בין לר' יהודה לילפי מפתח החצר, פירש''י ז''ל דארחב קא פריך אמאי לא הכשירו בו רחב עשרים כשער החצר אבל אגבוה ולמפסל יתר מה' (אמרת) לא מצי פריך דהא אשכחן פתח ההיכל דגבוה עשרים וקרי ליה פתח וכן נמי פתח האולם למר כדאית ליה ולמר כדאית ליה ולעיל מוכח דלעיל לא בעו להחמיר במבוי לעשותו כקטן שבפתחים אלא להקל עליו ולעשותו כגדול שבפתחים. והראיה דלעיל אי הוי משכח דפתח אולם איקרי פתח אפילו אליבא דרבנן הוה מכשר ליה עד ארבעים כאולם. וכן פירש הראב''ד וכן דעת ר''ח ז''ל. ואיכא למידק דא''כ היכי קאמר מה להלן חמש ברוחב עשרים אף כאן חמש ברוחב [עשרים] דאלמא אגובהה קא פריך דאי ארחב לא הוה ליה למימר אלא מה להלן רחב עשרים אף כאן רחב עשרים. תירץ ריב''א ז''ל דלרבותא נקטיה ולומר ומה בשער החצר שאינו גבוה אלא חמש אשכחן דרחבו עשרים כ''ש הכא בפתח גבוה עשרים שיש להכשיר בו רחב עשרים.
[עירובין ב' ע''ב] רש''י. ואיבעית אימא כי כתוב חמש עשרה אף בגובהה הוא דכתיב. ופירש דכי כתיב קלעים חמש עשרה אמה מגובהן קאמר כל קלעי החצר גבהן חמש עשרה אמה אבל לרוחב השער לא למדנו שיעור, ופריך בגובהה והא וקומה חמש אמות כתיב ומשני ההוא משפת מזבח ולמעלה, כלומר דלעולם קלעים חמש עשרה אמה לגובהה הוא דכתיב וכי כתוב וקומה חמש אמות משפת המזבח ולמעלה הוא דכתיב דמזבח גובהו עשר והיו הקלעים עודפות עליו חמש אמות שאינו בדין שיהא כהן עומד ועבודה בידו והעם רואין אותו מבחוץ. והא אתי כר' יוסי דס''ל כן בריש פרק קדשי הקדשים (זבחים נ''ט ע''ב) דמזבח היה גבוה עשר אמות, ואע''ג דר' יהודה פליג עליה התם י''ל דר' יהודה מתרץ לה לקושיין דהכא כלישנא קמא דפתח שער החצר איקרי פתח סתמא לא איקרי כך פירש''י ז''ל. והקשה עליו ר''ת ז''ל דאם איתא דארחב קא פריך לא היה ליה לאקשויי הכא משום דאנתן אכתי בגובהה מיירי ולקמן גבי והרחב מעשר אמות (ימעט) דמיירי ברחבה הוה ליה לאקשויי ולומר אמאי לילף מפתח שער החצר. ועוד דאי ארחב קא פריך למה איצטריך לאקשויי לר' יהודה משער החצר ליקשי ליה מאולם גופיה דמיניה קא יליף ר' יהודה כדאיתא לעיל ולימא ליה הכי ור' יהודה כיון דמאולם גמיר אפילו עד עשרים אמה רחב נמי דהא אולם עשרים אמה הוה רויח. ע''כ פר''ת דהכא ודאי מגובה קא פריך דקשיא ליה אמאי מכשרי ביתר מחמש ולא ילפי משער החצר דאי משום דפתח היכל הוה גבוה עשרים אמה ליכא למילף מיניה משום דחידוש הוא כדאיקרי פתח דהא פתח היכל במקום אהל מועד הוה קאי ומינה קא גמרינן דאיקרי פתח ומאי דפתח אהל מועד איקרי פתח חדוש הוא משום דפרוץ במלואו הוה ולא הוו ליה גיפופי כלל. וכתב עוד ר''ת ז''ל דלא גרסינן ואב''א כי כתיב קלעים חמש עשרה אמה בגבהה הוא דכתיב, דודאי קרא דקלעים חמש עשרה אמה ברחבה כתיב דהא חשיב מעיקרא ורחב החצר לפאת קדמה מזרחה חמישים אמה ואח''כ חמש עשרה אמה קלעים לכתף ואח''כ ולשער החצר מסך עשרים אמה וכל זה ברחבה כתיב. אלא הכי גרסינן ואב''א קלעים חמש עשרה אמה גבהה הוו והא וקומה חמש אמות כתיב, ההוא משפת קלעים ולמעלה כלומר שקלעים שהיו מצד הפתח היו גבוהים חמש עשרה אמה ועליהם קלעים אחרים גבוהים חמש אמות כדי להשלים בין כולן לגובהו של פתח שהיה עשרים אמה. והא שנויא בתרא אתיא דלא כר' יהודה, דהא לר' יהודה עד ארבעים אמה גבהה מעשר ור' יהודה מתרץ לקושיין כשנויא קמא, זו היא שיטתו של ר''ת ז''ל.
והקשו עליו בתוספות דא''כ מאי קא משני פתח שער איקרי פתח סתם לא איקרו דאי אפילו גבוה ה' איקרי שער כ''ש דאיקרי פתח דפתח קטן משער דכיון דאפילו שער הגדול לא הוי יותר מה' כ''ש פתח הקטן שלא יהא יתר מה'. ועוד הקשה רבינו נ''ר דלפי פירושו אי אפשר למקשה להקשות משער החצר אלא א''כ נאמר דמפתח ההיכל לא גמרינן דחידוש הוא, ואפילו לשנויא קמא דמשנינן פתח שער החצר איקרי פתח סתמא לא איקרי ליכא למילף לא משער החצר ולא מפתח ההיכל והוי ליה לאקשויי מ''מ בין לר' יהודה בין לרבנן גובה עשרים או ארבעים מנא להו, וכן לשינויא בתרא לר' יהודה גובה ארבעים מנא להו. ע''כ כתב רבינו נ''ר דנראין דדברי רש''י ז''ל עיקר, ומה שהקשה לו ר''ת לא קשיא דמאי דקאמר דאכתי אגובה קיימינן מ''מ כיון דאדרבה אתינן למידק ורב קאמר דרבנן לא למדוה אלא מפתחו של אולם וקא מייתי עלה הא מתני' דתנן גבהו של היכל וכו' קס''ד דמקשה דר' יהודה לא פליג אלא אגובהה אבל ברחבה מודה להו וכמו שנראה ממשנתנו וכאילו אמר חכמים למדו גובה ורוחב מפתחו של היכל ור' יהודה פליג עלייהו בגובה ומודה להו ברוחב והלכך מקשה שפיר לתרווייהו. ומה שהקשה נמי אמאי לא מקשה לר' יהודה מפתחו של אולם, אין הכי נמי אלא עדיפא מינה נקט כדי להקשות לתרוייהו משער החצר ולא ליקשו משער אולם דלא קשיא לרבנן דאינהו לא גמרי מיניה. ואח''כ ראה שלא עלה בידו לאקשויי לתרוייהו הקשה לר' יהודה מפתחו של אולם והיינו דקאמר ור' יהודה מפתחו של אולם גמר והתנן והרחב מעשר אמות [ימעט] ובדין היה לו להקשות ור' יהודה כיון דמפתחו של אולם גמר ליליף מיניה לרוחב אלא דאלומיה אלמיה לקושיא וחדא דאית ביה תרתי קא מקשה כלומר ור' יהודה היאך אפשר דגמר לגובהו מפתח של אולם אלא ודאי איהו מודה להו לרבנן דהרחב מעשר אמות ימעט דהא לא פליג, כיון שכן אף גבהו נמי אי אפשר למיגמר מיניה. דאי הוי גמיר ליה מיניה אף רחב מעשר [אמות] הוה ליה למיגמר מיניה וליכשיר אפילו עד עשרים אמה רוחב כפתחו של אולם. ופריק אביי פליג בברייתא ולומר [דר' יהודה] מכשיר אפילו עד עשרים כאולם ולית ליה הא דאמרינן לקמן (י' ע''א) סבר רב אחא למימר על שלוש עשרה אמה ושליש ק''ו מפסי ביראות. והקשה רבינו נ''ר דאם איתא דר' יהודה נמי מכשיר ברחבה עד עשרים כי אקשינן לעיל לר' יהודה אמאי לא גמיר מפתח שער החצר וליכשיר עד עשרים, אמאי לא שני לר' יהודה הכי נמי דהא עד עשרים מכשיר כדאמרינן. וי''ל דטעמא משום דאורחא דתלמוד דכל היכא שהוא יכול לתרץ [אפילו] לדעת המקשה מתרץ. אי נמי משום דמאן דסבר לקמן (י' ע''א) דר' יהודה לא מכשיר אלא עד שלוש עשרה אמה ושליש לא בעי לתרוצי ליה הכין כל שאפשר ליה לתרוצי בלאו הכין, אבל אחר שהקשה לו דכיון דגמר מאולם ליגמר נמי לרחבו תירץ אביי דאף ברחבו נמי פליג וגמיר ליה מפתחו של אולם רבינו נ''ר.
[עירובין ג' ע''א] כי אתא רב דימי אמרי במערבא. כתב הראב''ד ז''ל דמאי דקא בעי הכא מאי אמלתרא [על] אמלתרא דברייתא דגבי מבוי קאמר אם יש לה אמלתרא אפילו למעלה מעשרים אמה אינו צריך למעט, דאי אאמלתרא דמתני' דמדות (פ''ג מ''ז) היכי אמרינן פסקי דארזא והא בהדיא קא תני בה של מילה היו. 
<h3>[תלמיד הרשב''א — עירובין]</h3>
------
חצר ארכה מאה אמה ורחבה חמשים אמה, שנא' ועשית את חצר וגו' (שם כ''ז), אבל אין אתה יודע כמה רחבו של קלע, אלא (ממש''כתי) [ממה שכתוב], וקמה ברוחב חמש אמות (שם ל''ח), מה קומה חמש אמות, אף רחב חמש אמות. כיצד היה מעמיד את החצר, היה נותן עשרים אדנים של נחשת בצפון, ועשרים בדרום, ועמוד בתוך כל אחד ואחד, וטבעת קבועה באמצעתן, והיה נותן את הקנטיסין במתרים ובעמודים... [והקונטיסין] ארכו של כל אחד ואחד ששה טפחים, ורחבו שלשה, ותולה את הטבעת בתוך האונקלי, וכורך בה את הקלע כמין קלע זו של ספינה, נמצא הקלע יוצא מן העמוד שתי אמות ומחצה מצד זו, [ושתי אמות ומחצה מצד זו וכן לעמוד השני] הא למדת (וכן לעמוד השני) שבין עמוד לעמוד חמש אמות. היה מחבר הקנטיסין במתרים ובעמודים ומחברן בתוך יתידות של נחושת. וכשם שהיו יתידות למשכן כך היו יתידות לחצר, שנא' [לכל כלי המשכן בכל עבודתו [וכל יתדתיו וכל יתדת החצר נחשת] (שם כ''ז) אבל אי אתה יודע כמה מן הקלעים לפתחה של חצר, שנא'] ואת קלעי החצר [ואת מסך פתח שער החצר אשר על המשכן ועל המזבח סביב] (במדבר ד') מה משכן למזבח עשר אמות, כך מן הקלעים לפתחה של חצר עשר אמות, אבל אין אתה יודע כמה [גובה] פתחה של חצר, שנא' ומסך שער החצר (קומה ברחב) [ועשרים אמה ארך וקומה ברחב חמש אמות] (שמות ל''ח) שאין ת''ל חמש אמות ומה ת''ל חמש אמות, ללמדך שארכו עשרים אמה ורחבו חמש. וכן לצפון מאה אמה שנא' וכן לפאת צפון (שם כ''ז), ולמערב חמשים אמה, שנא' ולפאת ים (שם), ולמזרח חמשים אמה, שנא' ולפאת קדמה מזרחה (שם), צא מהן חמש עשרה אמה קלעים, שנא' וחמש עשרה אמה קלעים (שם), ולכתף השנית (שם), מן הקלעים שבדרום עד האהל עשרים אמה והאהל עשר אמות, מן האהל עד הקלעים שבצפון עשרים אמה, הא למדת שרחבה חמשים אמה. מן הקלעים עד האהל נ''א והאהל ל' אמות, מן האהל עד הקרשים שבמערב עשרים אמה, הא למדת שארכה מאה אמה שנא' ארך החצר מאה באמה (שם). ר''י אומר שאין ת''ל חמישים בחמישים, ומה ת''ל חמשים בחמשים זה לפני האהל, הא למדת שארכה מאה אמה ורחבה חמשים. כפתחו של אהל כך פתחו של אולם, כפתחה של חצר כך פתחו של היכל. מיכן אמר ר' יוסי בר' יהודה קרפף יתר מבית סאתים כחצר המשכן אין מטלטלין בתוכו בשבת. 
<h3>[ספר ''והזהיר'' מיוחס למר חפץ אלוף — פר' תצוה]</h3>
------
חמש אמלתראות של מילת היו שם — פי' בגמר' (עירובין ג' ע''א) מאי אמלתרא, חמא בריה דרבה בר אבוהא אמר, קיני — פי' קורה ועליה כמין קיני העופות לקנן עליהן כעין הא דכתיב ''קנים תעשה את התיבה'' (בראשית ו', י''ד). במערבא אמרי, פיסקי דארזא — פי' לוח ארז רחבה ד' טפחים. פ''א, קיני הן לוחים שעשויין תחת הקורה ועשויין כצורת הקן עושין להם פתחים קטנים מן הגואזא כדי לנאות בהן הפתחים ופעמים שם צפרים יקננו. פסקי דארזא — קורות של ארז משוקעין בכותל ונראין בולטין ארוכין ומשוכין עד שמגיעין לצדו של פתח וכן מצדו האחר ומועילין למעט הגובה ורואין אותן במקום קורה העומדת בתוך עשרים אמה. [הערוך ערך אמלתרא]. חמש אמלתראות של מילה היו על גביו — פי' אמלתראות קורות לאחיזת הקיר כגון ''וטור כרותות ארזים'' (מ''א ו', ל''ו) ובלישנא דרבנן (עירובין ט''ו ע''א) למיסר בניינא. מילה שם האילן ופירותיו נקראין מילין כדגרסינן (גיטין י''ט ע''א) אין מי מילין על גבי מילין, והשונה של מילת טועה הוא. 
<h3>[הערוך ערך מלגיג]</h3>
------
וחמש אמלתראות של מילא. עץ שגדלים עליה עפצים וגם הוא נקרא ארז דכמה מיני ארזים הן והיינו דקאמר בריש עירובין (ג' ע''א) [מאי אמלתראות ח''א קיני כמו קיני עופות עשויין לנוי וח''א] פסקי דארזא שהיו קורות גדולים משוקעים בבנין לנויא) והיתה עד פתח התחתונים מכל צד על הפתח אמה נמצא ארכה כ''ב אמה כי פתח האולם היה רחב כ' אמה נמצאת העליונה שלשים אמות. ונדבך. פי' שורת אבנים היתה בין כל א' וא'. [פירוש הרא''ש]. א) צ''ל והיתה עודפת התחתונה. 
<h3>[חשק שלמה על פי' הרא''ש]</h3>
------
נדבך. שורת אבנים קבועות. כלונסות. קורות של ארז ארוכות. וגפן של זהב. צורת גפן מזהב עשויה לנוי בבית המקדש. 
<h3>[פירוש רבינו נתן אב הישיבה]</h3>
------
<h2> פ''ג מ''ח.</h2>
וכלונסות של ארז היו קבועין מכותלו של היכל לכותלו של אולם כדי שלא יבעט — פי' כדי שלא יטה. [הערוך ערך בעט]. ושרשרות של זהב היו קבועין בתקרות האולם. [הערוך ערך שרשר]. עולין ורואין את העטרות שבחלונות, שנאמר ''והעטרות תהיה'' (זכריה ו', י''ד) — פי' בנין למעלה מן החלון ויש בו חורים עגולים כמין עטרות. [הערוך ערך עטרגא]. גפן של זהב היתה עומדת על פתחו של היכל ומודלה על גבי כלונסות וכן כלונסות של ארז — פי' עץ ארוך כמין קנה של רומח וכן תרגום ''ושקופים שלשה טורים'' (מ''א ז', ד') וכלונסא תלת סידרין. 
<h3>[הערוך ערך כלנס0ב]</h3>
------
[יומא נ''ב ע''א] כותל האולם חמש והאולם אחת עשרה. פירש המורה כותל החיצון למטה רוחב היסוד והאסקופה למעלה מגובה כיפת הפתח עובי החומה שעולה עד ק' אמה לבד רוחב כיפת החלל שהיא אחת עשרה אמה לבד רוחב כיפת עובי החומה. ומשמע מדבריו שאותן י''א אמה שהיו בין האולם ובין ההיכל כיפה היתה עליהם. ואינו נראה לי אלא האולם לא הי' אלא כותל אחד שאורכו מאה אמה ועוביו ה' אמות, ופתח הי' באמצעו ארבעים אמה גובהו ועשרים אמה רחבו ובינו ובין ההיכל הי' אויר מגולה ולא הי' שם תקרה ולא כיפה, ומש''ה תנן בפ''ג דמדות וכלונסות של ארז היו קבועין מכותלו של היכל לכותלו של אולם כדי שלא יבעט מפני שהי' כותל יחיד עומד בפ''ע היו צריכים לאותם הכלונסות ואילו הי' כיפה באותן י''א אמה א''כ הי' מחובר כותל האולם עם ההיכל ולא היו צריכין לכלונסות. ומאי דתנן התם ושרשראות של זהב היו קבועות בתקרת האולם שבהן פרחי כהונה עולין ורואין את העטרות שבחלונות, נ''ל על תקרת הפתח של אולם הוא אומר אבל אמה שבין האולם ולכותל אויר מגולה הי' ובכל משנת מדות לא הוזכרה כיפה זו וכל הבנינים והעליות היא מזכיר שם. 
<h3>[תוספות רי''ד — יומא]</h3>
------
וכלונסות של ארז היו קבועים מכותל היכל לכותל האולם שלא יבעטו כלומר שלא יהו הכותלים נוטות מרוב הגובה והיו הכלונסות משענות מזו לזו ושרשראות של זהב היו בתקרת האולם שבהן היו פרחי כהנה עולים ורואים את העטרות שבחלונות שהיו מביאין אותם תשורות למקדש שנאמר [זכריה ו'] והעטרות תהיה לחלם ולטוביה ולחן בן צפניה לזכרון בהיכל ה' וגפן של זהב היתה עומדת על פתחו של היכל זכר לישראל שנמשלו לגפן וכל מי שהוא מתנדב זהב להיכל ר''ל שיהא הזהב בעצמו מוקדש לכבוד הבית היה מתנדב דמות עלה או גרגיר או אשכול ומביא ותולה בו ואמר ר' אלעזר בר' צדוק מעשה היה ונמנו עליה שלש מאות כהנים לפנותה פי' מרוב הנדבות התלויות בה וכבר התבאר שדרך גוזמא נאמרה. 
<h3>[חדושי המאירי]</h3>
------
כדי שלא יבעט. כלומר שלא יטה הכותל כי האולם היה גבוה ואין בו עליי' שיהיו התקראות מחזיקים הכתלים ולכך הוצרכו לקבוע כלונסאות של ארז מכותל לכותל להחזיק הכתלים. היו קבועים בתקרות [האולם]. (השלם) ומגיעות עד סמוך לקרקע ופרחי כהונה אוחזין בהן ומטפסין ועולים ורואים את העטרות שבחלונות החלונות עשויות כיפות מוזהבות וציירות ועולות כעין עטרות ורואין אותן אם צריכות תיקון ואין לפרש שעולים לטייל ולראות בנויין דהא תנן לקמן [פ''ד מ''ה] דמשלשלין האומנין בתיבות כדי שלא יזונו עיניהן ואע''ג דליכא מעילה בקול ומראה וריח איסורא מיהא איכא. שנאמר והעטרות תהיה. ק''ק דהכא משמע דהך עטרות לא היו אלא חלונות מוזהבות עשויות כמין עטרות והא כתיב לעיל מהאי קרא ולקחת כסף וזהב עטרות ושמת בראש יהושע כה''ג אלמא שהיו עטרות ממש שנותנין על הראש וי''ל דב' דברים (היה) ציוה הנביא ליקח כסף וזהב לעשות עטרות חלונות מוזהבות ועוד ציוה שישימו ליהושע בראש להיות כהן גדול וכן נראה נמצא בשם רבי קלונימוס איש רומי. גפן של זהב. פרשתי משנה זה בתמיד פ' ראוהו אחיו. 
<h3>[פירוש הרא''ש]</h3>
------
פסקתי לתכשיטי נשים בשבת כר' עינני בר ששון [שבת ס''ד ע''ב], לחצר וכרמלית שרי לרשות הרבים אסור, אבל לאיש אפי' לרשות הרבים שרי, דאפי' למאן דאס' תכשיטי לנשים בחצר, באנשים שרי אפי' לרשות הרבים, דלא שייך שליף ומחוי דאין דעתו קלה. וכן אוכיח לפנים, תדע דהא ר' יהוד' נשיאה נפק בחומרתא דמדושא, במי שהפך [מו''ק י''ב ע''ב], (בהלכו' גדולי') ומייתי ראיה מתורת כלי דשירין נזמין וטבעות, כדמייתי גבי שרגא דנפטא, בשיל' כירה [שבת מ''ו ע''ב], מכלל דמשום תכשיט לא מקפיד, אלא משום דקס''ד דלא הוי תורת כלי עליו, דאיכ' מילי טובא דהוי תכשיט לאשה ולא לאיש, כמו טבע(ו)ת שאין עליה חותם, ולאיש הוי משוי, אילו אין עליו תורת כלי, ומייתי דיש בכולן תורת כלי. וכן שרגא דנפטא, בכירה, וכן חומרתא דמדושא, במי שהפך, וחומרתא דדושא לאו טבעת ממש. והאי [עירובין ס''ט ע''א] דנפק בחומרתא דדושא וכסייה מקמי ר' יהודה נשיאה, בידו הוציאה. והא דאמ' [שבת נ''ט ע''ב] כלילא שרי בנשים, דהיינו עיר של זהב, והיינו עטרות כלות דאסורו' לכלות ומותר לשאר נשים, כדאמ' בשיל' סוטה [מ''ט ע''ב], ודאמ' ברי' גטין [ז' ע''א], כלילא מנלן דאסיר, היינו של קנים ושל חילת, והיינו עטרות חתנים, ולאו משום תכשיט. והשיב ר' הא דאמ' ברי' גטין, גדל כלילא לברתיה אינה עיר של זהב, אלא עטרות חתני' של קנים ושל חילת. ומה שפי' זקני מ''כ בציור גפרית (לית') שקו' נייל, [לית'] דא''כ מאי של קנים ושל חילת אסור, אלא כעין קריתא דמנמנמא בה כלתא, כדתנ' במס' מידות [פ''ג מ''ח], ורואין העטרות שבחלונות, ונ' כעין כיפה שיושבין שם השרים. וקמרא דאיצטריך למישרי, ונר' שהוא בגברי, כדאמ' בהוריות [י''ג ע''ב], נהי דאהני לך קמרא דאבוך, ופי' בערוך סימן הוא למשמשי מלכים, כסרבלי חתומי דרבנן, א''נ קמרי תכשיט דאיש או דאשה, ולאיש שרו כולהו ולאשה איצטריך למישרי. או' ר' דהני נשי דיש להן טבעות בשבת אין לנו לאוסרם עליהן, כי בשבילנו לא יניחנו, וא''כ הנח להן לישרא' שיהו שוגגין ואל יהיו מזידין, והכי אמרי' בביצה [ל' ע''א], גבי יום הכיפורי' דתוספת דידיה מן התורה וקחזינן דא(ו)כלו ושתו עד חשיכה, וכ''ש הכא דאינן אלא מדרבנ', שהרי כל רשות הרבים שלנו אינו אסור אלא מדרבנ', שהרי הוא כחצירות שלא עירבו ואין חייבין עליו אלא מדרבנן, ואמרינ' ברי' עירובין [ו' ע''ב], אין מערבין רשות הרבים, אבל אם אינו רשות הרבים מערבין אותן, שלנו הוו כחצירות שאינן מעורבות. ועי''ל דנהגו כר' עינני בר ששון דפליג אדרבנן בבמה אשה [שבת ס''ד ע''ב], ואמר משמי' דר' ישמעאל בר יוסי הכל בכבול, ובפיאה נכרית, לחצר שאינה מעורבת דרבנן, מתירין, ה''נ כל אלו מתירין לחצר שאינה מעורבת, ורשויות שלנו הוו כחצירות שאינן מעורבות. ומי אלי ירב ויוכיח ויאמר דלא נהגו כר' עינני בר ששון משמיה דר' ישמעאל בר יוסי דאמרי' בראשית הגז [חולין קל''ו ע''ב], האידנא נהוג עלמא כתלתא סבי כר' יאשיה בכלים, דא' עד שיזרע חטה ושעורה במפולת יד, ואע''ג דאורית', ורבנן פליגי עליה, וכ''ש הכא דרבנ'. וכיון דנהוג כר' יאשיה נהוגי, ולית לן למימר ולא מידי, כיון דנהוג כחד תנא, דאמ' בפ' האשה ניקנית [קידושין ל''ט ע''א], רב נחמ' ורב ענן הוו קאזלי באורחא חזייוה לההוא גברא דקא זרע שערי וחטי בי גופנא, א''ל ניתי מר ונישמתיה, א''ל ולא קיימ' לן כר' יאשיה כו', ה''נ מדאמרי ברי' עירובין [ו' ע''ב], ירושלי' אילמלא דלתותיה נינעלות בלילה חייבין עליה משו' רשו' הרבי', טעמ' דירושל' דעיר גדולה ושכיחי בה ששי' ריבוא, אבל שאר עיירות לאו. ואי קשי' לך הא דאמ' בפסחי' באילו דברי' [ס''ו ע''א], נתעלמה הלכה מבני בתיר' שכחו (ס)ולא הביאו סכין, למחר כל אחד ואחד תוחב לו בין צימרו, וא''ת הא אין חייבי' עליה משום רשו' הרבי' אלא מדרבנן, ואמאי לא התירו הא בית גדול היה שם, ויש לתרץ כדאמ' בעירובי' [ק''א ע''א] בסופו, כאן קודם שנפרצו בה פרצות כאן לאחר שנפרצו בה פרצות, והך דבני בתיר' י''ל דאז נפרצו. והני נושקיש שבצאורי הנשים נר' דמותר מכל וכל, דלא שלפא ומחויא דלא תגלה את בשרה, דאמרי' בבמה אשה [שבת נ''ז ע''ב], כלל א''ר שמע' בן אלעזר כל שהוא למטה מן הסבכה יוצאין בו, דלא גזרי' דילמ' שלפה ומחויא ותגלה את ראשה, ותו לא מידי. 
<h3>[תשובות ופסקים לחכמי אשכנז וצרפת סימן ס''ה]</h3>
------
ומצוה מן המובחר לחזק הבית ולהגביהו כפי כח צבור, שנ' לרומם את בית אלקינו, ומפארין אותו, ומיפין כפי כחן, אם יכולין להטיח אותו בזהב, ולהגדיל במעשיו, הרי זו מצוה, ועוסקין בבנין מעלות השחר ועד צאת הכוכבים, והכל חייבין לבנות בעצמן ובממונם, אנשים ונשים כמקדש המדבר. ואין מבטלין תינוקות של בית רבן לבנין, לר''ם. 
<h3>[הבתים — שערי בית המקדש שער ראשון]</h3>
------
וההיא דתנן תפוח היה באמצע המזבח פעמים עליו כשלש מאות כור. ואמר רבא גוזמא וכן השקו את התמיד בכוס של זהב ודאמר ר' אמי דברה תורה לשון הבאי וכו' ששאלת בשלמא ערים גדולות ובצורות בשמים ותבקע הארץ לקולם לשון בני אדם להרבות השבח דברו אלא תפוח היה וגפן ופרכת מפ' בהו כמה מבני היכה הוה גוזמא והיכי מיתו רבנן גוזמא במיליהו ואומרי' דברי הבאי כדפרישו הגאונים שלא היה ולא הוא ולא יהיה מאי שנא הני מילי מדראמי להו. פירוש גוזמא ופי' לשון הבאי ודברי הבאי אחד הוא והוא כאדם שמגדל את הדבר הרבה ומוסיף בגידולו ובלשון ישמעאל אל תכלא גואל תגאי ואל תנתאי והוא בענין ערים גדולות ובצורות בשמים אשר בתורת משל הם כשם שהשמים אתה מגביה את ראשך בכל יכולת עד שתראה את המקום של מעלה ממנו כן הערים האלה אי אתה רואה את ראש המבצר עד שתגביה את ראשך ותשא עיניך כל יכלתך (כמנין) [במנין] אתה תמה איך יאמר מנין שאין הדבר בקצבה ההיא כל שכן מעשה שאמור ותבקע מעשה שהיה ראוי לתמהון והנה במנין לשון הבאי הרבה כאמרך ואלו חיה אלף שנים פעמים ואין זה מצוי באנוש ולמך שבעים ושבעה לא קצבה מדוקדקת היא מהכות כסיל מאה. אלף מגן באלף כסף לקבל אלפא חמרא שתי הרי זה מנין שאי אפשר להיות כמשמעו כי בני אדם העומדין לשתייה כל אחד ואחד שותה בעשר ליטרין חסר ויתר ואי אפשר שישתה אחד כנגדן אלא לשון הבאי הוא. והוא הנקרא הגוזמא כי תוסיף בעילויי של דבר כלו' אילו היה בן אדם יכול לשתות כך היה שותה זה אף כך הוסיף עליו בעילון תפוח כי פעמים עליו כשלש מאות כור. ובפרכת שלש מאות כהנים מטבילין אותה כי לא נראה כמותן והיו לעינים וכאשר יראו כורים הרבה והמטבילין נראין כאשר יראה קהל גדול כמשל בעלמא וכן גפן וכיוצא בו וכיון שחקרו אנשי התלמוד וראו כי לא בדקדוק נאמרו משניות הללו א''י לא הבאי גלו כי כן הן ואשר אמרת מאי שנא הני ממאי דראמי להו כי באלה פורש כך וכל שפורש בו כך או שנודע שהוא כך כענין מגדל הפורח באויר וכיוצא בו הרי הוא כמותו וכל מה שלא נגלה בו כך אין לומר בו כך שאף במקרא יש לומר כן מאי שנא [דברים ד'] כי ד' אלקיך אש אוכלה מן [שם י'] כי ד' הוא אלקי האלקים אלא שאין לך להוציא דבר ממשמעו אלא בראייה אף כן בדברי חכמים וכל דברי בני אדם כך. 
<h3>[תשובות לרבינו האי גאון]</h3>
------
[חולין צ' ע''ב] תנן התם בפ''ב דתמיד (מ''א) החלו מעלין באפר ע''ג התפוח ותפוח היה באמצע המזבח פעמים עליו ש' כור. אמר רבא, גוזמא, השקו את התמיד בכוס של זהב. אמר רבא, גוזמא. אמר ר' אמי, דברה תורה בלשון הבאי. ''ותבקע הארץ לקולם'' (מ''א א', מ') ותבקע ס''ד, אלא גוזמא. א''ר יצחק אמר שמואל, בג' מקומות דברו חכמים לשון הבאי, תפוח, גפן ופרוכת, לאפוקא מדרבא... דאמר כוס של זהב גוזמא, קמ''ל, הני — אין, אבל התם — אין עניות במקום עשירות — ופי' גוזמא לשון הבאי ודברי הבאי אחד הוא, והוא כאדם שמגדל את הדבר הרבה ומוסיף בגידולו, והוא כענין ''ערים גדולות ובצורות בשמים'' (דברים א', כ''ח) אשר בתורת משל הוא כשם שהשמים אי אתה מגביה ראשך בכל יכולת עד שתראה המקום שלמעלה הימנו, כך ערים האלה אי אתה רואה את ראש המבצר עד שתגביה ראשך ותשא עיניך בכל יכולתך. ואם במנין אתה תמה איך יאמר מנין שאין הדבר בקצבה ההיא כל שכן שאמר ותבקע מעשה שהיה ראוי לתימהון, והנה במנין לשון הבאי הרבה באמרן ''ואלו חי אלף שנים פעמים'' (קהלת ו', ז') ואין זה מצוי באנוש, ''ולמך שבעים ושבעה'' (בראשית ד', כ''ד) לא קצבה מדוקדקת היא, ''מהכות כסיל מאה'' (משלי י''ז, י'), ''אלף גפן באלף כסף'' (ישעיה ז', כ''ג), ''ולקבל אלפא חמרתא שתה'' (דניאל ה', א') הרי זה מנין שאי אפשר להיות כמשמעו שישתה אחד כנגד אלף אלא לשון הבאי הוא, והוא נקרא גוזמא כי הוסיף בעילויו של דבר, כלומר אילו היה בן אדם יכול לשתות כך היה זה שותה, אף כך הוסיף בעלוי תפוח כי פעמים עליו ש' כור, ובפרוכת ש' כהנים מטבילין אותה, כלומר כי לא נראה כמה הן והיו נראין לעינים כאשר יראו כורין הרבה והמטבילין נראין כאשר יראה קהל גדול כמשל בעלמא, וכן גפן וכיוצא בו, וכיון שחקרו אנשי התלמוד וראו כי לא בדקדוק נאמרו משניות הללו אלא הבאי גילו כי כן הם. ואשר אמרת מאי שנא הני מדדמי להו, כי באלה פורש בו כך וכל שפורש בו כך או שנודע שהוא כך כענין מגדל הפורח באויר וכיוצא בו הרי הוא כמותו, וכל מה שלא נגלה בו כך אין לומר בו כן שאף במקרא יש לומר כן מאי שנא ''כי ה' אלהיך אש אוכלה הוא'' (דברים ד', כ''ד) מן ''כי ה' אלהיך הוא האלהים'' (שם ז', ט') אלא שאין לך להוציא דבר ממשמעו אלא בראיה, אף כן דברי חכמים וכל דברי בני אדם כך — זאת תשובת רב שרירא ורב האי גאון בנו הגאונים זצ''ל. [הערוך ערך גוזמא]. דתנן, גפן של זהב היתה עומדת על פתחו של היכל ומודלה ע''ג כלונסות — פי' עץ ארוך כמין קנה של רומח וכך תרגום ''ושקפים שלשה טורים'' (מ''א ז', ד') וכלנסא תלת סידרין. 
<h3>[הערוך ערך כלנס]</h3>
------
עוד שאל אחד מחכמיהם על מה שאמרו בפרק חלק [סנהדרין ק''י ע''א] כי עושרו של קרח היה גדול עד תלת מאה גמלי טעיני אקלידי דגלדא. פירוש מפתחות של עור. ואמר הנה זה הוא שקר מפורסם, שאין בכל המפתחות אשר מכאן ועד פאריש ועד טולטלה ויותר כפלים משא מאה גמלים, ואף אם הם של ברזל. ואיך אמרו חכמיכם זה. אמרתי לו, דע כי בתלמוד [חולין צ' ע''ב] נאמר בפירוש כי דיברו חכמים לשון הבאי ולשון גוזמא. וכן המקראות כמו שכתוב ערים גדולות ובצורות בשמים ונהי בעינינו כחגבים וכאלה רבים. אבל זה נוכל לפרש שלא בדרך גוזמא. רק כי מי שהעתיק לכם לשון גמל מבהמות הנקראים גמלים, ובלעז קמלא, טעה במקום זה, כי בלשון הקודש יש לשון אחד שמשמעותו לפי ענינו בהרבה דרכים. ובמקום זה בא לשון גמלי על חתיכות עץ שקושרין בו ראשי המפתחות כדי שימצאו מהרה אם יאבדו, וכל שכן המפתחות הקטנות, והוא נקרא טולוס בלעז. וכן תמצא לשון גמלא שנאמר על קורה אחת או דף אחת שעוברין בני אדם עליו או שסומך ענין אחד. ולפי פירוש זה אין זה גוזמא אם היו לו שלש מאות מפתחות, שיש בכל אחת ואחת גמלאי הנקרא טולוס בלעז. ואע''פ שיש ספרים לנו כתוב בהם [סנהדרין שם, פסחים קי''ט ע''א] שלש מאות פרדות לבנות, אפשר לפרש כמו שפירשנו בגמלי. אך הוא לא אמר רק גמלי והשבנו לו כמו שכתבנו. עוד יש לפרש כי על התיבות והארגזים אמרו, שהיו בהם משוי שלש מאות פרדות או גמלים עם מה שהיה בתוכם מן הכסף והזהב והנחושת ושאר דברים. 
<h3>[מלחמת מצוה לבעל ספר המאורות]</h3>
------
ר''מ פ''ג מ''ח. ד''ה ועשו צורת גפן וכו', וכבר עלה בהן מה שהיה צריך לכהנים רבים לטלטלה. על תיבת וכבר ועל תיבת לטלטלה נרשם עליהם קו להורות כי לפ''ד ראוי למחקו. שם, בפ' שני ממדות. [צ''ל] בפ' שני מתמיד, תיבת ממדות נמחק. 
<h3>[שיטה מקובצת]</h3>
------
<h2> פ''ד מ''א.</h2>
ההיכל היה מאה על מאה על רום מאה, וכך היתה מדת רומו בנו גובה שש אמות אוטם סתום כמו יסוד לו ורום כותלי הבית ארבעים אמה ורום הכיור שבתקרה אמה ועל גביו גובה שתי אמות (בנוי) [פנוי] שיכנס בו הדלף והוא הנקרא בית דילפא ועובי התקרה שעל [גבי] בית דילפא אמה ומעזיבה גובה אמה ועלייה בנוייה על גביו גובה כתליה ארבעים אמה ובגגה גובה אמה כיור ואמתים גובה בית דילפא ואמה תקרה ואמה מעזיבה וגובה המעקה שלש אמות ואמה כולי עורב הרי הכל מאה אמה, פירוש כולי עורב הוא דפוס של ברזל כמו סייף גובה אמה על גבי המעקה סביב כדי שלא ינוחו עליו העופות (ע''פ רמב''ם בית הבחירה פ''ד ה''ג). מן המזרח למערב מאה אמה, כותל האולם חמש אמות והאולם אחד עשר אמות כותל ההיכל שש ותוכו ארבעים אמה ואמה טרקסין, שהיה בבית ראשון בבנין ובבית שני עשו שתי פרכות להבליע אותה אמה מפני שהיה מסופק להם אם אותה אמה הייתה לו קדושת פנים או קדושת חוץ ואותן שתי פרכות היו מבדילות בין ההיכל ובין [בית] קדשי הקדשים אבל במשכן שעשה משה לא היתה שם אלא פרוכת אחת בלבד שנאמר (שמות כ''ו ל''ג) והבדילה הפרוכת לכם בין הקדש וגו' (יומא נ''א ב'), ועשרים אמה לבית קדשי הקדשים וכותל ההיכל שש והתא שש וכותל התא חמש, הרי בין הכל מאה אמה, מן הדרום לצפון שבעים אמה, כותל המסיבה חמש והמסיבה שלש כותל התא חמש והתא שש כותל ההיכל שש ותוכו עשרים אמה וכותל ההיכל שש והתא שש וכותל התא חמש ובית הורדת המים שלש אמות והכותל חמש אמות, והאולם עדיף עליו חמש עשרה אמה מן הצפון וחמש עשרה אמה מן הדרום הוא הנקרא בית החליפות ששם גונזין את הסכינים (פ''ד מ''ז). ומאותם חמש עשרה אמה היה כותל האולם חמש הרי בין הכל מאה אמה (ע''פ רמב''ם שם ה''ה). פתחו של אולם היה גבוה ארבעים אמה ורוחב עשרים [אמה] ולא היו לו שערים וחמש אמלתראות של מילת היו על גביו התחתונה עודפת על הפתח אמה מזה ואמה מזה וכל אחת מחמשתן עודפת על שלמטה ממנה אמה מזה ואמה מזה נמצאת העליונה שלשים אמות ונדבך של אבנים היה בין כל אחת ואחת (ע''פ לשון רמב''ם שם ה''ח) וקלונסות של ארז היו קבועות מכותלו של אולם לכותלו של היכל כדי שלא יבעטו (פ''ג מ''ז—ח'). פתחו של היכל גובהו עשרים אמה ורוחבו עשר אמות וארבע דלתות היו לו שתים מבפנים ושתים מבחוץ, החיצונות נפתחות לתוך הפתח לכסות פניו של כותל והפנימיות נפתחות לתוך הבית לכסות אחורי הדלת שכשהיה ההיכל טוח בזהב לא היה טוח אחורי הדלתות (פ''ד מ''א) ופתחו של היכל ה' הוא הנקרא שער הגדול, שני פשפשין היו לו לשער הגדול אחד בצפון ואחד בדרום, שבדרום לא נכנס בו אדם מעולם ועליו הוא מפורש (על ידי) [ב]יחזקאל (מ''ד ב') השער הזה סגור יהיה לא יפתח ואיש לא יבא בו כי ה' א%להי ישראל בא בו והיה סגור (מ''ב), שבצפון בו היו נכנסים להיכל (ע''פ רמב''ם שם ה''ו) והיו לו שתי דלתות אחת מן החוץ לבין עובי הכותל ואחת מבין עובי הכותל לחלל ההיכל כדתנן במסכת תמיד (ל' ב') נטל את המפתח ופתח הפשפש ונכנס להתא ומהתא להיכל עד שהוא מגיע לשער הגדול הגיע לשער הגדול והעביר את הנגר ואת הפותחת ופותחו. ואומר שם כי לאותן שתי דלתות היו שתי מפתחות אחת יורדת לאמת השחי ואחת פותח כיון פירוש (ב''מ ל''ג א' רש''י ד''ה אחד יורד) אותו שמן החוץ לעובי הכותל היה נפתח מבפנים שהיה שם כמו נקב והיה פושט ידו עד שיחיו לפתוח במפתח מבפנים ואותו שמן עובי [הכותל] להיכל היה פותח כדרכו במהרה כמו (פסחים ל''ז א') אפשר יעשנה בדפוס ויקבענה כיון. נחזור לעניין מסכת מדות (פ''ד מ''ג—ה') שלשים ושמנה תאים היו שם חמשה עשר בצפון וחמשה עשר בדרום, שבצפון ושבדרום חמשה על גבי חמשה וחמשה על גביהן, ובמערב היו שמנה תאים שלשה על גבי שלשה ושנים על גביהן, שלשה פתחים היו לכל אחד ואחד מן התאים אחד לתא מהימין ואחד לתא מהשמאל ואחד לתא שעל גביו ובקרן מזרחית צפונית היו חמשה פתחים אחת לתא מן הימין ואחת לתא שעל גביו ואחת למסיבה ואחת לפשפש ואחת להיכל, היציע התחתונה חמש ורובד על גבה שש והיציע האמצעית שש ורובד על גבה (שש) [שבע] והעליונה שבע שנאמר (מלכים א' ו' ו') והיציע התחתונה חמש באמה רחבה והתיכונה שש באמה רחבה והשלישית שבע באמה רחבה כי מגרעות נתן לבית סביב חוצה לבלתי אחוז בקירות הבית, ומסיבה היתה עולה מקרן מזרחית צפונית לקרן צפונית מערבית שבה היו עולין לגגות התאים, היה עולה במסיבה ופניו למערב הלך את כל פני הצפון עד שמגיע למערב הגיע למערב [הפך פניו לדרום] הלך את כל פני המערב עד שהוא מגיע לדרום הגיע לדרום הפך פניו למזרח והיה מהלך בדרום עד שמגיע לפתחה של עליה שפתחה של עליה היה פתוח לדרום ובפתחה של עליה היו שתי כלונסות של ארז שבהן היו עולין לגגה של עליה וראשי פשפשין היו מבדילין בעליה בין גג הקדש לגג קדשי הקדשים, ולולין היו פתוחין בעליה לבית קדשי הקדשים שבהן היו משלשלין את האומנין בתיבות כדי שלא יזונו עיניהם מבית קדשי הקדשים. 
<h3>[סמ''ג עשין סימן קס''ג]</h3>
------
פתחו של היכל, והוא השער הגדול, גבהו עשרים אמה ורחבו עשר אמות. וארבע דלתות היו לו שתים מבפנים ושתים מבחוץ, שנאמר, ושתים דלתות להיכל ולקדש. החיצונות נפתחות [לתוך הפתח לכסות עוביו של כותל והפנימיות נפתחות] לתוך הבית לכסות אחורי הדלתות. שכל הבית טוח בזהב. חוץ מאחר הדלתות. 
<h3>[הבתים — שערי בית המקדש שער שלישי]</h3>
------
פרק רביעי בע''ה וענינו בציור ההיכל והוא שאמר פתחו של היכל גבהו עשרים אמה ורחבו עשר אמות וארבע דלתות היו לו שתים מבפנים ושתים מבחוץ שנאמר [יחזקאל מ''א] ושתים דלתות להיכל החיצונות נפתחות לתוך הפתח לכסות עביו של היכל ר''ל עובי כותליו פי' שלא ישאר ממנו מגולה אלא אמה מכאן ואמה מכאן שהרי עביו של כותל שש אמות ורחב כל דלת חמש אמות והפנימיות נפתחות לתוך הבית לכסות מה שאחורי הדלתות שהרי הם נקפלות בצדדין הפנימיים של כותל ופי' הטעם למה הוצרך מקום שאחורי הדלתות לכסות מפני שכל הבית טוח בזהב חוץ מאחורי הדלתות ומתוך כך הדלתות שהם מחופות של זהב מכסות אותו הקלוף שאחורי הדלתות וכן בצדדין ור' יהודה חולק לומר שהדלתות ארבעתן היו עומדות בפנים מן הפתח בחצי העובי אלא שהפנימיות נפתחות לצד פנים והחיצוניות לצד חוץ והיו הדלתות נקפלות חצין על חצין כדלתי החנויות הגדולות ונמצא שכל אחת אחר שנכפל חציה האחד על חציה השני לא היתה מתפשטת אלא שתי אמות [וחצי] ונמצאו הפנימיות מכסות בעובי הכותל הפנימי שתי אמות וחצי גם כן ונשאר חצי אמה מעובי הכותל מגולה מצד העובי הפנימי וכן מצד העובי החיצון וזהו שאמר חצי אמה מזוזה מכאן וחצי אמה מזוזה מכאן שנאמר [שם] ושתים דלתות לדלתות כלומר שהדלת האחת היתה אחת כעין שתים כלומר ששתים היו אלא שהיו מחוברות בחליות ומה שאמר כמין איצטרבי מזה היא צורה ידועה אצלם לא נתברר לנו פירושה אלא שבלשון יוני קורין לכל דבר הפוך איצטרופו ובבראשית רבה [פס''ו] אמרו אך יצא יצא יעקב כמין אצטרובי מטה הדלתות היו נקפלות לאחוריהן עמד לו יעקב אחורי הדלת עד שנכנס עשו ויצא לו הה''ד [בראשית כ''ז] אך יצא יצא יוצא ואינו יוצא. 
<h3>[חדושי המאירי]</h3>
------
פתחו של היכל כו' שתים מבפנים ושתים מבחוץ. אצל מזוזות הסמוכות לאולם כי עובי הכותל ההיכל היה ו' אמות. שנאמר שתים דלתות להיכל ולקדש. להיכל היינו לצד חוץ ולקדש היינו לצד פנים. החיצונות נפתחות לתוך הפתח. ומכסות עביו של כותל ה' אמות ונשאר אמה לב' המזוזות. בתוך הפתח היו עומדותא). ד' חלונות נפתחו עביו של כותל הפנימית פתחו לצד חוץ והחיצונות לצד פנים והיו נקפלות לאחוריהם. כמין איצטרופומא היו. פי' הדלת היתה נקפלת אחוריה כמין פנקסי' (אחרי הדלת) הנקפלותב). אלו ב' אמות ומחצה. כשנקפל דלת ה' אמות הוי ב' אמות ומחצה. שתים מוסבות. משמע שהיו נקפלות וכן שתים לדלת אחת והיו שתים דלתות תלויות במזוזות כלפי פנים ונקפלות ומכסות ב' אמות ומחצה וחצי אמה למזוזה מכאן וחצי אמה למזוזה מכאן. [פירוש הרא''ש]. א)0נ''ל שצ''ל בין פנימיות בין חיצונות עומדות בתוך עובי הכותל הפנימיות נפתחות לצד כו'. ב)0[צ''ל הנקפלות זו אחורי זו ועי' רש''י יחזקאל מ''א]. 
<h3>[חשק שלמה על פי' הרא''ש]</h3>
------
ר''מ פ''ד מ''א. ד''ה עוד יתבאר, כגון המפורסמת. [צ''ל] כגון הדלתות האלו המפורסמו'. מ''ב. ד''ה הנני מצייר וכו', היא צורתו. [צ''ל] היא צורת זה והלכה כת''ק. 
<h3>[שיטה מקובצת]</h3>
------
ר' יהודה אומר, בתוך הפתח היו הדלתות עומדות וכמין אצטרבאמיטא היו נכפלות לאחוריהן, אלו ב' אמות ומחצה ואלו ב' אמות ומחצה ובספר אחר מצאתי זה של מדות איסטרופומיטה ובל''י קורין למהופך אסטרפו. 
<h3>[הערוך ערך אסטרופומטא]</h3>
------
איצטרמיטא, ס''א ארצפימטו, ס''א איצטבא. 
<h3>[שיטה מקובצת]</h3>
------
<h2> פ''ד מ''ב.</h2>
הפשפש, הוא השער הקטן. ושני פשפשין היו לו להיכל מצד השער הגדול שבאמצעו, אחד בצפון ואחד בדרום, שבדרום לא נכנס בו שום אדם מעולם, ועליו הוא מפורש על ידי יחזקאל השער הזה סגור יהיה לא יפתח. ושבצפון בו נכנסין, ומהלך בין שני הכתלים למקום פתוח לקדש משמאלו, ונכנס לתוך ההיכל עד השער הגדול ופותחו. לר''ם. 
<h3>[הבתים — שערי בית המקדש שער שלישי]</h3>
------
ואמר אחר כן ששני פשיפשין היה לו לשער הגדול שבעזרה והוא השער המזרח ופי' פשיפשין פתחים קטנים אחד לימין השער בצפון העזרה ואחד לשמאל השער בדרום העזרה שבדרום לא נכנס בו אדם מעולם ועליו נאמר [יחזקאל מ''ד] השער הזה סגור יהיה וכו' וכשהיה הממונה בא בשחרית בבית המוקד כמו שביארנו בתמיד נוטל את המפתח ופותח את הפשיפש ונכנס לתא והוא שאחר כותל ההיכל היו הרבה כותלים והאוירים שבין אותם הכותלים נקראים תאים ופשיפש זה פתוח לתא הפנימי הסמוך לכותל ההיכל ונכנס לו מן הפשיפש לאותו התא ונכנס מאותו התא להיכל בפתח שממנו להיכל ופותח השער הגדול מבפנים כמו שהתבאר ור' יהודה אומר שבתוך עביו של כותל היה מהלך כלומר במגרעות שבכותל שהיתה אותה המגרעת רחבה בכדי הלוך והולך בה עד שנמצא עומד בין שני שערים זה לפנים מזה שהמגרעת כלו באמצען של אותם שני השערים והוא נכנס באותו חלל שבין שני השערים והופך פניו לחיצונה ופותחה מבפנים וחוזר והופך פניו לפנימית ופותחה מבחוץ שהמנעולים היו עשויים בזו בדרך זה ובזו בדרך זה. 
<h3>[חדושי המאירי]</h3>
------
נטל את המפתח ופתח את הפשפש. בתמיד [ל' ע''ב] מפ' ששתי מפתחות היו א' [שהוא] יורד לאמת השחי וא' [שהוא] פותח כיון. ר' יהודה אומר בתוך עביו של כותל היה מהלך. באותה הבימה עד שנמצא עומד בין שני השערים. ופתח את החיצונות מבפנים. לצד ההיכל והפנימית לצד האולם. 
<h3>[פירוש הרא''ש]</h3>
------
<h2> פ''ד מ''ג.</h2>
[יומא נ''ב ע''א] אילימא מש' דכת' והבית אשר בנה המלך שלמה לה' ששים אמה אורכו וגו', דבין היכל וקודשי הקדשים. וכת' ארבעים באמה וגו' וכת' ולפני הדביר וגו', דהיכל הוה מ' ובית קדשי הקדשים כ' דהיינו ס' כדכת' ולפני הדביר, דביר קרי לאמה טרקסין כך מפורש בתוספתא [פ''ב הי''א] וקאמ' ולפנים מאותו כותל כ' אמה. הך דיוק למה לך השתא מאי מספקא להו דיל' לא מהני וכול' וקרא כי קא חשיב והבית אשר בנה המלך שלמה וגו' חללי קחשיב דבין חלל דקדש הקדשים להיכל הרי ס' אמה אבל כותלי לא קחשיב. ותדע, דודאי כותלי לא קחשיב. דכל היכא דקחשיב שאר כתלים קחשיב ליה לדידיה, לאמה טרקסין בהדיא [ד]לא הוה לא מהני מ' ולא מהני כ'. דתניא היכל ק' על ק', בהדי קודש הקדשים וכותליו ואולם וכותליו. כיצד כותל אולם, עובי הכותל חמש. ורוחבו, חללו שמכותל אולם עד כותל בית קדשי הקדשים מ', אבל אורכו היה ק' על פני רוחב העזרה. כותל היכל שש, אידך כותל דהיכל נמי חשיב דלב' כתליו קחשיב. התא, יציע שאחורי בית קדשי הקדשים והיה חללו ו' וכותלו ה' כדתנן במידות [פ''ד מ''ג] (דל''ה) [דל''ח] תאים היה במקדש, ומהכא מהיא שמעי' דאמה טרקסין לא הוי ממניינא דס' אמה, ת' לא תימא לא הכריעו בו חכמ' אי מהני וכול' דודאי מידע ידעי דלא הוה אלא מהני מ' ולא מהני כ'. אלא, האי מספקא להו, אי קדושתיה כלפנים וכול'. והכי כת' קראי ודביר בתוך הבית מפנימה הכין לתתן שם את ארון ברית ה', דמספקא ליה אי פנימה קאי אבית או אדביר, דהכי קאמ' ודביר בתוך הבית מפנימה, כלומ' בית קדש הקדשים הכין כגון הבית מפנים של בית דהכנה הוה על קדושת הבית ולא על קדושת הדביר, דחוץ ממה שהחזיק לחלל הדביר עשה האמה טרקסין בתוך קדושת הבית ופנים לאמה טרקסין הוה בית קודש הקדשים וקדושתיה דאמה טרקסין כלחוץ. או דיל', פנימה קאי אדביר. והכי קאמ' ודביר בתוך הבית, כלומ' הדביר עשה בתוך הבית והכין מפנימה לדביר שעל קרקעית הדביר הכין האמה טרקסין דהוי קדושתיה כלפנים. 
<h3>[פירוש רבינו אליקים — יומא]</h3>
------
תאים. כמו תואמים, מן [יחזקאל מ'] ותאיו ואולמיו. ובלולים. חלונות. 
<h3>[פירוש רבינו נתן אב הישיבה]</h3>
------
כל אלו המקומות הפנויין שבין הכתלים נקראין תאים. נמצאו תאים המוקפין למקדש, חמש מן הצפון, וחמשה מן הדרום ושלשה מן המערב. ושלש דיוטות היו דיוטא על גבי דיוטא, נמצאו חמשה עשר תאים בדרום, חמשה על גבי חמשה וחמשה על גביהן, וכן לצפון חמשה עשר, ושמונה במערב שלשה על גבי שלשה ושנים על גביהן בדיוטא אחת, הכל שמונה ושלשה תאים. לר''ם. ביאר הר''ם שההרחקה שיש בין שני הכותלים הוא התא. והמפרשים ביארו שתא ויציע ענין אחד, והוא חדר עשוי באמצע הבית מקיר אל קיר להשתמש בו בהצנע. אמנם היציע הנזכר בבנין הבית, היה חוץ לקיר, סביב סביב. ודיוטה, הוא שם לעליה. ודיוטה על גבי דיוטה, הוא עליה על גבי עליה. שלשה פתחין היו לכל אחד ואחד מן התאים. אחד מן הימין, ואחד מן השמאל, ואחד לתא שעל גביו. ובקרן מזרחית צפונית בתא שבדיוטה האמצעית היו חמשה פתחים, אחד לתא לימין, ואחד לתא שעל גביו, ואחד למסיבה, ואחד לתא שיש בו הפשפש, ואחד להיכל. לר''ם. כתב הראב''ד לא היה שם תא לאותו פשפש, לא באותו התא המזרחית שהיה המנעול מבפנים ושני מנעולים היו אחד יורד לאמת השחי ואחד פותח כיון, ואם כדבריו היה תא למזרח והרי לא מנו אותו במנין התאים. ע''כ. והר''ם ביאר בפרושו. ומה שאמרו ואחד לפשפש, ר''ל, לתא שיש בו הפשפש הצפוני שבו נכנסין להיכל, וזה הפתח שהיה בצפונו של תא שהיו לו חמשה פתחים, והתא הזה הוא היה בשורה אמצעית מהתאים. והוא שעל גבי המסבה. 
<h3>[הבתים — שערי בית המקדש שער שלישי]</h3>
------
ואמר אחר כן ששלשים ושמנה תאים היו שם ט''ו בצפון וט''ו בדרום ושמנה במערב והוא שששה כותלים זה מרוחק מזה קצת היו חוץ לכותל ההיכל לצד צפון ונמצא ביניהם חמש אוירים עם האויר שבין כותל ההיכל לכותל התא הפנימי וכל אותם האוירים נקראים תאים והיו על אותן אוירים [חמשה דיוטות ועל אותן החמשה עוד חמשה דיוטות] שהם ט''ו וכן בדרום ובמערב היו שלשה כותלים חוץ לכותל ההיכל וביניהם שלש אוירים והיו שלשה דיוטות על אותם שלשה והרי ששה אוירים ואחר כך היו שני דיוטות על אותן השלשה עשויות כעין אחת והרי שמנה אוירים ונמצאו בין כלם שלשים וחמשה אוירים והם הנקראים תאים בכלל אלא שיש מהם שעל שם אי זו פעולה היה להם שם לויי והשאר היו קרויים תאים בסתם ואותם שהיה להם שם לווי הוא שהחיצונה מהם היה אתו כותל נמשך עד האולם והוא הנקרא בית החילפות ושני לו נקרא כותל מסבה וכן השלישי והשנים הנשארים נקראים תא סתם וזהו בצפון ובדרום היתה החיצונה הנמשכת גם כן עד האולם קרויה גם כן בית החילפות ושני לו תא סתם בלא שם לווי שלישי לו בית הורדת המים והשאר קרויין תא סתם וכלם חוץ מן החיצוניים לא היו נמשכים אלא כשיעור ההיכל ואמר אחר כן ששלשה פתחים היו לכל אחד מן התאים אחד לימין ואחד לשמאל ואחד לתא שעל גביו ובקרן מזרחית צפונית פי' בתא שבדיוטא האמצעית שעל גבי המסבה היו חמשה פתחים אחד לתא מן הימין ולא היה פתח לתא מן השמאל כלל אלא אחד לתא שעל גביו והרי שנים ואחד למסבה ואחד לפשיפש פי' לתא שבו הפשיפש הצפוני שבו נכנסין להיכל וזהו הפתח שהיה בצפון התא שבו נכנסין להיכל ואחד להיכל ומה שגורסין בקצת ספרים בזו ואחד לתא מן השמאל שבוש הוא שאם כן ששה פתחים היו. 
<h3>[חדושי המאירי]</h3>
------
לתא. חדרי חדרים קטנים היו שם סביב ההיכל וקדש הקדשים. ואחד למסיבה. מפרש לקמן. ואחד לפשפש וא' להיכל. כדאמרי רבנן לעיל דנכנס מן הפשפש לתא ומן התא להיכל. 
<h3>[פירוש הרא''ש]</h3>
------
ר''מ פ''ד מ''ג. ד''ה כבר אמרנו וכו', תאים שניים. [צ''ל] תאים היו חמשה תאים שניים. שם, על גביהם כן ומה שאמר כן לפשפש. [צ''ל] על גביהם ומה שאמר וכן לפשפש. 
<h3>[שיטה מקובצת]</h3>
------
<h2> פ''ד מ''ד.</h2>
התחתונה — חמש, ורובד שש, האמצעית — ו' ורובד ז', והעליונה — ז' — פי' מצבות. [הערוך ערך רבדגב]. היציע התחתונה חמש באמה רחבה — אלו לשכות שהיו בנויות חוץ לכותל בית המקדש והיו תחתיים ושניים ושלישים זו על זו, וכי האי גוונא היו בנויות דקיי''ל כותל ההיכל עוביו שש אמות מלמטה של יציע התחתונה והיציע היתה חמש באמה רחבה, וכנס אמה מן כותל ההיכל כנגד תקרה של יציע התחתון ועל אותה כניסה שוכבין ראשי קורותיו של יציע, וממנו ולמעלה עד היציע התחתונה היה עוביו של כותל ההיכל ה' אמה וכנגד תקרה של תיכונה כנס אמה בכותל ההיכל שעל אותה כניסה ראשי קורות התיכונה שוכבות, ולהכי היתה התיכונה שש באמה רחבה ומן היציע התיכונה ועד השלישית היה עובי כותל ההיכל ד' אמות וכנס עוד אמה מקום שקורותיו שוכבות ולהכי כתב ''והשלישית שבע באמה רחבה'', נמצא מן התקרה השלישית ולמעלה עוביו של כותל ג' אמה והיינו כי מגרעות כניסות ''לבלתי אחוז בקירות הבית'' כדי שלא יהו צריכין לנקוב הכותל בשביל הנחת הקורות שלא יהא הכותל רעוע... והתא היינו יציע ובין התאים חמש אמות, כלומר בין תא לתא ה' אמות, ואי בעית אימא מהכא מצית יליף דתא היינו יציע של אחר הבית דקא חשיב במדות (ד', ז') כותל ההיכל שש עוביו והתא שש והיינו יציע. 
<h3>[הערוך ערך יציע]</h3>
------
[ב''ב ס''א ע''א] לא מכר את היציע גמר' מאי יציע, הכא תרגומו אפתא, רב יוסף אומר, ברקא חלילה — כבר פירשנו בע' אפתא. תני רב יוסף, ג' שמות יש לו, יציע, צלע, תא — פירוש ''היציע התחתונה חמש באמה רחבה'' (מ''א ו', ו') — אלו לשכות שהיו בנויות חוץ לכותל בית המקדש, והיו תחתיים ושניים ושלישים זו על זו, וכי האי גוונא היו בנויות, דקיי''ל כותל ההיכל עוביו שש אמות מלמטה של יציע התחתונה והיציע היתה חמש באמה רחבה וכנס אמה מן כותל ההיכל כנגד תקרה של יציע התחתון, ועל אותה כניסה שוכבין ראשי קורותיו של יציע, וממנו ולמעלה עד היציע התחתונה היה עוביו של כותל ההיכל ה' אמה, וכנגד תקרה של תיכונה כנס אמה בכותל ההיכל שעל אותה כניסה ראשי קורות התיכונה שוכבות, ולהכי היתה התיכונה שש באמה רחבה (מ''א ו', ו'), ומן היציע התיכונה ועד השלישית היה עובי כותל ההיכל ד' אמות וכנס עוד אמה מקום שקורותיו שוכבות, ולהכי כתב והשלישית שבע באמה רחבה, נמצא מן התקרה השלישית ולמעלה עוביו של כותל ג' אמה, והיינו כי מגרעות [היינו] לבלתי אחוז בקירות הבית כדי שלא יהו צריכין לנקוב הכותל בשביל הנחת הקורות שלא יהא הכותל רעוע. ''והצלעות צלע אל צלע'' (יחזקאל מ''א, ו') ולא יהיו אחוזים בקיר הבית אלא כדאמרן במגרעות. והתא היינו יציע, ''ובין התאים חמש אמות'' (יחזקאל מ', ז') כלומר בין תא לתא ה' אמות ואיבעית אימא מהכא מצית יליף דתא היינו יציע של אחר הבית דקא חשיב במדות (ד', ז') כותל ההיכל שש עוביו והתא שש והיינו יציע. [הערוך ערך יציע]. מאי יצועה, הכא תרג' אפתא, רב יוסף א', ברקא חלילה — ...ואשר נראה לנו כי אפתא הוא שמקרין באמצע הבית תחת הקירוי של מעלה וטחין אותו ומשתמשין בו. פי' ברקא חלילה כגון גזוזטרא שאחורי הכותל ופתוח לבית והוא כגון היציע שהיה סביב בית המקדש וזה של בתים חלול מלמטה ואין משתמשין אלא מלמעלה. [הערוך ערך אפתאגא]. מאי יציעה, הכא תרגומו אפתא, ר' יוסף אמר, ברקא חלילה — כבר פירשנו בע' אפתא. [הערוך ערך ברקאגג]. תנא, הוא יציע, הוא הצלע, הוא התא — כבר מפורשים בע' אפתא. [הערוך ערך צלע]. יציע, צלע ותא — כבר פי' בע' אפתא ובע' יציע. 
<h3>[הערוך ערך תאגא]</h3>
------
[ב''ב ס''א ע''א] הרי אמרו המוכר את הבית לא מכר את היציע מאי יציע הכא תרגימו אפתא. והיא עלייה עשויה בחלל הבית כעין אוצר ועולין לה מן הבית דרך ארובה, מלשון ואפתום מלכין תהנזיק [עזרא ד' י''ג] שהוא אוצר המלך ובתי גנזין. ורב יוסף אמר בדקא חלילא. והוא חלל עשוי סביבות כותלי הבית מאחוריו בין קירות הבית ובין קירות חיצונות שמקיפין אותו מסביב, והחלל שבנתים נקרא יציע כעין היציעים שהיו במקדש. ופעמים שאין עושין הקף זה אלא במקום א' מאחורי הבית שנמצא בולט לר''ה בפגום יוצא וזה (וזה) נקרא יציע, ופעמים שהיא פתוחה לתוך הבית. מאן דאמר אפתא לא מזדבנא אע''פ שהיא בחלל הבית, כל שכן בדקא חלילא דאינו בחלל הבית ומאן דאמר בדקא חלילא הוא ניהו דלא מזדבן משום דלא קאי בחלל הבית אבל אפתא דקימא בחלל הבית מזדבנא. ודוקא דעבידא בחלל הבית, דמגופיה דביתא היא. אבל היכא דעבידא על גבי תקרת הבית, אע''ג דלא פתיחא אלא לגו ביתא, אי הויא ד''א וגביהא עשרה טפחים לא מזדבנא כדבעינן לברורי לקמן, וההיא לא איירי בה הכא כלל דלא אפתא מקריא אלא עלייה הוא מקריא, כדברירנא בפרק חזקת [לעיל ס' ע''א] גבי בונה עלייה על גבי ביתו, וה''ה לאפתא דהכא דחד לישנא הוא.
וקי''ל כמאן דאמר בדקא חלילא אבל אפתא מזדבנא, דתני רב יוסף שלש שמות יש לו ליציע זה יציע וצלע ותא יציע דכתיב והיציע התחתונה כו'. ומדכתיב עליה [מלכים א' ו' ו'] כי מגרעות נתן לבית סביב חוצה כו' כדבעינן לפרושי לקמן, ש''מ דהני יציעין אחורי קירות הבית מבחוץ עבידן. צלע דכתיב [יחזקאל מ''א ו'] והצלעות צלע אל צלע. האי נמי ביציע כתיב, בבנין הבית העתיד, מדכתיב בסופיה ובאות בקיר אשר לבית לצלעות סביב סביב, דהיינו במקום שהיה כנוס עמה בכותל ההיכל לצד היציעים הקרויים צלעות להנחת ראשי הקורות, והיינו דכתיב (שם) להיות אחוזים ולא היו אחוזים בקירות הבית, כלומר (דעובי) [בעובי] כותל ההיכל כענין שנאמר במקדש ראשון [מלכים שם] כי מגרעות נתן לבית סביב חוצה לבלתי אחוז בקירות הבית, וממילא שמעת דהאי יציע דאיירי ביה בבנין העתיד היינו יציע דאיירי ביה במקדש ראשון. (הא) [תא] דכתיב [יחזקאל מ' ז'] והתא קנה אחד אורך וקנה אחד רוחב. ובבנין העתיד כתיב, וגמירי דביציע קאי. ופשטיה דקרא נמי ביציע משמע, דאע''ג דיציע התחתונה דמקדש ראשון חמש באמה רחבה והכא כתיב קנה אחד רחב, דהיינו שש אמות, כדמפרש התם [פסוק ה'] וביד האיש קנה המדה שש אמות באמה וטפח, איכא למימר בבנין העתיד נפיש שיעוריה מבנין ראשון ביציע אמה. ואיכא למימר נמי שתי אמות, דכיון דכתיב שש אמות באמה וטפח נמצאת כל אמה מוספת על אמה של גגין טפח ונמצאו בשש אמות תוספת ו' טפחים שהן אמה, ונמצאת מדת היציע התחתונה לעתיד כמדת היציע העליונה בבנין ראשון שהיתה שבע.
ואיבעית תימא מהכא ילפינן דיציע אקרי תא ואחורי כותל הבית הוא דעביד, דתנן כותל ההיכל שש והתא שש וכותל התא חמש. ומתני' היא במסכת מידות פרק ד' [מ''ז], והכי קאמר, כותל ההיכל שמפסיק בין ההיכל ותא היה רוחב שש אמות, ורוחב התא עצמו [שש], וכותל התא שמפסיק בינו ובין רשות הרבים חמש. מיהו אם תמצא לומר דהאי תא דקא חשיב ביציע התחתונה ששוה קרקעה לקרקע ההיכל, דהא מדת ההיכל מן המזרח למערב קא חשיב ואזיל, כי קא חשיב לה בהדי רובד דילה קא חשיב לה, דהוו להו שש אמות, דאילו חללה לחודיה חמש אמות הוא דהוי, דכתיב והיציע התחתונה חמש אמות באמה רחבה, והוה ליה כותל ההיכל כנגדה שבע אמות, דאי לאו הכי בצר ליה חושבן מדת ההיכל ממאה אמה חדא והוה ליה למתני כותל ההיכל שבע והתא חמש. אלא על כרחיך בהדי רובד דידה קא חשיב לה, שכשעלה כותל ההיכל חמש אמות שהוא שיעור קומת התא גרע את עביו וכנס בו אמה מצד התא להנחת ראשי הקורות [של] תקרת היציע התחתונה שהיא קרקע לתיכונה שלא יכנסו בעובי כותלו של היכל, ונמצא רוחב קרקע התיכונה שש אמות. וכן עשה לתקרת התיכונה, שעלה חמש בעובי שש וכנס אמה להנחת ראשי קורות תקרת התיכונה שהיא קרקע לעליונה, ועלה חמש שיעור קומת היציע העליונה ברוח חמש ונמצא רוחב העליונה שבע. (באמה) [ואמה] זו שהיה כונס לכל יציע ויציע נקראת רובד, והיינו דקתני התם [מדות פ''ד מ''ד] התחתונה חמש ורובד שש, כלומר ואמה רובד הרי שש, והאמצעית שש ורובד שבע, כלומר ורובד אמה הרי שבע, והעליונה שבע שנאמר והיציע התחתונה חמש באמה רחבה (והשלישית שבע באמה רחבה) והתיכונה שש באמה רחבה והשלישית שבע באמה רחבה. וסופיה דקרא דכתיב כי מגרעות כו', טעמא דרישיה קא מפרש, מה טעם כל אחד מהן מרחבת מחברתה אמה, כי מגרעות נתן לבית סביב חוצה, שגרע אמה מעביו של כותל לכל אחת ואחת כלפי חוץ כדפרישנא. ואם תמצא לומר דכנגד חלל התא קא חשיב, בתיכונה קאי, ובדין הוא דליחשוב כנגד חללה של תחתונה ששוה לקרקע ההיכל וליתני כותל ההיכל שבע והתא חמש, אלא איידי דתנא רישא ברוח מזרחית דליכא תא כותל ההיכל שש, תנא נמי סופא כותל ההיכל שש, דאידי ואידי כי חשבת כותל ההיכל בהדי חללו של תא תריסר אמין הוא דהוי וחד שיעורא הוא, ומכל מקום שמעינן מינה דתא אחורי כותל הבית הוא דהוי, מדקא חשיב ליה לתא אחורי כותל ההיכל. וקי''ל כרב יוסף, דלישנא דיציע דקרא על כרחיך לא מיתוקם אלא בדקא חלילא דאלו אפתא מי הואי בהיכל כלל, ועוד דמתניתין ומתניתא נמי מסיען ליה.
וש''מ דבדקא חלילא הוא דלא מזדבן, אבל אפתא כיון דקימא בחלל ביתא מגופיה דביתא היא ואפילו בסתמא מזדבנא. ואע''ג דאית ביה ד''א וגביהא י' טפחים, דכי קא מפליג בשמעתין בין בדקא חלילא לאפתא, בההוא אנפא דאיירי ביה תנא גבי יציע דלא מזדבן הוא דפליג, ואי בדלית בה ארבע אמות אפילו יציע דהיינו בדקא חלילא נמי מזדבן. ודוקא נמי דפתיחא לגו ביתא, ואע''ג דפתיחא נמי לדוכתא אחרינא, דכיון דקימא בחלל ביתא ופתיחה לגויה מגופיה דביתא הוא. אבל לא פתיחא לגו ביתא, לא מבעיא היכא דהויא ד''א וגביהה עשרה טפחים, דכיון דחשיבא ופסיקא מביתא לא מזדבנא, אלא אפילו היכא דלא הויא ד''א ולא גבוהה עשרה טפחים נמי, כל היכא דאית בה שיעורא דחזיא לפום מנהגא דאתרא לאשתמושי ביה באנפי נפשיה, כיון דפסיקא מביתא לא מזדבנא אגב ביתא כדבעינן לברורי לקמן. וגמרא נמי כי קא מפליג באפתא באנפא דאיירי ביה תנא גבי יציע הוא דפליג, ותנא כי אצטריך לאשמועינן גבי יציע בדפתיחא לגו ביתא הוא דאצטריך כדקתני בהדיא אעפ''י שהיא פתוחה לתוכו. ומסתברא דה''ה לחדר היכא דקאי בחלל הבית המכור, כגון ההיא דאמרי' התם [לעיל ס' ע''א] מאי (חלק) [חדר] שחלק חדרו לשנים, כי דינא דאפתא דמי, דכולהו הני אנפי דאמרן דחד טעמא נינהו. דיקא נמי מדהוה ליה לתנא לערובי לחדר בהדי יציע ולמתני עליהו אע''פ שהן פתוחין לתוכו, ושבקיה באנפי נפשיה למתנא עליה שלפנים ממנו, לאפוקי שבחלל הבית דהוי מכור, שמע מינה. 
<h3>[יד רמה — ב''ב]</h3>
------
[ב''ב ס''א ע''א] רב יוסף אמר בדקא חלילה. פי', כעין חלול עשוי חורין ועושים אותו לנוי או להקר. ומ''ד אפתא לא מזדבנא, כ''ש בדקא חלילה, שאינו משמש מעין תשמיש הבית. והא דתני רב יוסף שלש שמות יש לה וכו'. לאו איציע דמתני' קאי, שהרי פירש בו רב יוסף עצמו דהיינו בדקא חלילה, ותאים של בית המקדש לא היו עשוים כן, אלא איציע דקרא קאי. ומסתברא דהלכתא כרב יוסף, מדאמרי' בסוף פרקין דלעיל [ס' ע''א] מאי עליה אפתא, ואי ס''ד דיציע אפתא, מ''ש דהתם קרי ליה עליה והכא קרי ליה יציע. ואי קשיא לך, למה שפירשנו דבין אפתא בין בדקא חלילא כגון שבנוי בקירות הבית מתוכו, מאי היא דאמרי' לקמן גבי חדר לא צריכא אע''ג דמצר לה מצרי בראי עסקינן, והלא ע''כ כיון שמצר ליה מצרי הבית ממלא מיצר בכללו מצרי היציע. לא היא דמצרי בראי אין בהם ראיה [ממילא] למכירת היציע שהרי למכירת הבית הוצרך לו למצור אותן מצרים אבל גבי חדר הוה מצרי בראי ראיה למכירת החדר שהרי החדר חוץ לביתו, משום הכי הוה ס''ד שהחדר מכור בכלל הבית, שאם שייר החדר היה לו לעשות החדר עצמו לא' ממצריו של בית, כך נראה בעיני. והרב אלפסי ז''ל פי', בדקא חלילה, כגון שהוא חוץ לכותל, והיינו דמייתינן עלה הא דקתני ר' יוסף ג' שמות יש לה כו', היציע דבית המקדש היינו חדרים שהם חוץ לכתלים. ואפשר שלשון חלילה ע''ש שעושין אותם סביבות הבית אחורי הכותלים, מלשון חוזרות חלילה. או שמא מפני שחלול ופתוח לבית, אלא שאין לשון חלל נופל ע''ז. ועוד מדתנן ולא את היציע אע''פ שפתוח לתוכו, משמע, דיציע נקרא אע''פ שאינו פתוח לתוכו. וכתב רבינו זצ''ל וסוגיין כרב יוסף. וכבר פירשנו, שאין להביא ראי' על פי' יציע שהוא חוץ לכותלי הבית מהא דאמרי' לקמן לא צריכא אע''ג דמצרי ליה מצרי בראי, ומהא דתני רב יוסף נמי אין להביא ראי' לדבר, שי''ל, דגבי תאים של בית המקדש נשנית ברייתא זאת. ומצאנו בפירושי רבנו חננאל ז''ל כתב מר רב שרירא גאון ז''ל בכתבו פי' אפתא לשון ישמעאל האנדוני והוא שמקרין בית תחת קירייו של מעלה וטחין אותו ומשתמשין בו ונקרא אפתא, פי' בדקא חלילה אצטבא גדולה בנויה אחרי הכותל והוא חלול ופתוח לבית ומשתמשים בו השוכנים בבית. 
<h3>[חדושי רבינו יונה — ב''ב]</h3>
------
[ב''ב ס''א ע''א] תני רב יוסף שלש שמות יש לה היציע התחתונה וגו'. פי' התקרה שהיו בונין חוץ לכותלי בית המקדש במערב בצפון בדרום, והתחתונה שהיא בנויה בקרקע חמש באמה רחבה, והתיכונה שש באמה רחבה, והשלישית שבע, לפי שבנין כותלי (ה)בית המקדש בענין זה היו בונים, שהיה בונה הכותל ועולה וכונס אמה וכן פעם ג', וזהו פי' כי מגרעות נתן לבית סביב [מ''א ו'], ולמה היו עושים כן לפי שהיו בונים תאים מחוץ לכותלי ההיכל וכותל ההיכל כל א' מכותלי התאים, והיו נותנים ראשי הקורות על אותן כניסות שהיו בכותל ההיכל מבחוץ, שלא היו צריכין לנקוב בכותל ההיכל להניח שם ראשי קורות, וזהו פי' לבלתי אחוז בקירות הבית [שם], שהיציע התיכונה רחבה מן התחתונה אמה, וכיון שהתחתונה היתה רחבה חמש באמה, הרי התקרה של התחתונה שהיא קרקעית התיכונה רחבה שש באמה, והג' שבע באמה, שהרי כנס הכותל עוד אמה, וזו היא ששנינו במס' מדות [פ''ד מ''ד] היציע התחתונה חמש והרובד שש התיכונה והרובד שבע, פי' רובד מעזיבה. פי' צלע, דכתיב והצלעות צלע אל צלע וגו', סיפיה דקרא ולא יהיו אחוזים בקירות הבית, הרי שהצלע הוא כגון היציע עצמו שכתוב בו ג''כ לבלתי אחוז בקירות הבית. דכתיב והתא קנה א' אורך, ומפורש בספר יחזקאל שהקנה שש אמות, וביציע התיכונה מיירי האי קרא שהיה רחבה שש באמה. 
<h3>[חדושי רבינו יונה — ב''ב]</h3>
------
[ב''ב ס''א ע''א] רב יוסף אמר ברקא חלילא. פירוש בנין חלול עשוי חדרים, ועושין אותו לנוי או להקר. ומאן דתני אפתא לא מזדבנא כ''ש ברקא חלילא. שאינו משמש כעין תשמיש הבית. ומסתברא דהלכה כרב יוסף מדאמרינן בסוף פרקין דלעיל [ס' ע''א] מאי עליה אפתא. ואי ס''ד דיציע אפתא, מאי שנא דהתם קרי לה עליה והכא קרי לה יציע. ואי קשיא לך למה שפירשנו דבין אפתא בין ברקא חלילא בנין שבנוי בקירות הבית מתוכו, מאי האי דאמרינן לקמן גבי חדר, לא צריכא אע''ג דמצר ליה מצרי בראי, דמשמע דהא דקתני ולא את היציע, בדלא מצר ליה מצרי בראי עסקינן. והלא על כרחין כיון דמצר לו מצרי הבית, ממילא מצר בכללו מצרי היציע. לא היא, דמצרי בראי אין בהם ראיה למכירת היציע. שהרי למכירת הבית הוצרך למצר אותן מצרים. אבל גבי חדר הוו מצרי בראי (ראוי) [ראיה] למכירת החדר, שהרי החדר חוץ לבית. ומ''ה הוה ס''ד שהחדר מכור בכלל בית, שאם שייר החדר היה לו לעשות החדר עצמו לאחד ממצריו של בית. ה''ר יונה. והריא''ף ז''ל פירש ברקא חלילא, בנין שהוא חוץ לכותל. והיינו דתנינן עלה, אמר רב יוסף שלשה שמות יש לה. דיציע דבית המקדש היינו חדרים שהם חוץ לכותלים. ואפשר דלשון חלילא ע''ש שעושין אותן סביבות הבית אחורי הכותלים מלשון חוזרות חלילה, או מפני שחלול ופתוח לבית, אלא שאין [לשון] חלל נופל על זה. ועד מדתנן ולא את היציע אע''פ שפתוח לתוכו, משמע דיציע דקרא אע''פ שאינו פתוח לתוכו. וכתב רבינו ז''ל וסוגיין כרב יוסף. וכבר פירשנו שאין להביא ראיה על פירוש יציע שהוא חוץ לכותלי הבית מהא דאמרינן לקמן לא צריכא אע''ג דמצר ליה מצרי בראי. ומהא דתני רב יוסף נמי אין להביא ראיה לדבר, שיש לומר דגבי תאין של בית המקדש נשנית ברייתא זו. ומצאנו בפירוש רבינו חננאל ז''ל כתב מר שרירא גאון. ז''ל בכתבו, פירוש אפתא בלשון ישמעאל כנדוג', והוא שמקרין את הבית תחת קירויו של מעלה וטחין אותו ומשתמשין בו, ונקרא אפתא. פירוש ברקא חלילא, אצטבא גדולה בנויה אחורי הכותל. והוא חלול, ופתוח לבית, ומשתמשין בו השוכנים בבית. 
<h3>[פירוש רבינו יצחק קרקושא — ב''ב]</h3>
------
ההיכל היה בנינו רחב מלפניו וצר מאחוריו. ויציעים היו מקיפים לבית כולו מסביב חוץ כותל המסיבה. היציע התחתונה חמש ורובד על גבה שש, האמצעית שש ורובד על גבה שבע, העליונה שבע שנאמר, היציע התחתונה. וכן היו בשלש יציעים המקיפים לבית משלש רוחותיו. וכן סביב לכותל האולם מלמטה עד למעלה כך היו, אמה חלק ורובד שלש אמות, [אמה] חלק ורובד שלש אמות עד למעלה נמצאו הרובדין מוקפין לכותלים. כל רובד שלש אמות ובין כל רובד ורובד אמה, ורובד העליון היה רחבו ארבע אמות. לר''ם. ביאר הר''ם בפרשו אלו היציעים הם הגזוזטראות המקיפות להיכל מבחוץ, והיתה גזוזטרא אמצעית יותר רחבה מן התחתונה, והתחתונה יותר רחבה מן האמצעית, כדי שלא יהא אפשר להדבק לכותל והוא מה שנאמר, ומגרעות נתן לבית. וכן היה מוקף כל ההיכל מחוץ לכותל המסיבה, שלש גזוזטראות. ורובד היא אצטבא של אבן. 
<h3>[הבתים — שערי בית המקדש שער שלישי]</h3>
------
ואמר אחר כן התחתונה חמש וכו' והוא שיציעים היו מקיפין את הבית מסביב חוץ לכותל המסבה ואמר שהיציע התחתונה חמש ועל גבה יוצא רובד שש והאמצעית שש ורבד שעל גבה שבע העליונה שבע ולא היה רוכב על גבו כלל ושלש יציעות אלו היו מקיפות את הבית משלש רוחותיו מחוץ לכותל המסבה. 
<h3>[חדושי המאירי]</h3>
------
התחתונה חמשה. התא היה רחב ה' מדרום לצפון. ורובד שש. עובי הכותל של היכל היה שש אמות עד תקרת התא ואז היה מתקצר אמה כדכתיב [מ''א ו'] כי מגרעות נתן לבית סביב והיה מניח התקרה עליו והיינו דקתני והרובד שש והאמצעית ו' עם הרובד והעליונה ז' עם הרובד וכותל ההיכל היה עביו ה' והא דתנן לקמן [מ''ז] וכותל ההיכל ו' היינו כנגד התא האמצעית. 
<h3>[פירוש הרא''ש]</h3>
------
ר''מ מ''ד. ד''ה היציע. הם הגזוזטראות, צ''ל אלו היציעים [נראה דצ''ל היציע. אלו היציעים הם הגזוזטראות. חשק שלמה]. הקפה זו וכו', על ההיכל וקדש. [צ''ל] על ההיכל ועל קדש, אות ו' נמחק. 
<h3>[שיטה מקובצת]</h3>
------
<h2> פ''ד מ''ה.</h2>
ומסיבה היתה עולה מקרן מזרחית צפונית לקרן צפונית מערבית, שבה היו עולין לגגות התאים. היה עולה במסבה ופניו למערב, הולך את כל פני המערב עד שהוא מגיע לפתחה של עליה, שפתחה של עליה היה פתוח לדרום. ובפתחה של עליה שני כלונסאות של ארז, שבהן עולה לגנה של עליה, וראשי פשפשין היו מבדילין בעליה בין גג הקדש לגג קדש הקדשים. ולולין היו פתוחין בעליה לבית קדש הקדשים, שבהן משלשלין את האומנין בתבות כדי שלא יזונו עיניהם מבית קדשי הקדשים. ופעם אחת בשנה מפסח לפסח מלבנין את ההיכל. 
<h3>[הבתים — שערי בית המקדש שער שלישי]</h3>
------
ואמר שמסבה היתה עולה מקרן מזרחית צפונית לקרן צפונית מערבית שבה היו עולים לגגות התאים כיצד היה עולה במסבה ופניו למערב הולך אל פני כל הצפון עד שמגיע למערב וכשהגיע למערב הפך פניו לדרום והולך כל פני המערב עד שמגיע לדרום וכשהגיע לדרום הופך פניו למזרח ומהלך קצת בדרום עד שמגיע לפתח העליה שפתחה של העליה היה פתוח לדרום ובפתחה של עליה היו שני כלונסות של ארז שבהן היו עולין לגגה של עליה ועליה זו היתה על ההיכל ובית קדשי הקדשים וראשי פשיפשין היו בעליה זו שמבדילים בין גג הקדש לגג קדש הקדשים ולול ר''ל פתח קטן היה פתוח בעליה לבית קדשי הקדשים שמשלשלים בהם את האומנים בתיבות כשהן צריכים לתקן שום דבר כדי שלא יזונו עיניהם מבית קדשי הקדשים כמו שביארנו בפרק כל שעה ומ''מ כל שאי אפשר בתיבות מכניסין אותם דרך פתחים וכן משתדלים שיעשה על ידי כהן כשר ואם אי אפשר עושין כמה שאפשר והוא שאמרו בתוספת כלים [ב''ק פ''א ה''ט] הכל נכנסין לבנות ולתקן ולהוציא את הטומאה מצוה בכהנים אם אין כהנים יכנסו לויים ואם אין לויים יכנסו ישראל (ישראל) מצוה בטהורים אם אין טהורים יכנסו טמאים ומצוה בתמימים אם אין תמימים יכנסו בעלי מומים ומצוה שיכנסו בתיבות אם אין תיבות יכנסו דרך הפתחים. 
<h3>[חדושי המאירי]</h3>
------
ומסבה היתה עולה. המסבה זו לא היתה מדרגה עלה כמו בלולים אלא מדרגה חלקה היתה ומהלכת ממזרח למערב על פני כל הצפון ובקרן צפונית מערבית היו עולים על ראש התא וכשהגיע למערב הפך פניו לדרום ומהלך על התא כלפי המערב עד שמגיע לדרום. הגיע לדרום הפך פניו למזרח והיה מהלך בדרום עד שמגיע לפתחה של עלייה. שהיתה פתוחה לדרום וכל פתחי הבניינים הכל בכתב מיד ה' דאל''כ למה לא עשה פתח העלייה בצפון ולא היה צריך להקיף המערבי. ובפתחה של עלייה מחוץ היו כלונסאות. גדולים וחקוק בהם מקום מעמד רגל לעלות ולרדת בהן. ולולין היו פתוחין. כחלולים שבין בית לעלייה כך היתה בתקרה חורין והיו משלשלין בהן האומנין בתבות שיש בהן ג' מחיצות ויושבין בהן ואע''פ שאין בו מעילה איסור מיהא איכא. 
<h3>[פירוש הרא''ש]</h3>
------
ומסבה היתה עולה. תרגום [מלכים א' ו' ח'] ובלולים במסבתא, פירוש במעלות לפי שהיו עולין בהן במסבה. והלול בנין עמוד אבנים עשוי מעלות מעלות והעולה בו מקיף והולך סביב העמוד ועולין בו כמה אמות ואין צריך לשפוע כשאר סולם. מהרד''ק ז''ל בשרש לול, גם בפי' יחזקאל [מ''א ז']. 
<h3>[מלאכת שלמה]</h3>
------
הגיע כלפי הדרום והיו פניו למזרח, [צ''ל] הגיע לדרום הפך פניו למזרח. 
<h3>[שיטה מקובצת]</h3>
------
[יומא נ''ד ע''א] פרכות דבבי, פרכות שכנגד השערים. דאמ' ר' זירא אמ' רב, במסכת שקלים [כתובות ק''ו ע''א]. שלש עשרה וכול', ז' שערים היו בעזרה ג' בצפון וג' בדרום וא' במזרח, ובמסכת מידות [פ''א מ''ד]... במקדש... מברר... במקום אמה טרקסין שהיה בבית ראשון כדלעיל [נ''ב ע''א]... קודשי הקדשים ובהן לולין פתוחין לבית קדש הקדשים... שמשלשלין האומנין בתיבות כדי שלא יזונו עיניהם מבית קדש הקדשים, כדגרסי' במידות [פ''ד מ''ה], וכנגד בית פרכות... היו ב' פרכות... דר' זירא מיהא שמעי' דכנגד השערים היו פרכות פרופות הכי נמי בבית ראשון שהיה אמה טרקסין היתה שם פרוכת כנגד הפתח שבו ומאותה פרכת... פנימה לא מגלין, והא דמגלין קאי על פרכות שכנגד פתחי אולם והיכל קאמ' לעיל דמגלין להם את הפרכות. בצורתא קיימי, שהיו חקוקין על הכותל לא (שיהו) [שהיו] עומדות באמצע בית קדש הקדשים כאותן שבמקדש הראשון. 
<h3>[פירוש רבינו אליקים — יומא]</h3>
------
[פסחים כ''ו ע''א] וסמיך אביי אהא דרבן יוחנן בן זכאי שהיה יושב ודורש כל היום כולו בצלו של היכל. ודחי רבא שאני התם דהיכל דלתוכו הוא עשוי, ואין קדושה בצלו. רבא אמר מהא דתנן במדות [פ''ד מ''ה] לולין היו פתוחין בעליות קדשי קדשים שבהן היו משלשלין האומנין בתיבות כדי שלא יזונו עיניהם מבית קדשי הקדשים, ש''מ דהנאה הבאה לו לאדם בעל כרחו אסור. ודחי אביי מעלה עשו דהא קול ומראה וריח אין בהן משום מעילה. איכא דאמרי רבא הוה מסתייע מזה דהוה דאיק אין בהן משום מעילה הא איסורא איכא, מאי לאו באותם העומדים בפנים דלא אפשר, וכיון דמכווני אסיר. ודחינן לא לאותן העומדים בחוץ דאפשר שלא יעמדו ולפיכך מעילה ליכא איסורא איכא. ואיני דריח אין בו מעילה, והתנינן המפטם את הקטרת להתלמד בה, למוסרה לצבור פטור, להריח בה חייב, המריח פטור אלא שמעל. ושנינן האי דתני ריח אין בו מעילה, לאחר שתעלה תמרתו היא שנוייה, מאי טעמא דהא אתעבידא מצוותה, והא דתני המריח פטור אלא שמעל בדלא איתעבידא מצוותה. איני והרי תרומת הדשן דאתעבידא מצותה ומועלין בה. ושנינן משום דכתיב בתרומת הדשן ושמו אצל המזבח, ובבגדי כהונה נמי אחר שנעשה מצוותן [יש בהם מעילה] כדכתיב והניחם שם, לאו משום דטעונין גניזה הוא, וכיון שטעונין גניזה בקדושתן קיימי ומועלין בהן, וכל שני כתובים הבאים כאחד אין מלמדין מהן ואליבא דר' דוסא דאמר מאי והניחם שם לאו דטעונין גניזה, הוא מפיק בגדי כהונה ומעייל עגלה ערופה דכתיב וערפו שם את העגלה בנחל. ולמאן דאמר מלמדין מיעט רחמנא (בבגדי כהונה) [בתרומת הדשן] ושמו אצל המזבח, כלומר זה טעון גניזה ולא זולתו, ובעגלה ערופה כתיב וערפו שם את העגלה, העגלה הערופה שם תהא העגלה ולא זולתה, הני אין מידי אחרינא לא. 
<h3>[רבינו חננאל — פסחים]</h3>
------
בלולין היו פתוחין בעלית בית קדש הקדשים — פי' ארובות. [הערוך ערך בלולין]. [פסחים כ''ו ע''א] לולין היו פתוחות בעליית בית קדש הקדשים — פי' ארובה בעליית בית קדש הקדשים כמו ''ובלולים יעלו'' (מלכים%א' ו', ח'). [הערוך ערך לולגב]. קול ומראה וריח אין בהן משום מעילה — פי' קול — דשירה, מראה — דהיכל, ריח — דקטרת, פי' מראה שבוררת חיטים לאור בית השואבה, כמפורש בסוכה (נ''ג.) ובירושלמי (פ''ה, ה''ג) תני יכולה אשה לבור חטים לאור המערכה ולא היו מועלות, דאמר ר' סימון ריח מראה וקול אין מהן משום מעילה. 
<h3>[הערוך ערך קלגה]</h3>
------
מצינו כל האסורי' שבתורה חלוקין לששה חלקים א)0אכילה ושתי'. ב) מעשה ממש. ג) דבור. ד) הנאה. ה) ראי'. ו)0קול וריח. אע''ג שהחמישי וששי ישנן בכלל הנאה, שני לן בין הנאה שיש בה מעשה כסיכה ורחיצה להנאה שאין בה מעשה. ואלו ששה אינם בכל אסורים, אלא הראשון אכילה ושתי' בכל אסורים כגון המאכלות והמשתאות שאסרה ת', האוכל ושותה עובר, אבל הסך והנהנה מהם אינו עובר, ומקצת אסורים אף הנהנה עובר והם גם בכלל הרביעי שהיא הנאה. ובזה החלק הראשון אכילה ושתי' יש בהם ענשו מיתה ביד''ש כגון זר אוכל תרומה והטובל בהם וטמא שאכל תרומה טהורה וכולן מפורשים בהנשרפין [סנהדרין פ''ג ע''א], ויש בכרת, חמץ בפ', חלב ודם, ואכילה ביה''כ, וטמא שאכל בשר קדש, ויש מהן בלאו נבלה וטרפה. החלק השני הוא מעשה ממש, רוצח, מכה חברו, בועל עריות ונשים האסורות וכל ל''ת שבתורה שיש בו מלקות. ובזה החלק יש במיתת סייף כגון הרוצח ויש בשרפה הבא על אשה ובתה ויש בחנק הבא על א''א, מכה אביו ואמו ויש בסקילה הבא על אמו וכו' נמצא ד' מיתות בית דין בזה החלק וכן הרבה חייבי לאוין, כגון ממזרת לישראל גרושה לכהן ומכה חברו ועושה קרחה ומשחית פאת זקנו. החלק השלישי הדבור מברך השם ומגדף והעובד ע''ז באמירה או שמזמר לפניה ועבודתה בכך והמסית והמדיח ובאלה יש מהם בסקילה ויש בהם בכרת ויש בחנק... ויש בזה החלק כל ל''ת שבתורה שאין בו מעשה ולוקין עליו, נשבע, מימר, ומקלל חברו בשם והרבה שאין לוקין עליו הואיל שאין בו מעשה. החלק הרביעי הנאה, אין בכלל זה בועל עריות שזה נכלל בחלק ב' והוא מעשה ממש, אלא עקרו בכל אסורי' שבתורה בהנאה אעפ''י שאין בהם מעשה רב כמו סיכה ורחיצה באסורי הנאה, ומהם בכרת כמו הסך בשמן המשחה ומקצתן בלאו ומקצתן באסור לחוד. החלק החמישי הראיה כגון בעריות טפח באשה שער באשה ערוה וכן ראי' הקדש דק''ק וכ' ולא יבואו לראות, החלק השישי שמיעת קול וריח כגון קול דכנור... וריח של קטרת וקדשים אע''ג שאין בו מעילה, בריח קול ומראה אסורא איכא וכן אסור לשמוע לה''ר... (חסר) איכא מלתא דחמיר מע''ז, לע''ז אי' תקנתא הקדש לי' ליה תקנתא. באלה ששה ענינים שזכרנו כמו שתמצא בהם כל האסורים כך תמצא בהם קיום כל המצות שהרי בכל אלו החלקים הפה הגוף הידים ורגלים ועינים ואזנים וחוטם ושאר איברי הגוף בהם יעשה הטוב והרע. הרב הכותב אלו החלקים לא ידענו מי מקדושים. ולא ידענו מפני מה עשה מראי' חלק א', ומקול (ומראה) [וריח] חלק א', שלשתן שוין שאין בהם מעילה אלא אסורא. 
<h3>[האשכול — רצב''א, הלכ' ע''ז]</h3>
------
[פסחים כ''ו ע''א] שאני היכל דלתוכו עשוי. פי' בקו' ואין הנאת צלו נאסרת שאין זו דרך הנאתו וא''ת והא לא כתיב בי' אכילה וא''כ אפילו שלא כדרך הנאתו אסור י''ל משום דמעילה ילפי' חטא חטא מתרומה במס' מעילה בפ' הנהנה [דף י''ח ע''ב] ובתרומה כתיב אכילה, ולי נראה משום דהיכל מחובר ואין מעילה במחובר והא [ד]אמר דתלוש ולבסוף חברו יש בו מעילה כדמוכח במס' מעילה בסוף פ' הנהנה [דף כ' ע''א] הני מילי הקדישו ולבסוף חברו אבל חברו ולבסוף הקדישו לא כדמוכח התם והיכל חברו ולבסוף הקדישו הוא כדאיתא נמי במעילה בסוף ולד חטאת [דף י''ד ע''א] דאמר שמואל בונין בחול ואחר כך מקדישין, מיהו קשה מהא דאמר במס' ערכין פרק האומר משקלי [דף כ''א ע''א] גבי המשכיר בית לחבירו והקדישו כו' וקאמר כיון דדר בי' נפיק לחולין ומדנפיק לחולין אלמא יש בו מעילה מדאורייתא ובבנאו תחילה מיירי, וצריך לומר דההיא דסוף הנהנה (ד)דחויא בעלמא הוא דקאמר ריש לקיש אבל לפי האמת יש בו מעילה, וא''ת והא גבי ע''ז בפ' כל הצלמים [דף מ''ח ע''ב] תנן דאסור לישב תחת האשרה י''ל דאשרה דרך הנאה דלצל עשוי' ועוד דגבי ע''ז לא כתיב אכילה ואפי' שלא כדרך הנאה אסור, מ''ר. ותסברא והא א''ר שמעון בן פזי קול ומראה [וריח אין] (אומר) בהם משום מעילה. פירש''י וכיון דמדאורייתא שרי כי לא אפשר אמאי אטרחוה רבנן וקשיא לר' דהא במידי דליכא איסורא דאורייתא כגון גרירה דכלים כדפי' לעיל פליג רבא ואס(ו)ר בלא אפשר ומכוין ומה הוכחה (כמוכח) [קמוכח] אביי (ורבא) [לרבא] ושמעתין מפרש כך קול ומראה אין בהם משום מעילה וכיון שאין בהם משום מעילה לא אסירי אלא מדרבנן א''כ כשהוא בא לצורך כגון אומנין לתקן בית קדשי הקדשים סברא הוא שלא יהא בו אפילו איסורא דרבנן, אמר (לו) [לי] ר' דהוה מצי לאביי למדחי לאוקמי כר' שמעון דהא אליבא דר' יהודה פליג. מעילה הוא דליכא הא איסורא איכא. תימה והא בפ' החליל [דף נ''ג ע''ב] תניא [אשה בוררת] חיטין לאור של בית השואבה והשמן והפתילה היו של הקדש (כדתנא) [כדתנן] התם ובירושלמי [שם ה''ג] דייק מינה קול ומראה וריח אין בהם משום מעילה. לאותן העומדים בחוץ. וא''ת והא אמרינן [ביומא דף ל''ח ע''ב] לא היתה כלה בירושלים צריכה להתבשם מפני ריח הקטורת ולדברי אביי עוברים בכל יום, וי''ל דאיכא איסורא שלא יקרבו עצמם לעזרה כדי להריח יותר. 
<h3>[תוספות ר''ש ב''ר אברהם משאנץ — פסחים]</h3>
------
[פסחים כ''ו ע''א] שאני היכל דלתוכו עשוי, וק' והלא לא כתי' אכילה, א''כ אפילו שלא כדרך הנאה אסור. ע''כ. בתיבה, פי' והתיבה היה פתוחה כלפי הכותל שיש בו בדק. מאי לאו לאותן העומדים בפנים, פי' כגון הבעלים שצריכין לעמוד על קרבנן. קול ומראה וריח אין בו משו' מעילה, לפי שאין בו ממש, ריח יש בו ממש ומועלין בו קודם שנעשה בו מצות. נר' למורי ה''פ ריח יש בו ממש הסממנים הנותנין הריח יש בו ממשות, ומעציץ יוצא הריח, אך קול ומראה אין בהם ממשות שהרי הקול אינו בגוף הכלי שיר, אך כשהוא יוצא הוא נשמע, וכן מראה איננו בדבר הנראה אך הוא תלוי ברואה, כך רוצה רש''י לפר'. 
<h3>[תוספות חכמי אנגליה — פסחים]</h3>
------
מקום שהיה בעליה מכוין על קדש הקדשים, אין נכנסין בו אלא פעם אחת בשבוע, לידע מה הוא צריך לחזק בדקו. לר''ם. 
<h3>[הבתים — שערי בית המקדש שער שישי]</h3>
------
וכל הנכנסין להיכל לתקן, מצוה שיכנסו בתיבות. אם אין שם תיבות או שאי אפשר להם שיכנסו בתיבות, יכנסו דרך פתחים. וכן הוא אומר. ויבאו הכהנים אל הבית לטהר ויוציאו את כל הטומאה. 
<h3>[הבתים — שערי בית המקדש שער שישי]</h3>
------
[פסחים כ''ו ע''א] שאני היכל דלתוכו עשוי, פירש''י ז''ל שאין הנאת צלו נאסרת לפי שאין זה דרך הנאתו, וא''ת והא לא כתיבה בה אכילה ואפי' שלא כדרך הנאתו ליתסר, י''ל דמעילה ילפא חטא חטא מתרומה ובתרומה כתיבא בה אכילה, והא דאסרינן בפ' כל הצלמים [ע''ז מ''ח:] לישב בצילה של אשרה, היינו משום דאשרה עשוייה לצל והוא דרך הנאתו, ועוד דגבי ע''ז לא כתיבא בה אכילה, כ''כ בתוס', ולי נהי דשלא כדרך הנאתו היא, איסורא מיהא איכא, ור''י בן זכאי מפני צורך הרבים לשמוע דרשתו (היא) [היה] מתיר. והא הכא דלא אפשר וקא מכוין ואסיר, פי' דכיון דלא אפשר כדרכו אלא בטורח גדול לשלשל האומנים בתיבות לא אפשר מיקרי, ובדין הוא דהוה מצי אביי למימר הא מני ר''ש היא אלא דבעי לתרוצה אליבא דכ''ע. ותסברא ואמר(ינן) ריב''ל קול ומראה וריח אין בו משום מעילה, פירש''י ז''ל וכיון דמדאורייתא שרי כי לא אפשר אמאי אטרחוה רבנן, והקשה רת''ם ז''ל דהא בגרירא דליכא איסורא דאורייתא לפי שהוא חופר כלאחר יד, פליג רבא ואסר בלא אפשר וקא מיכוין, וכיון שכן מאי קא מוכח ליה אביי לרבא, אלא דה''פ דכיון דלא אסירא אלא מדרבנן כל שהיא לצורך גבוה כי הכא סברא הוא דאפי' איסורא דרבנן ליכא. מעילה הוא דליכא הא איסורא איכא, וא''ת דהא תניא בפ' החליל [סוכה נ''ג.] דאשה בוררת חטים לאור של בית השואבה והשמן והפתילה היו של קדש כדאיתא התם, והיכי שרי והא אמרינן דאיסורא איכא, ובירושלמי נמי דייק מינה דקול ומראה אין בהם משום מעילה, וצ''ע. אלא למ''ד מלמדין מאי איכא למימר, בדין הוא דהוה מצי למימר דס''ל כרבנן דאמרי והניחם שם מלמד שטעונין גניזה והוו להו שלשה כתובים ושלשה כתובי' ודאי אין מלמדין, אלא דעדיפא מיהא קאמר דאפי' לא ס''ל כרבנן ניחא דתרי מיעוטי כתיבי, ומיהו צ''ע למה לי תרי מיעוטי דהא בחד מיעוטא סגי. 
<h3>[חדושי הר''ן — פסחים]</h3>
------
<h2> פ''ד מ''ו.</h2>
האוטם ו' אמות — פי' אוטם — סתום כמו ''שקופים אטומים'' (מלכים%א' ו', ד'). [הערוך ערך אוטם]. ואמתים בית דלפה — יש מפרשים תרג' ''ויחבר'' (שמות ל''ו, י') ולפיף. [הערוך ערך דלפה]. ואמה כלה עורב — לפי שבמקדש ראשון שהיתה קדושתו בכל הקהל והיתה השכינה שרויה בו לא היו עופות פורחות עליו אבל במקדש שני פחדו שמא אין קדושתו כקדושת הראשון ושמא יפרחו העופות על המקדש וישליכו שם דבר טומאה ועשו צורה להפריח העופות מגג ההיכל וקראו אותה כלה עורב כלומר זו מונעת העורבים מלפרוח על גג ההיכל, וזו הצורה כדרך שעושין עכשיו שומרי הזרעים. 
<h3>[הערוך ערך כלגב]</h3>
------
היכל שבנו בני הגולה היה מאה על מאה ברום מאה, וכך היה רומו, בנוי שש אמות סתום כמו יסוד. ורום כותלי הבית ארבעים אמה. ורום הכיור שבתקרה אמה. על גביו שתי אמות (בנוי) [פנוי] שיכנס בו הדלף, והוא הנקרא בית דלפה. ועובי התקרה שעל גבי בית דלפה אמה. ומעזיבה גובה אמה. ועליה בנויה על גביו גובה כותליה ארבעים אמה. (וכגבהה) [ובגגה] גובה הכיור אמה, ואמתים גובה בית דלפה, ואמה תקרה ואמה מעזיבה, וגובה המעקה שלש אמות ודפוס של ברזל כמו סיף, גבהו אמה, על גג המעקה סביב, כדי שלא ינוחו עליו העופות, והוא הנקרא כולי עורב, הרי הכל מאה. לר''ם. כתב הראב''ד לא היה כיור בתקרה, אלא טיח הכותל חזק מבפנים בסיד וכיור, כדי שלא יכנסו מים שבגגות התאים בכותלי ההיכל, ואמתים בית דלפא, כמו מרזבות קבועות בכותלים, ובולטות כדי לקבל דלף התקרה ולשפכו לחוץ, ע''כ. הר''ם ביאר שמנהג היה אצלם בבנינים לעשות לבית שני קרויין, קרוי למעלה מחבירו, ונותנין בין שניהם מעט הרחקה, וקוראין אותו החלל בית דלפא, על שם הדלף, כדי שאם יטיף הקרוי העליון יעמדו המים באותו חלל. ותקרה קרוי הקורות בלבד, ומעזיבה הוא הסיד והאבנים שנותנין על הקרוי. וכולי עורב, מאבד העורבים. לפי שהיה מקיף ההיכל למעלה מן המעקה מארבע רוחותיו פח של ברזל, גובה אמה חד, כמו הסיף, כדי שלא ישב שום עוף על ההיכל, מפני שנחתכין רגליו באותו הסיף, שקורין אותו כולי עורב, והרב בעל הערוך פירש כולי עורב, צורה, כעין צורה שעושין שומרי הזרעים להפריח העופות. וביאור הר''ם נראה עיקר, לפי שמנו אמה של כולי עורב בגובה ההיכל. 
<h3>[הבתים — שערי בית המקדש שער שלישי]</h3>
------
המשנה השניה ההיכל היה מאה אמה על מאה אמה ברום מאה אמה וכיצד היה רומו מתפרנס האוטם שש אמות כלומר שבנו תחלה גובה שש אמות אטום וסתום בלא שום חלל בגוף הקרקע להיות לו יסוד להעמיד עליו הכותלים וגבהו ר''ל גובה הכותלים ארבעים אמה ואמה כיור פי' רום הציורין והכיורים שהיו עושין בתקרה בשטח תחתון שלה הנראה מן ההיכל אמתים בית דילפא והוא בנין חזק שיכיל את המים מן התקרה העתידה לבא עליו דרך נקבים ותשפך ממנה מחוץ ועליה עובי תקרה בגובה אמה ומעזיבה בגובה אמה הרי נ''א אמה ואחר כך בנו עליה שגובה כותליה ארבעים אמה וכן יש בה אמה כיור גם כן ואמתים בית דילפא ואמה תקרה ואמה מעזיבה והרי מ''ה ונ''א שבידך הרי צ''ו וגובה המעקה שלש אמות ואמה כלה עורב ר''ל כעין שפודין של ברזל חדים מאד בראשיהם על גבי המעקה שלא ינוחו שם העורבים והרי מאה אמה ולדעת ר' יהודה לא היה שם כלה עורב אלא שהיה המעקה גבוה ארבע אמות והלכה כתנא קמא והרי פרנסת את גבהו. 
<h3>[חדושי המאירי]</h3>
------
והיכל ק' על ק'. באורך וברוחב באורך עם האולם ותאים כדפרשי' וברוחב לא כל ההיכל אלא מקום האולם. האוטם ו' אמות. י''מ אוטם יסוד ולא נהירא דלשון אוטם לא משמע הכי ועוד למה מנה היסוד שתחת הקרקע ואינו נראה בכלל בנין גובה הבית ועוד א''א דבנין גדול כזה לא היה לו יסוד אלא ו' אמות ונראה דיסוד לא קחשיב אלא לאחר שעלה הבנין מהארץ היה כולו אטום בלא חלל ו' אמות וזהו הרצפה גבוה עד העלייה ו' אמה. אמה כיור. ציצי פרחים מצויירים סביב ברחב אמה באבנים גדולות לבנין ושקעם בחומה והניחו קורה גדולה על האבנים לתת עליהן קורות התקרה לבלתי אחוז בקירות הבית. ואמה תקרה. עובי הקורות והנסרים שעליהן. ואמה מעזיבה. עפר ורצפה. ואמה כלה עורב. טבלאות של ברזל ובם קבועות מסמרות חדין למנוע את העורבים לשכון שם שלא יביאו את הטומאה וכן היו על כל גג ההיכל ובערוך פי' שהיה צורה להבריח העופות כדרך שעושין שומרי הפירות. 
<h3>[פירוש הרא''ש]</h3>
------
ר''מ מ''ו. ד''ה ותקרה קרוי הקורות. [צ''ל] ותקרה קרוי הנחת הקורות. ד''ה וכלה עורב וכו', בחשק של ברזל. נ''א דקרע של ברזל [אולי צ''ל דוקרן של ברזל. חשק שלמה]. 
<h3>[שיטה מקובצת]</h3>
------
[מו''ק ט' ע''א] ולעביד שבעה. יומי שמחה להכא ולהכא, לחנוכת הבית ולרגל. ודילמ' מינטר לא נטרינן. נישואין עד הרגל כי היכי דלא נטר שלמה, אבל אי אתרמי ליה ליעביד. אי הכי. דהיכא דמיקרי עביד, איבעי ליה לשיורי מן הבנין עד הרגל כי היכי דמתרמי ליה חנוכת הבית ברגל. אמה כולי עורב. שהגג עולה למעלה ומקצר למעלה עד באמה ומחפין אותו שם בברזל ומסמרין כדי(ן) שלא ישבו העורבין עליו והוא לא חשיב בניין. ודילמ' כולי עורב נמי בניין הוא. ולהכי לא שייריה, אלא כל היכא דמתרמי ליה נישואין ברגל לא ידעי' מנא לן דלא עבדי'. ש''מ הני לחוד. דלא מצי למיעבד להו יחד ואפי' אי מתרמי. 
<h3>[רבינו גרשום — מו''ק]</h3>
------
[מו''ק ט' ע''א] שבעת ימים, לחנוכת וכו', כשנבנה בית המקדש ואחר כך שבעת ימים לחג הסוכות כדאמ' בסמוך. ודילמא מינטר לא מנטרינן, לחנוכת הבית עד הרגל מפני שהמזבח בטל. והיכא דאיתרמי, כלומר אי הוה מתרמי יום בנין סמוך לחג [מערבינן שמחה בשמחה]. כי היכי דניעביד שבעה להכא ולהכא ולא נ[י]מא בטל מזבח כיון דלא נשלם ומדלא שייר (שמ') [ש''מ] דאין מערבין. לא משיירינן, דמידע ידעי דהערמה הוא ועוד דגנאי הוא. אמה כולי עורב, שפודין של ברזל ארוכין אמה שעל גבי הבית לכלות את העורבים שלא יטנפו את הגג וכולי עורב שמונעין את העורבים כמו [תהלים מ'] לא תכלא רחמיך... צורך בנין, שהוא השלמת ל' אמות של קומת בית ראשון וק' אמות של בנין בית שני ושיור בבנין לא משיירנן. הני לחוד והני לחוד, דאין מערבין. 
<h3>[פירוש קדמון המיוחס לרש''י — מו''ק]</h3>
------
כולה עורב. דמות עורב נקרא כולה, עשו אותו שם למנוע את העופות שלא יפילו שם דבר טמא על בית המקדש. ואמר בזה בעל הערוך ז''ל פי' עשו צורה להבריח העופות מגג ההיכל וקראו לו כולה עורב כלומר זו מונעת את העורבים מלפרוח על גג ההיכל וזו צורה שעושין עכשיו שומרי הזירעונים. 
<h3>[פירוש רבינו נתן אב הישיבה]</h3>
[מו''ק ט' ע''א] ודאין מערבין שמחה בשמחה מנלן מן הכת' שנ' [מ''א ח'] ויעש שלמה בעת ההיא את החג וכל ישר' עמו קהל גדול מלבוא חמת עד נחל מצרים לפני ה' שבעת ימים ושבעת ימים ארבעה עשר יום, ואם איתה כול', להכא לחג ולהכא לחנוכת הבית, כלומ' שבעה ימים היו עולין לו לשלמה לכאן ולכאן, ואקשינן ודילמא מנטר כול', לא נמתין לכתחלה אבל כל היכא שיתכן שיבוא פתאום שתי שמחות עבדינן להו בהדי הדדי, כגון לישא אשה במועד, אם היה כדבריך כל היכא דאיתרמו עבדינן להי, הוה ליה לשלמה לשיורי בבניין הבית דבר מועט עד שישלים אותו במועד ויבואו שתי שמחות יחד, שיורי בבניין הבית לא משיירינן דבניין הבית מצוה כדאמ' מר [סנהדרין כ' ע''ב] שלש מצוות נצטוו ישר' בכניסתן לארץ למנות מלך ולמחות זרע עמלק ולבנות בית המקדש, וכיון דבניין הבית מצוה אסור לשהותה מכיון שהתחיל בה כדאמרינן במכילתא [בא פסחא פ''ט], ושמרתם את המצות מצוה הבאה לידך אל תחמיצנה, הוה ליה לשלמה לשהויי באמה כולי עורב כדי שישלים אותה בערב הרגל ועושה שבעת ימים ועולין לו לרגל ולשמחת חנוכת הבית, כולי עורב מקום הוא בולט לחוץ ועליו ע' חרבות בנויות שאם יבוא עורב וישב עליו יחתכו רגליו, והיינו כולי עורב, שמכלה עורב שלא יוציאו רעי על הבית ששם שכינה, כדגרסי' במס' שבת בפרק אמ' ר' עקיבא בגמ' פלפלת [צ' ע''א], ת''ר האומ' הרי עלי ברזל אחרים אומ' לא יפחת מכולי עורב, וכמה אמ' רב יוסף אמה על אמה, כולי עורב נמי צורך בניין הוא וכשם שבבניין הבית אינו ממתין ומשהא כדאמרינן ושמרתם את המצות, כך באמה כולי עורב דלא תימא דכולי עורב שלא לצורך הוא, אמה כולי עורב בונה והולך ומקצר בו עד כאמה ומחפין אותו שם בברזל ובמסמרין כדי שלא ישבו העופות עליו, אלא מניין שאין מערבין שמחה בשמחה מדמייתר קרא מיכדי כת' ארבעה עשר יום, שבעת ימים ושבעת ימים למה לי, שמ' מינה הני לחוד שמחת החג בפני עצמה והני לחוד שמחת חנוכת הבית בפני עצמה. 
<h3>[פירוש רבינו שלמה בן היתום — מו''ק]</h3>
------
[מו''ק ט' ע''א] ואין מערבין שמחה בשמחה. מנלן. להני קמאי דמפרשי טעמ' לפי שאין מערבין שמחה בשמחה, קבעי, בירוש' [שם] מפיק ליה ר' יעקב בר אחא מדכת' [בראשית כ''ט] מלא שבוע זאת ונתנה לך גם את זאת ולא היה רוצה ליתן לו שתיהן בשבוע אחד שלא רצה לערב שמחה בשמחה. ולפי זה יש להזהר שלא לעשות שני נשואי חופה יחד כיון דגבי [נשואין נמי] שייך עירוב שמחה בשמחה, ועוד אף לפי תלמודא דילן שייך לאסור משום טעמ' דבטול פריה ורביה. דכת' ויעש שלמה בעת וכו'. האי קרא כתי' בספר מלכים [א' ח'] גבי חנוכת הבית שעשו בחדש השביעי ז' ימי החנוך וז' ימי חג הסכות תכופין. איבעי ליה למינטר עד החג. כדי להרבות יותר בשמחה מפני ב' שמחות, ועוד שלא לעכב ישראל חוץ לבתיהם זמן מרובה. וליעבד שבעה להכא ולהכא גרס'. ודילמא מינטר לא נטרינן. כיון דהבנין שלם ונגמר ומחייבי בחנוך לא נטרינן שלא יהא המזבח בטל כיון שראוי להקריב עליו, דאדרבה זריזים מקדימין למצות. והיכא דאיתרמי. כלומ' ואלו מתרמי בצמצום סיום הבית והבנין ערב (ברגל) [הרגל]. הוה עבדינן ומערבינן שמחה בשמחה. איבעי להו לשיורי בבנין הבית פורתא. עד ערב הרגל, ואז יסיימוהו דהשתא ליכא משום מזבח בטל כיון שלא נגמר הבנין. דילמ' שיורי בבנין הבית לא משיירינן. דגנאי הדבר אם היו מתבטלים במלאכתו באמצע בנינו. איבעי להו לשיורי אמה כלי עורב. שהיה גג ההיכל מחופה בטבלאות של אבר שהיו רחבות אמה על אמה, ובכל אחת היה נעוץ שפוד של ברזל ארוך אמה אחת וזקוף למעלה וחדוד בראשו למנוע העורבים שלא ינוחו על הגג ויטנפוהו. כלי. לשון מונע, כמו לא (תכלה) [תכלא] רחמיך ממני [תהלים מ'], ואם היו משיירין אמה אחת לא היה נכר ונראה ולא הוה בזיא דמילתא. צורך בנין הוא. ולא היה להם להתעצל בבניינו. ואע''ג דבמקדש ראשון קיימינן ושם לא היה צורך בכלי עורב משום שכינה, מ''מ לא רצו למעט בבנין, וגם לא היו סומכין על הנס. אלא מדמייתר קרא. הוא דנפקא לן דאין מערבין. 
<h3>[שיטה לתלמיד רבינו יחיאל מפאריס — מו''ק]</h3>
------
<h2> פ''ד מ''ז.</h2>
[יומא נ''ב ע''א] כותל האולם חמש והאולם אחת עשרה. פירש המורה כותל החיצון למטה רוחב היסוד והאסקופה למעלה מגובה כיפת הפתח עובי החומה שעולה עד ק' אמה לבד רוחב כיפת החלל שהיא אחת עשרה אמה לבד רוחב כיפת עובי החומה. ומשמע מדבריו שאותן י''א אמה שהיו בין האולם ובין ההיכל כיפה היתה עליהם. ואינו נראה לי אלא האולם לא הי' אלא כותל אחד שאורכו מאה אמה ועוביו ה' אמות, ופתח הי' באמצעו ארבעים אמה גובהו ועשרים אמה רחבו ובינו ובין ההיכל הי' אויר מגולה ולא הי' שם תקרה ולא כיפה, ומש''ה תנן בפ''ג דמדות וכלונסות של ארז היו קבועין מכותלו של היכל לכותלו של אולם כדי שלא יבעט מפני שהי' כותל יחיד עומד בפ''ע היו צריכים לאותם הכלונסות ואילו הי' כיפה באותן י''א אמה א''כ הי' מחובר כותל האולם עם ההיכל ולא היו צריכין לכלונסות. ומאי דתנן התם ושרשראות של זהב היו קבועות בתקרת האולם שבהן פרחי כהונה עולין ורואין את העטרות שבחלונות, נ''ל על תקרת הפתח של אולם הוא אומר אבל אמה שבין האולם ולכותל אויר מגולה הי' ובכל משנת מדות לא הוזכרה כיפה זו וכל הבנינים והעליות היא מזכיר שם. 
<h3>[תוספות רי''ד — יומא]</h3>
------
מן המזרח למערב מאה אמה. וזהו חשבונם, ארבע כותלים זה לפנים מזה וביניהן שלשה מקומות פנויין. בין הכותל המערבי ובין הכותל שלפנים ארכו, חמש אמות. ובין כותל שני ושלישי שש אמות, ובין כותל שלישי ורביעי שש אמות. ואלו המדות הן של עובי הכותל עם המקום הפנוי שבין שני הכתלים. ואורך קדש הקדשים עשרים אמה. ובין שתי הפרכות המבדילות בינו ובין הקדש אמה, ואורך הקדש ארבעים אמה. עובי הכותל המזרחי שבו השער שש אמות, אולם אחת עשרה אמה. ורחב כותל האולם חמש אמות. נמצא הכל מאה אמה. לר''ם. מן הצפון ולדרום מאה אמה. עובי כותל העולם חמש אמות. מכותל אולם עד כותל הקדש עשר אמות וכותלי הקדש ששה כתלים זה לפנים מזה, וביניהן חמש מקומות פנויין, בין כותל החיצון ובין השני חמש אמות, ובין שני ושלישי שלש אמות, ובין שלישי ורביעי חמש אמות, ובין רביעי וחמישי שש, ובין חמישי וכותל הפנימי שש. נמצא הכל ארבעים אמה מצד זה, וארבעים אמה מצד זה שכנגדו, ורוחב הבית מבפנים עשרים [הרי מאה] אמה. לר''ם. 
<h3>[הבתים — שערי בית המקדש שער שלישי]</h3>
------
ואתה צריך עכשו לפרנס את ארכו והוא מאה אמה שמן המזרח למערב ואמר על זה שרוחב כותל האולם חמש אמות והאולם אחת עשרה וכותל ההיכל המזרחי שבו השער שש אמות ואורך ההיכל ארבעים אמה הרי ס''ב ואמה טרקסין והוא מקום שבין שתי הפרכות המבדילות בין הקדש ובין קדש הקדשים ועשרים אמה של בית קדשי הקדשים והרי כ''א וס''ב שבידך הרי פ''ג וכותל ההיכל המערבי שש והתא שאחריו שש וכותל התא חמש שהרי ארבעה כותלים היו שם זה לפנים מזה עם כותל ההיכל המערבי וביניהם שלשה מקומות פנויים ובין כותל מערבי החיצון לכותל שלפנים הימנו חמש אמות ובין כותל שני לשלישי שש אמות ובין שלישי לרביעי שש אמות ומדות אלו הם בין עובי הכותלים ובין המקום הפנוי שבין שני הכותלים והרי בין שלשתם י''ז ופ''ג שבידך הרי מאה ועדין אתה צריך לפרנס את רחבו והוא חשבון הק' אמה שבין הצפון לדרום ואמר שכותל המסבה חמש והמסבה שלש כותל התא חמש והתא שש כותל ההיכל שש הרי כ''ה ותוכו עשרים אמה הרי מ''ה וכותל ההיכל שש והתא שש וכותל התא חמש ובית הורדת המים שלש והכותל חמש אמות הרי כ''ה ומה שבידך הרי שבעים והאולם עודף עליו חמש עשרה לצפון וחמש עשרה לדרום והוא נקרא בית החילפות ששם גונזין את הסכינים והרי מאה ויש לך לפרנסו בדרך אחרת נוחה יותר מלשון המשנה על הדרך שמנאוה גדולי המחברים והוא שעובי כותל האולם חמש אמות ומכותל האולם עד כותל הקדש עשר אמות וכותלי הקדש ששה כותלים זה לפנים מזה וביניהם חמש מקומות פנויים בין חיצון לשני חמש אמות בין שני לשלישי שלש אמות בין שלישי לרביעי חמש בין רביעי לחמשי שש בין חמשי לכותל פנימי שש הרי ארבעים וכן מצד האחד שכנגדו הרי שמנים ורחב הבית מבפנים עשרים הרי מאה וההיכל היה רחב מלפניו וצר מאחריו ועל זה נקרא אריאל. 
<h3>[חדושי המאירי]</h3>
------
בזה החיל יש בו שבעה שערים שלשה מן הדרום ושלשה מן הצפון ואחד במערב. שבדרום הם שער המים, שער הקרבן, שער הדלק. ושבצפון הם שער המוקד, שער הקרבן, שער הניצוץ. ושל מערב הוא שער הפרבר, והוא מכוון כנגד בית קדשי הקדשים באמצע. ועל זה השער כלומר הפרבר הוא שאמרו ריש מסכת מדות (פ''א מ''א) בזכרם מקומות שבהם שומרים המקדש ואחד לאחרי בית הכפורת, וזהו שאמרו (תמיד כ''ז א') כלפי בר, כלומר שהיה המשמר מחוץ לחומת העזרה. והטעם בזה שהשומר לא יוכל להיות בעמידה כל הלילה, ולא היה יכול לישב אם היה עומד בפנים שאין ישיבה בעזרה אלא למלכי בית דוד בלבד, ולזה היה שומר מחוץ לחומת העזרה והוא בתוך חומת הר הבית וכל שכן הסורג. ואין זה מה שהזכירו ז''ל פרק אי זהו מקומן (זבחים נ''ה ב') אחרי בית הפרוכת מאי, ת''ש דאמר רמי בר חמא אמר רב לול קטן פתוח היה אחורי בית הפרוכת גבוה שמונה אמות כדי להכשיר העזרה. ולול אינו שער והשערים והפתחים נגדרים למעלה כמה הם, ולאבא יוסי בן יוחנן מסכת שקלים (פ''ו מ''ג) היו השערים שלש עשרה, ולחכמים שבעה לחוד. נמצא שהפרבר היה בחומת החיל המערבית, והלול היה בכותל ההיכל המערבית לפי דברי רמי בר חמא, ואם כן יהיה ההיכל פתוח למזרח ולמערב. ואין לתמוה על זה הלול, כי לא היה לפי הנראה בכותל קדש הקדשים עצמו, דגרסינן מסכת מדות (פ''ד מ''ז) מן המזרח למערב מאה אמה, כותל האולם חמש, והאולם אחת עשרה, כותל ההיכל שש, ותוכו מ' אמה ואמה טרקסין, ועשרים אמה לבית קדשי הקדשים, כותל ההיכל שש וכותל התא חמש. נמצא שכותל ההיכל והתא וכותלו מקיפין ההיכל, ואם כן יהיה זה הלול בכותל התא, ויהיה גוף ההיכל כלו שלם ואין לו אלא מפתח ופשפש אמת השחי. מ''מ היו להיכל שני כותלים למערב וביניהם התאים (והאחד עשרים) [ואחת עשרה] אמה שבין ההיכל וחומת החיל, הם מכותל התא ולחיל. 
<h3>[כפתור ופרח לרבינו אשתורי הפרחי פ''ו]</h3>
------
[כתובות ק''ו ע''א] בפרכות שהיו לפני הדביר תחת אמה טרקסין ובבית שני קא מיירי ואני אומר מקדשי בדק הבית היו נוטלין שכרן הואיל ופרכות דלפני הדביר תחת בנין נעשו במקום כותל תחת אמה טרקסין שהי' ממוצע בין היכל לקדש הקדשים וכל צורכי בנין בית המקדש היו באין מקדשי בדק הבית מהקדשות שהיו מקדשין לבדק הבית לתקון הבית ולהחזיק בניינו כדכתיב אך לא יעשה בית ה' ספות כו' עד וחזקו בו את בית ה' כלומר שלא היו עושין מכסף קדשי בדק הבית שום כלי שרת כי אם חיזוק בנין הבית לבד. במקדש שני לא היה אמה טרקסין ובב''ב [ג' ע''א] מפרש טעמא משום דמקדש שני הוה גבוה טפי משלשי' אמה ואמה בנין רוחב בגובה מאה אמה לא מצי קאי דאמרי' בסדר יומא [נ''ב ע''א] מקדש שני מאה [על מאה] ברום מאה הוה עם כלי' עורב. בית גרמו וכו' היו ממונין על מעשה לחם הפנים ולא רצו ללמד מעשה לחם הפנים כדמפרש בסדר יומא [ל''ח ע''א] ובית אבטינס על מעשה הקטורת כדמפרש בסדר יומא [שם]. תרומת הלשכה שלשה קופות שבהן תורמין את הלשכה אלמא נשים האורגות בפרכות היו נוטלין שכרן מתרומת הלשכה בדבבי מאותן פרכות שכנגד השערים שאינן תחת הב[נין] אלא לצניעות בעלמא קתני דנוטלות שכרן מתרומת הלשכה. דאמר ר' זירא אמר רב שלש עשרה פרכות היו בבית המקדש שבעה כנגד שבעה שערי' שבחומת העזרה שסכים ההיכל לצניעות בעלמא כדי שלא יראו בעזרה הולכי הר הבית ושתים אחת בפתחו של היכל ואחת בפתח האולם ולצניעות בעלמא ושתים בדביר להבדיל בין קדש הקדשים להיכל במקום אמה טרקסין פרכת אחת מכאן ופרכת אחת מכאן וביניהם אמה רוחב באותו דרך היה נכנס כהן גדול לפני ולפנים ביום הכפורים וכדמפרש בסדר יומא [נ''א ע''ב] כורך ונכנס ושני פרכות היו על אותן פרכות בעלית בית קדש הקדשים ואותן ד' פרכות שמבדילות היו תחת בנין ומקדשי בדק הבית נוטלין שכרן והא דאמרינן במסכת מדות [פ''ב מ''ו] י''ג השתחויות היו שם כנגד י''ג שערים שהיו בעזרה שער העליון שער הדלק כו' שערים גדולים לא היו אלא שבע' בלבד אלא ששה פספסים קטנים היו שם שנים בצידי שער ניקנור במזרח וב' בדרום וב' בצפון ובהנהו פספסין איידי דקטנים היו לא היו שם פרכו' וכשאדם היה רוצה לילך בדרך אותן י''ג שערים היה מחזיר פניו למקדש ומשתחוה פשפשין פושטירו''ש. רש''י במהדורא קמא. 
<h3>[שיטה מקובצת — כתובות]</h3>
------
אמה טרקסין, וכ' אמה בית קדש הקדשים — פי' טרקסין לשון יוני פנים וחוץ כלומר מספקא להו אי כלפנים אי כלחוץ וכך מפורש בירושלמי (כלאים פ''ח ה''ה). [הערוך ערך טרקסין]. כותל ההיכל שש, והתא שש, וכותל התא חמש. [הערוך ערך תאגא]. הוא היה נקרא בית החליפות, ששם גונזים את הסכינין. 
<h3>[הערוך ערך חלףגא]</h3>
------
[יומא נ''ב ע''א] אמה טרקסין וכ' אמה בית קדש הקדשים — פירוש טרקסין לשון יוני פנים וחוץ כלומר מספקא להו אי כלפנים אי כלחוץ וכך מפורש בירושלמי. 
<h3>[הערוך ערך טרקסין]</h3>
------
בבית ראשון היה כותל מבדיל בין הקדש ובין קדש הקדשים. עביו אמה. וכיון שבנו בית שני, נסתפק להם אם עובי הכותל היה ממדת הקדש, או ממדת קדש הקדשים, לפיכך עשו קדש הקדשים עשרים אמה תמימות, ועשו הקדש ארבעים אמה תמימות, והניחו אמה תמימה, בין הקדש ובין קדש קדשים. ולא בנו כותל בבית שני, אלא עשו שתי פרוכות. אחת מצד קדש הקדשים, ואחת מצד הקדש, ביניהן אמה כנגד עובי הכותל שהיה בראשון. אבל במקדש ראשון, לא היתה שם אלא פרכת אחת בלבד, שנאמר והבדילה הפרכת לכם בין הקדש ובין קדש הקדשים. לר''ם. 
<h3>[הבתים — שערי בית המקדש שער שלישי]</h3>
------
אמה טרקסין. היא מחיצה המבדלת בין ההיכל ובין קדש הקדשים והיא היתה מחיצת אבנים בבית ראשון ובבית שני שהיה גבוה יותר מהראשון ולא היה יכול לעמוד בנין רוחב אמה ולהוסיף על הבנין א''א עשו ב' פרוכות וביניהן אמה ונקרא טרקסין על שסוגרו בעד הלוחות שנתנו בסיני לשון טרוקי גלי [ברכות כ''ח ע''א]. מן הצפון לדרום. כותל ההיכל ו' והתא ו' כנגד תא האמצעי שהיה ו' קחשיב כותל ההיכל שהיה ו' כדפרשתי לעיל. ובית הורדת מים ג'. היה מקום שמי נפתוח נמשכין דרך שמאל שם בצנורות ועלו לים שעשה שלמה לבית הטבילה. בית החליפות. אותו העודף נקרא חליפות. מאחוריו. לצד מערב כי היו שם חלונות וגנזו בהן הסכינין וכתיב בעזרא [א' ט'] מחלפים תשעה ועשרים והיינו בנין צר מאחוריו ע' ורחבה מלפניו ק'. 
<h3>[פירוש הרא''ש]</h3>
------
מ''ז. טרקסין, עיין בערך טרקסין אות ט' ובפ''ח דכלאים ה' ה'. 
<h3>[שיטה מקובצת]</h3>
------
ר''מ מ''ז. ד''ה והכותל המבדיל וכו', מכפורים. נ''א מקדושין [לא נמצא בקדושין וצ''ע. חשק שלמה]. 
<h3>[שיטה מקובצת]</h3>
------
[ב''ב ס''א ע''א] כותל ההיכל שש והתא שש וכותל התא חמש. הרבה ראיתי שנדחק רבי' יצחק בתוספותיו על זה, דהכא [מדות פ''ד מ''ד] תנן התחתונה חמש ורובד שש, והכא תנן והתא שש, והנכון בעיני לפרש שעובי כותלו של היכל לכל צד היה שש אמות, ולמטה בשיעור גובה התא התחתונה היו בונים בצדו כותל עוביו אמה וסומכין אותו אצל עוביו של כותל ההיכל כדי להניח שם ראשי הקורות של תקרת התא התחתונה, ולא היתה נחשבת אותה האמה לחשבון עביו של כותל ההיכל מפני שלא היתה אותה האמה מתחלת היסוד אלא על הארץ היו בונים אותה עד התקרה, הילכך אינה מתחשבת בכלל עובי כותל ההיכל שיאמר כותל ההיכל שבע אלא שש, ומתחשבת בכלל התא מפני שבתוך חלל התא היא בנויה, ומש''ה תני והתא שש, האויר שהי' ה' אמות ואותה האמה שהיתה בנויה בתוכה לסבול ראשי קורות התקרה, ומתקרת התחתונה ועד התקרה האמצעית הי' כותלו של היכל שש, וכנס אמה אחת כדי להניח שם ראשי הקורות של תקרה אמצעית, ומהתקרה האמצעית ועד תקרת העליונה הי' כותלו של היכל חמש וכנס עוד אמה אחת כדי להניח שם ראשי הקורות של התקרה העליונה, ומהתקרה העליונה ולמעלה הי' כותלו של היכל ד' אמות. 
<h3>[תוספות רי''ד — ב''ב מהדורא תליתאה]</h3>
------
[ב''ב ס''א ע''א] ואב''א מהכא כותל ההיכל שש והתא שש וכותלי התא חמש. א''ת היכי קתני התא שש, והלא במקום שהיה כותל ההיכל שש דהיינו בתחילת הכותל סמוך לקרקע לא היה התא אלא חמש, שהרי היציע התחתונה חמש באמה רחבה, דהא דקתני כותל ההיכל שש, עובי הכותל אצל הקרקע קא חשיב, דהך מתני' גבי מידת הקרקע דכל בית המקדש קתני לה, ומודד והולך, שההיכל מאה אמה, כותל האולם חמש והאולם אחת עשרה, כותל ההיכל שש וההיכל ארבעים אמה טרקסין ובית קדשי הקדשים עשרים אמה, וכותל ההיכל שש והתא שש וכותל התא חמש. י''ל לעולם מדקתני כותל ההיכל שש, עביו של היכל שכנגד היציע התיכונה קא חשיב, וכשאתה מגיע אצל מידת עובי הכותל אצל הקרקע, אתה מוצא אותה מדה בעצמה בין עובי הכותל אצל הקרקע והתא, דכיון דעובי הכותל כנגד היציע התיכונה שש הרי עביו קודם שבנה אמה שבע, והיציע התחתונה חמש במדת כותל ההיכל כנגד היציע התיכונה, ולא נקט מדת הכותל כנגד היציע התחתונה, משום דתנא גבי כותל מזרחי של היכל כותל ההיכל שש, וניחא לי' למנקט נמי בכותל מערבי שש, ולפי' היו עוביו של כותל מערבי בתחילתו שבע, אע''פ שהכותל מזרחי לא הי' אלא שש, מפני שהיה סופו לכנוס, כן פי' רבנו יצחק זצ''ל. 
<h3>[חדושי רבינו יונה — ב''ב]</h3>
------
האולם עודף עליו חמש עשרה אמה וכו'. וכתב רד''ק ז''ל בפירושו לספר יחזקאל [מ''א י''ב] בפסוק והבנין אשר אל פני הגזרה, ומה שאמר שהאולם עודף על ההיכל ט''ו אמה מכאן וט''ו אמה מכאן, לא שחללו של אולם רחב מחללו של היכל, אלא בית החליפות מחובר לאולם מכאן ומכאן. ע''כ. 
<h3>[מלאכת שלמה]</h3>
------
[יומא ל''ו ע''א] מאן שמעת ליה דאמ' בין האולם ולמזבח חשיב צפון, דקתני פר היה עומד בין האולם ולמזבח ובמקום וידוי שם היה נשחט, ואי לאו דחשיב צפון לא הוה נשחט להתם דכולהו חטאות טעונות צפון. ועד כותל העזרה, צפונית כנגד כל אורך צפוני של מזבח הוי צפון אבל טפי מאורך דמזבח לא הוה צפון, דצפונו של מזבח בענן והאי לא הוי צפונו. אף בין האולם ולמזבח, אע''ג דלא צפונו של מזבח צפון הוי, דלא בענן צפונו של מזבח אלא אפי' צפון העזרה ומקום קדוש הוי. בית החילפות, כדתנן (בתמיד) [במדות פ''ד מ''ז], והאולם עודף על ההיכל ט''ו אמה מן הצפון וט''ו אמה מן הדרום הוא היה נקרא בית החלפות ששם גונזין את הסכינין. ולפנים, ממנו בהיכל, שפסול לשחוט שם דלא הוי צפון לעניין עבודה. 
<h3>[פירוש רבינו אליקים — יומא]</h3>
------
[יומא ל''ו ע''א] אבל מבית החליפות ולפנים — פירוש ואותן כלפי דרום נקרא בית החליפות ששם מצניעין סכיניהן והכל מודים שדרום הוא ופסול לגבי שחיטת חטאת. 
<h3>[הערוך ערך בית חלף]</h3>
------
[יומא ל''ו ע''א] אבל מן החליפות ולפנים הכל מודים שפסול. פי' החליפות הוא האויר שיש בין כותל האולם לכותל העזרה שרוחב העזרה היתה קל''ה אמה וכותל האולם הי' מאה אמה נשארו לעזרה ל''ה אמה הן חציין לצפון וחציין לדרום הרי מכותל האולם הצפוני ועד כותל העזרה היו י''ז אמות וחצי ואותן י''ז אמות וחצי ברוחב ה' אמות שהי' עובי של כותל האולם נקראין בית החליפות שהי' אויר ומהן ולפנים לצד ההיכל נקרא מן החליפות ולפנים אבל הכ''ב אמות שבין האולם ולמזבח עד כותל העזרה הצפוני נקרא צפון לר''א בר''ש. 
<h3>[תוספות רי''ד — יומא]</h3>
------
[יומא ל''ו ע''א] אבל מן החליפות ולפנים. פירש רש''י רוחב האולם עודף על רוחב ההיכל חמש עשרה אמה לצפון וכנגדו לדרום. ופירש רבינו שמעיה דרוחב ההיכל דקאמר היינו על רוחב ההיכל וכותליו והתאים וכתליו ומסיד מצפון ומדרום. הכל עולה שבעים אמה, והעודף חמש עשרה אמה לצפון וכן לדרום מאה אמה. 
<h3>[תוספות רבינו פרץ — יומא]</h3>
------
<h2> פ''ה מ''א.</h2>
[סוכה נ''ב ע''ב] ומנרות של זהב היו שם וספלים של זהב בראשיהם של מנורו' ועל כל מנורה היו ד' ספלים [וד' סולמות על כל מנורה לד' רוחותיה] וארבעה ילדים מבחורי כהונה היו עולין באותן הסולמות כל אחד יעלה בסולמו והיו מטילין שמן על כל ספל וספל כל אחד שופך בספל שלו. תנא גובהה של מנורה חמשים אמה. ובירושלמ' [ה''ב] גרסינ' בר קפרא אמ' גובהן מאה אמה, והא דתני כל דתלי [מאה] אמין בעי בסיס תלתין ותלת וסולמא מיכן ותלתין ותלת מיכן ותלתין ותלת מיכן, והא תנינן כל העזרה (ארוך) היה אורך מאה ושמונים ושבע על רוחב מאה ושלשים וחמש, ושתי מנורות צריכות ל''ג מיכן ול''ג מיכן, הרי ס''ו למנור' אחת וס''ו למנורה אחת, הרי קל''ב, ומה נשאר בעזרה ג' אמות בלבד שעזרת נשים היתה אורך קל''ה על רוחב קל''ה, ואנה היו עומדין האנשים וגם מקום המנורות, ומהדר אשכחן תני מקומן מעשה ניסים. 
<h3>[פסקי הרי''ד — סוכה]</h3>
------
כל העזרה היתה בין המזרח למערב מאה ושמנים ושבע כיצד מקום דריסת רגלי ישראל אחת עשרה אמה מקום דריסת רגלי הכהנים אחת עשרה אמה, המזבח שלשים ושתים אמה בין האולם ולמזבח עשרים ושתים אמה ההיכל מאה אמה ואחת עשרה אמה לאחורי בית הכפורת (פ''ה מ''א). לשון זה פרש''י במסכת יומא (ט''ז ב' ד''ה רובא ע''ש) מן הצפון לדרום היתה מאה שלשים וחמש אמה כיצד מכותל צפונית לננסין שמנה אמות, והם עמודים נמוכים התקועים בארץ ואונקליות של ברזל קבועים בהם שבהן תולין הבהמה להפשיט (מדות פ''ג מ''ה), ומן הננסין לשולחנות ארבע הרי י''ב ומקום השלחנות זו אצל זו אינו פחות מארבע והם היו שמנה שלחנות כדתנן בשקלים (פ''ו ה''ג) נתונות ארבע בראש ארבע נמצאו ארבע זו אצל זו ברוחב הרי שש עשרה ומשם לטבעות ארבע הרי עשרים ומקום הטבעות עשרים וארבע ומן הטבעות למזבח שמנה הרי חמשים ושתים והכבש והמזבח ששים ושתים הרי מאה וארבע עשרה נשארו עשרים ואחת חלקהו חציו למקום הננסין וחציו בין כבש לכותל ולא הוצרך לפרש רוחב השולחנות במשנה לפי שנתפרשו בספר יחזקאל ע''כ דבריו. מכותל צפוני של עזרה עד כותל המזבח וכנגדו מכותל האולם עד כותל מזרחי של עזרה שהוא אורך ששה ושבעים, כל המרובע הזה הוא הנקרא צפון והוא המקום ששוחטין בו קדשי הקדשים (רמב''ם שם פ''ה הל' ט''ו—ט''ז). ששה לשכות היו בעזרת ישראל שלש בצפון ושלש בדרום שבדרום לשכת המלח, לשכת הפרוה, לשכת המדיחין, לשכת המלח ששם היו נותנין מלח לקרבן, לשכת הפרוה ששם היו מולחין עורות קדשים ועל גגה הייתה הטבילה לכהן גדול ביום הכפורים, לשכת המדיחין שם היו מדיחים קרבי קדשים ומשם מסיבה עולה לגג בית הפרוה, והשלש שבצפון לשכת הגזית, ולשכת הגולה, ולשכת העץ, לשכת הגזית ששם סנהדרי גדולה יושבת, וחציה היה קדש וחציה היה חול ולה שני פתחים אחד לקדש ואחד לחול ובחצי של חול היו סנהדרין יושבים כך המסקנא בפ''ב דיומא (כ''ה א'), לשכת הגולה שם היה בור הגולה שממלאין ממנו בגלגל ומשם היו מספיקין מים לכל העזרה, לשכת העץ אמר ר' אליעזר בן יעקב (מדות פ''ה מ''ד) שכחתי מה שהיתה משמשת אבא שאול אומר לשכת כהן גדול היתה והיא היתה אחורי שתיהן וגג שלשתן שוה, ואותה לשכת העץ היא הנקראת במסכת יומא בפרק קמא (ב' א') לשכת פרהדרין (ע''פ לשון רמב''ם שם הי''ז), או שמא היתה לשכת בית אבטינס ולשכת פרהדרין הייתה בדרום כי בזה מסופק התלמוד ביומא (י''ט, א'). 
<h3>[סמ''ג עשין סימן קס''ג]</h3>
------
אורך העזרה מן המזרח למערב מאה ושמנים ושבע. וזהו חשבונם מכותל מערבי של עזרה עד כותל ההיכל אחת עשרה אמה. ואורך ההיכל כולו מאה אמה. בין האולם ולמזבח עשרים ושתים אמה, והמזבח שלשים ושתים. מקום דריסת רגלי הכהנים והוא הנקרא עזרת כהנים, אחת עשרה אמה, מקום דריסת רגלי ישראל אחת עשרה אמה, והיא הנקראת עזרת ישראל, ורוחב העזרה מן הצפון לדרום מאה ושלשים וחמש, וזהו חשבונם. מכותל צפוני עד בית המטבחיים [שמונה אמות, בית המטבחיים] שתים עשרה אמות ומחצה, ושם תולין ומפשטין את הקדשים. ובצדו מקום השולחנות שמנה אמות, ובו שולחנות של שייש שמניחין עליהם הנתחים, ומדיחין את הבשר לבשלו. ושמנה שולחנות היו, ובצד מקום השולחנות מקום הטבעות ארבעה ועשרים אמה, ושם שוחטים את הקדשים, ובין הטבעות ולמזבח שמנה אמות. 
<h3>[הבתים — שערי בית המקדש שער שני]</h3>
------
הפרק החמישי בענין כלל העזרה והוא שאמר כל העזרה ר''ל מתחלת עזרת ישראל ואילך קפ''ז אמות אורך על רחב אמה קל''ה וכיצד אתה מפרנס את הארך מקום דריסת רגלי ישראל י''א אמה מקום דריסת רגלי הכהנים י''א אמה המזבח ל''ב ומשפה מערבית של מזבח עד האולם כ''ב, ארכו של היכל ק' אמה עם כותל אולם וחללו של היכל ואמה טרקסין ובית קדשי הקדשים וכבר ביארנו בראשון של יומא האיך ארך ההיכל מתפרנס לק' אמה והוא שכותל האולם חמש ואולם והוא כיפה המתרחבת מכיפת הפתח ולפנים י''א אמה הרי י''ו וכותל ההיכל ו' הרי כ''ב ואורך ההיכל מ' אמה הרי ס''ב ואמה טרקסין הרי ס''ג ובית קדשי הקדשים כ' אמה הרי פ''ג וכותל בית קדשי הקדשים ו' אמות הרי פ''ט וחלל התא שאחריו ה' אמות הרי צ''ד וכותל התא ו' אמות הרי ק' אמה וע''ו שהיו בידך הרי קע''ו ומכותל זה של תא עד כותל מערבי של עזרה י''א אמות אויר והוא אחורי הכפרת הרי קפ''ז ממזרח למערב. 
<h3>[חדושי המאירי]</h3>
------
כל העזרה. הנקראת מחנה שכינה טמא חייב עליה כרת. 
<h3>[פירוש הרא''ש]</h3>
------
אי זהו צפון, מקירו של מזבח צפוני ועד כותל העזרה צפוני (ואף) כנגד המזבח דברי רבי יוסי ברבי יהודה, רבי אלעזר ברבי שמעון מוסיף אף מכנגד בין האולם ולמזבח ועד כותל העזרה צפוני, רבי מוסיף אף מכנגד מקום דריסת רגלי ישראל, ואף מכנגד מקום דריסת רגלי הכהנים, ועד כותל העזרה צפוני, אבל מכנגד בית החלפות ולפנים הכל מודים שהוא פסול. [תורת כהנים ויקרא דבורא דנדבה פ''ז ה''ב]. איזהו צפון מקיר מזבח צפוני כו' לענין שחיטת קדשי קדשים וקבול דמן קאמר הצריכין צפון. ר' אלעזר בר' שמעון אף בין האולם ולמזבח שהוא במערב' של מזבח ור' מוסיף אף אדר' אלעזר בר' שמעון אף מקום דריסת רגלי ישראל שהוא לעבר מקום דריסת רגלי כהנים במזרחו של מזבח שהן עשרים ושתים אמה מן המזבח עד שער העזרה שבמזרח כדתנן בפרק אחרון דמדות [מ''א] מקום דריסת ישראל י''א אמה מקום דריסת הכהנים י''א אמה המזבח שלשי' ושתים כו'. אבל מכנגד בית החלפות ולפנים הכל מודים שהוא פסול תאים שבצפון אולם ובדרומו קורא בית החלפות ששם גונזים הסכינים. ולפני[ם מ]בית החלפות לצד צפון פסול שם לשחיטת קדשי קדשים דהתם לא מיתחמי מזבח ולא קרינא ביה על ירך המזבח אע''פ שבפ' איזהו מקומן [נ''ו ע''א] מכשר שם לשחיטת קדשים קלים (ו)היינו משום דלא כתיב בהו ירך המזבח והא ברייתא מייתי לה בפ' קדשי קדשים [לפנינו כ' ע''א] ובפ' אמר להם הממונה [ל''ו ע''א]. 
<h3>[פירוש ר''ש משאנ''ץ]</h3>
------
[יומא ט''ז ע''ב] נמצא מזבח מכוון כנגד היכל וכתליו, דמזבח ל''ב אמה ורוחב ההיכל כ' אמה, דכת' והבית עשרים אמה ארכו ועשרים רחבו, וכתלים דהיכל דצפון ודרום עוביין ו' ו' דכת' והתא עובי ו', הרי היכל וכותליו ל''ב אמה וכנגדן עומד המזבח, וכיון דאמ' ר' יהו' דמזבח כנגד פתח קאי איסתתם לה פתח עזרה, די''ב מעלות מפתח העזרה גדולה לעזרת נשים וט''ו מעלות מעזרת נשים לעזרת יש' דקאי מזבח בגויה הרי י''ג אמות וחצי, וי' אמות דגובהא דמזבח איסתתם ליה פתח עזרה, ולהכי בענן כותל נמוך. ה''ג אמרי אי ס''ד מידות ר' יהו' היא תיובתא היא, כלומ' ומי מצית אמרת מידות ר' יהו' היא, דאמ' מזבח באמצע עזרה הוא. והתנן, במסכת מידות [פ''ה מ''א] כל העזרה וכול', כיצד היתה אורך קפ''ז מקום דריסת רגלי יש', דהיינו עזרת יש' י''א אמה כדאמרי' לעיל ועזרת יש' רוחב י''א וכן עזרת כהנים היכל מאה עם אולם ועם בית קדשי הקדשים וקמפרש היכי דמי רוחב קל''ה. לטבעות, טבעות היו תחובין ברצפה שבהן מכניסין ראש הבהמה בשעת שחיטה כדי שיוכל מיד לשוחטה, דכת' ושחט אחד ולא שתים. שולחנות, שעליהן מפשיטין ומנתחין את הקרבנות. ננסין, יתידות ותחובין בהן מסמרות ותולין בהן הנתחים כעין אותן של קצבים. טבעות ושולחנות וננסות היו בצפון אבל כבש היה לדרום, הרי לך ק''י אמות, ואותן כ''ה אמות שנשתיירו ברוחב העזרה שלא נחשבו עדיין, הרי הן מן הכבש לכותל, ומקום הננסין דלא חשיב להו תנא בהדי הנך קמאי י''ג אמה מקום הננסין וי''ב אמה לדרום בין כבש לכותל. רובא דמזבח בדרום קאי, דמכותל דרום לכבש י''ב וכבש גופיה ל' היינו מ''ב, (ופלגו) [ופלגא] דעזרה ברוחבה ס''ז אמות ומחצה אשתכח דכ''ה אמות דמזבח קיימין בדרום ולא קאי ממזבח בצפון אלא ק' אמות, והילכך רובה בדרום קאי. 
<h3>[פירוש רבינו אליקים — יומא]</h3>
------
אחת עשרה אמה המזבח שלשים ושתים, [צ''ל] אחת עשרה אמה והמזבח שלשים ושתים. עשרים ושתים אמה החיל ק' אמה, [צ''ל] עשרים ושתים אמה ההיכל מאה אמה, תיבת החיל נמחק. 
<h3>[שיטה מקובצת]</h3>
------
<h2> פ''ה מ''ב.</h2>
ואתה צריך עכשו לפרנס רחב העזרה לקל''ה אמה וזהו חשבונם הכבש והמזבח ס''ב פי' צריך שתדע שלא מנה בכאן י''ב אמה וחצי שמכותל דרומי עד הכבש כדי להיות אויר בין הכותל לכבש עד שיעלו שם בריוח והכבש ל' והמזבח ל''ב הרי ע''ד וחצי ונמצא המזבח שפתו הצפונית לסוף ז' אמות של חצי רוחב הצפוני ונשארו עד כותל דרומי ס' וחצי וזהו חשבונם בין שפת המזבח הצפונית לטבעות ח' אמות מקום הטבעות כ''ד הרי ל''ב בין הטבעות לשלחנות ד' הרי ל''ו מן השלחנות לננסים ד' הרי מ' מן הננסים לכותל העזרה ח' הרי מ''ח ומקום הננסים י''ב וחצי הרי ס' וחצי ומה שאמר המותר בין הכבש לכותל העזרה ומקום הננסים הוא מה שביארנו בצד הדרומי שלא הזכיר הריוח שבין כותל דרומי לכבש וכן לא הזכיר כאן בפרט שיעור מקום הננסים ואמר שהמותר שלא הוזכר הוא התחום שבין כותל הדרומי לכבש והתחום של מקום הננסים על הדרך שביארנו ובראשון של יומא ביארנו שמועה זו והוספנו בה עוד על אי זה צד ההיכל מתפרנס לרחבו למאה אמה הכל כמו שכתבנו שם. 
<h3>[חדושי המאירי]</h3>
------
הכבש והמזבח ס''ב. אע''פ שהמזבח היה ל''ב והכבש היה ל''ב בשטח הקרקע לא היו אוכלים אלא ס''ב כי ב' אמות של הכבש היו פורחות כנגד אמה של יסוד ואמה סובב. מן השולחנות לננסין הן ד'. שולחנות של שיש ששנינו בתמיד [ל''א ע''ב] שעליהן היו מדיחין את הקרביים והא דתנן בתמיד פרק לא היו כופתין [שם] הקרביים מדיחין אותן ג' פעמים במעוטן על שולחנות של שיש שבין העמודים והכא תנן שהיו רחוקים מן הננסין ד' צ''ל שאחרים היו א''נ האי בין העמודים לאו דוקא וקרי ליה שפיר בין העמודים אע''פ שרחוקים ממנו ומיהא הא תנן בפירקין דלעיל ובתמיד פ' אמר להם הממונה [ל' ע''ב] שבהן תולין ומפשיטין על שולחנות של שיש שבין העמודים צ''ל דאחרים היו דא''א שתהא הבהמה תלויה באונקלאות ומגעת לשולחנות הרחוקים ד' אמות מן הננסים ותימה דלא חשיב מקום השולחנות ורש''י ז''ל תירץ בפ''קא) דלא צריך למיתני דהדבר מפורש ביחזקאל [מ'] דאמה וחצי ארך כל א' ורחב כל א'. והנותר. ב)מקום לה' היה בין הכבש ולכותל ומקום הננסים וגם מקום השולחנות. [פירוש הרא''ש]. א) [צ''ל בפ''ק דיומא ט''ז ע''ב]. ב) [נ''ל שצ''ל מקל''ה היה כו' ופירושו מקל''ה של רוחב העזרה ועי' רש''י יומא ט''ז ע''ב ד''ה רובא]. 
<h3>[חשק שלמה על פי' הרא''ש]</h3>
------
מ''ב. וחמש מן הכבש ולמזבח ששים ושתים, [צ''ל] וחמש הכבש והמזבח ששים ושתים, תיבת מן אות ל' נמחק. ארבעה מן הננסין, [צ''ל] ארבעה ומן הננסין. 
<h3>[שיטה מקובצת]</h3>
------
[יומא ל''ז ע''א] מתני'. בא לו למזרח העזרה לצפון המזבח, הסגן מימינו וראש בית אב משמאלו. ושם שני שעירים, וקלפי היתה שם ובה שני גורלות, שלאשכרוע היו ועשאן בן גמלא שלזהב, ומזכירין אתו לשבח. פי' לאחר שהתוודה וידוי ראשון על הפר היה [עליו] להגריל על שני השעירים, ובא לו בין האולם ולמזבח שעמד שם בעת הוידוי, ויצא למזרח העזרה ועמד לצפון המזבח שהיו שם השעירים במקום הכשר לשחיטה. ומדקדק בגמ', מדקתני לצפון המזבח, מכלל דמזבח לאו בצפון קאי. פי' העזרה היתה רחבה קל''ה אמה, חציה היתה צפון וחציה היתה דרום, ס''ז אמות וחצי היה צפון וס''ז אמות וחצי היה דרום, וכל המזבח היה עומד בס''ז אמות דרומית, ובצפוניות לא היה מן המזבח כלום, ומשו' הכי לצפון המזבח, דכנגד המזבח לא היה רשיי לשחוט דכוליה קאי בדרום, ורישא דתני פר היה עומד בין האולם ולמזבח תני בבין האולם ולמזבח, (שהיו) [שהרי] כל המזבח היה בדרום, ולא יתכן שיעמוד הפר בין האולם ולמזבח. 
<h3>[פסקי הרי''ד — יומא]</h3>
------
[יומא ס''ב ע''ב] של שחר היה נשחט על קרן צפונית מערבית פי' המורה על קרן צפונית מערבית של מזבח משום דקדשי קדשים שחיטתן על ירך המזבח צפונה ושם הי' בית המטבחים כו' ואינו נ''ל דכיון דכולהו טבעות קיימי בצפון מזבח מה לו צפונית מערבית היה לו לומר על קרן מערבית דהא כולהו לצפון המזבח קיימי אלא ודאי האי דתני על קרן מערבית צפונית על מקום הטבעות קאי שהי' כטבלה מרובעת כ''ד אמות על כ''ד אמות או כ''ד אמות על ל''ב אמות באורך המזבח ומן המזבח לצד צפון היו כ''ד אמות כדתנן במדות ובקרן מערבית צפונית של מקום הטבעות הי' שוחט למה כדי שיתרחק מן המזבח מפני שצל המזבח הי' מושך בבקר ולא הי' בא כנגד השמש מש''ה הי' מרחיק מן המזבח ככל מה שיכול ולא הי' שוחט בטבעות הקבועות למזבח. 
<h3>[תוספות רי''ד — יומא]</h3>
------
[יומא ט''ז ע''ב] מן המזבח לטבעות. פ' אלו הטבעות לבית המטבחים ובית המטבחים היה לצפונו של מזבח כאשר מפורש במס' מדות. רובא דמזבח בדרום קאי. פ' כי תמצא ממנו י''ט וחצי בדרום וי''ב וחצי בצפון נמצא קרוב לדרום ואי קשיא לך הא דתנן שבית המטבח' היה לצפונו של מזבח שנמצא רוב המזבח בצפון לא קשיא דצפונו של מזבח הוא דרומו של עולם ודרומו של מזבח הוא צפונו של עולם. 
<h3>[פירוש קדמון — יומא]</h3>
------
מן השלחנות לננסים ד' — פירוש עמודים קצרים. 
<h3>[הערוך ערך ננס]</h3>
------
<h2> פ''ה מ''ג.</h2>
שש לשכות היו [ב]עזרה שלש בצפון ושלש בדרום, שבצפון לשכת המלח, לשכת הפרוה, לשכת המדיחין. לשכת הפרוה, נקראת על שם איש אחד מגושי כמו פרוה שחתר בקיר העזרה בלשכה זו כדי לראות העבודה שהיה עושה כהן גדול ביום הכפורים, והרגישו בו והרגוהו, ונקרא על שמו לשכת בית הפרוה, לשכת המלח שם היו נותנין מלח לקרבן. לשכת הפרוה שם (מושחין) [מולחין] עורות הקדשים על גגה היתה בית הטבילה לכהן גדול ביום הכפורים לשכת המדיחין, שם מדיחין קדשי קדשים, ומשם מסבה עולה לגג בית הפרוה. ושבדרום, לשכת העץ ולשכת הגולה, ולשכת הגזית. לשכת הגולה, שם היה בור הגולה, והגלגל נתון עליו, ומשם מעלין מים לכל העזרה. לשכת הגזית. שם היתה סנהדרי גדולה יושבת וחציה היה קדש וחציה חול, ולה שני פתחים אחד לקדש ואחד לחול, ששם היו סנהדרין יושבין שאין להם רשות לישיבה בחציה של קדש, שאין ישיבה בעזרת אלא למלכי בית דוד בלבד. לשכת העץ היתה אחר שתיהן, והיא היתה לשכת כהן גדול, והיא הנקראת לשכת פרהדרין, וגג שלשתם שוה פרהדרין, הוא שם, נאמר על הממונין על השוקים מתחדשין בכל שנה, ובימי מלכי בית חשמונאי היו מעמידין כהן גדול על ידי ממון, ולעונש רשעם היו מתים תוך שנתם, ומתחדש כהן גדול בכל שנה ושנה, והכהן המתחדש היה מחדש בנין של נוי בלשכה זו, ומפני זה נקרא לשכת פרהדרין. 
<h3>[הבתים — שערי בית המקדש שער שני]</h3>
------
המשנה השנית שש לשכות היו בעזרה שלש בצפון ושלש בדרום את שבדרום לשכת המלח והיא שבה נותנין מלח לקרבן שניה לשכת הפרוה והוא שם אדם שחתר פעם אחת בקיר העזרה בלשכה כדי לראות העבודה ונעשה להם נס ומת לשם ונקראת לשכת הפרוה על שמו ושם היו מולחין עורות קדשים ועל גגה היה בית הטבילה לכהן גדול ביום הכפורים טבילה ראשונה שהיתה בחול והיו מימיו באים מעין עיטם שלשית לשכת המדיחים קרבי קדשים וששם יש (סוכה) [מסבה] הנקראת לול עולה לגג בית הפרוה ואת שבצפון לשכת גזית שבה סנהדרין יושבים חציה בקדש וחציה בחול ופתוחה בחול מכאן ובקדש מכאן ובחציה של חול היו סנהדרין יושבין וביאר בסמוך שהיו דנין את הכהנה וכהן שנמצא בו פסול לובש שחורים ומתעטף שחורים ויוצא והולך לו ואת שלא נמצא בו פסול לובש לבנים ומתעטף לבנים ונכנס ומשמש עם אחיו הכהנים ויום טוב היו עושין כשלא נמצא בהם פסול וכך היו אומרים ברוך המקום ברוך הוא שלא נמצא פסול בזרעו של אהרן. 
<h3>[חדושי המאירי]</h3>
------
מ''ג. שבצפון לשכת, [צ''ל] שבדרום לשכת, תיבת שבצפון נמחק. עורות קדשים ועל כו' בית הטבילה לכהן, [צ''ל] עורות הקדשים ועל כו' בית (ה)טבילה לכהן, (אות ה' נמחק). ששם היו מדיחין קרבי הקדשים, [צ''ל] שם היו מדיחין קרבי קדשים, אות ש' ה' נמחק. 
<h3>[שיטה מקובצת]</h3>
------
לשכות בית הפרוה. ביומא [ל''ה ע''א] מפרש מאי פרוה אמגושא פרש''י אדם מכשף עשאה וישראל הוה וכו' כדכתיב [עזרא ד'] לא לכם [ולנו] לבנות בית ור''ח פי' שהיה מכשף אחד שעלה בדעתו לראות [עבודת] כה''ג ביוה''כ בשעה שהקטיר קטורת ועשה מחילות מירושלים להר הבית ומצאוהו בלשכת בית הפרוה והרגוהו שם והיה שמו פרוה. 
<h3>[פירוש הרא''ש]</h3>
------
[יומא י''ט ע''א] הפרוה, בפרק אמ' להם הממונה [ל''ה ע''א] מפר' מאי פרוה, ועל גגה של לישכת בית הפרוה היתה בית הטבילה לכהן גדול ביום הכיפו' דח' טבילות היה עושה בו ביום וארבע מהן היה עושה שם כדלקמ', ומביאין לו שם מים חיים בצינורות שהן קולחין שם על ידי..., ולפיכך היה טובל שם ולא היה טובל בשער המים היכא דעביד טבילה כל ז' ימים מש' דבעינן שלא יצא חוץ מקדושה. ומשם, מלישכת המדיחין. מסיבה עולה, דרך קטן שעולה לגג בית הפרוה, שדרך אותה מסיבה היו מביאין מים ללישכת המדיחין שהיו מדיחין (מהן) [בהן] קרבי קדשים. לשכת הגולה, שם היה בירה גדולה והגלגל נתון עליו ומשם מספק מים לכל העזרה. לשכת הגזית, שם היה סנהדרין גדולה של יש', היתה אחורי שתיהן, אלמא דלישכה אחת של כהן גדול היתה בצפון אבל לא ידעי' אי לשכת בית אבטינס אי לשכת פרהדרין. וגג שלשתן, של אילו לשכות שוה. שער הדלק, שבה מכניסין אש מן ההדיוט על גבי המזבח, שאע''פ שהאש יורדת מן השמים מצוה להביא מן ההדיוט דכת' ונתנו בני אהרן הכהנים אש על המזבח. שער הקרבן, שכל מי שהיה מחויב קרבן היה מביאו דרך אותו שער. שער המים, שהיה עושה טבילה ו' קידושין שהיה מקדש ידיו ורגליו בו ביום ביום הכיפור', וכולן הטבילות בקודש בלישכת הפרוה שבעזרה חוץ מזו מן הראשונה שהיה עושה שחרית סמוך כשהיה נפנה, מש' דקודם שנכנס בקודש יכול לעשות טבילה בחול, אבל משנכנס בקודש לא (יהא) [היה] יכול לעשות טבילה אלא בקודש, ואחת שהיה עושה במוצאי יום הכיפור' לאחר כל עבודתו והיינו חוץ מזו. על גבי שער המים, על שער ממש מבחוץ לעזרה. ובצד לשכתו, של כהן גדול היתה שער המים, והיינו אחת בדרום ואשכחן דאחת בצפון ואחת בדרום. 
<h3>[פירוש רבינו אליקים — יומא]</h3>
------
[יומא י''ט ע''א] ועל גגה היתה בית טבילה לכוהן גדול. ובנין לא חשיב כצינור שחקקו ולבסוף קבעו. ומשם מסיבה עולה לגג בית הפרוה. יש לומ' כדי להעלות כוהן גדול לשם לטבילה, אינמי יש לומ' כדי להביא מים להדיח קרבי קדשים. אבא שאול אומ' לשכת כוהן גדול היתה שם כול'. איכא למימ' דלפרש אתא מה שאמ' ר' אל[י]עזר שכחתי מה היתה משמשת, ואיכא למימ' דלישכה אחרת קא אמ', ומדמסיק וגג שלשתן שוה, משמ' טפי דלפרש אתא. 
<h3>[תוספות ר''י הלבן — יומא]</h3>
------
[סוטה מ''א ע''ב] ובתוס' צרפת מקשים בשם ה''ר אלחנן בן ה''ר יצחק ז''ל אהא דקתני במסכת סוטה פרק אלו נאמרין. בשמיני במוצאי שביעית עושין לו בימה של עץ ויושב עליה, שנאמר מקץ וכו', עד אגריפס המלך עמד וקבל מעומד, ופריך בגמ' עומד מכלל דיושב, והא אמר מר אין ישיבה וכו', ומוקי לה בעזרת נשים, דמאי קושיא ה''ל למימר דכשהיה יושב על הבימה היתה עשויה כמו גג גבוה הרבה, ואמר רב (פפא), בפרק כיצד צולין דגגין ועליות לא נתקדשו, והרי היה יכול בטוב לישב שם. ותירץ בשם ר' יצחק אביו ז''ל דכיון שלא היה דבר זה קבוע בעזרה שהרי [רק] לפי שעה היו מניחין אותה בימה, דלאחר יו''ט היו שומטין אותה מיד מפני שלא היתה עשויה אלא למושב בעלמא, לפיכך לא היתה חלוקה משאר קדושת העזרה, שהרי על כרחין צ''ל דלא חשיב ההוא בנין דבר של קבע, שאם היה חשוב בנין של קבע היה אסור, כדאמרינן לקמן שאין בונין אכסדרה של עץ בעזרה. ולי נראה דבלאו הכי לא קשיא, שאפילו אם תאמר שהוא בנין קבוע, אעפ''כ גג הבימה הוא קדוש כשאר קדושת העזרה, שהרי אפילו למ''ד עליות וגגין לא נתקדשו, היינו אותן שהיו באותה שעה כשנתקדשה העזרה, אבל מכאן ואילך כל מה שיעשה באויר העזרה שום דבר הכל קדוש, דלאו כל כמיניה ע''י בניינו להפקיע קדושת אויר העזרה שנתקדש, דבשלמא הלשכות שהיו בשעה שנתקדשה העזרה י''ל שהאויר שלמעלה מעל גביהן לא נתקדשו מפני שהפסיקה התקרה של הלשכה בין האויר שלמעלה לאויר שלמטה, ובשביל כך לא קדשו אלא למטה, דמה שלמעלה לא קדשו, אבל באותו מקום שהיה חלוק בעזרה באותה שעה, אותו אויר נתקדש אפילו עד רום רקיע, שאם לא נפרש כן קשיא לרב דאמר גגין לא נתקדשו מגג בית הפרוה, דקיימא לן דהוה קדוש אפילו [גג בית] הפרוה, כדקיימא לן דכולן היה טובל בקדש בבית הפרוה, והא ליכא למימר שהיה גגה שוה עם הקרקע של עזרה, שהרי בעזרה היתה עומדת ושם היו מולחין עורות קדשים, אלא על כרחנו צ''ל שאפילו בגגין הוה חילוק, דיש מהם שנתקדשו ויש מהם שלא נתקדשו, והכל לפי הצורך והשעה שהיו צריכין אז עשו, ולאו דוקא (ד)קאמר רב דכל גגין לא נתקדשו, אלא חוץ מגג בית הפרוה לא נתקדשו כולן אז בשעת קדוש העזרה, אבל מכאן ואילך לא אתי שום בנין ומבטל קדושת העזרה, וכן מזבח כמו כן גגו היה קדוש ולא מותבינן מיניה לרב (ורב). כמו כן נראה לומר דבימה לא צריך לאסרה משום לא תטע אפילו אם היתה ממש קבועה לשם, דאיכא למימר דכל דבר שיש בו אהל דומיא דאשרה שיושבין בצלה זהו שאסור לעשות כן, אבל כעין איצטבאות ובימה אינו נראה שהיה אסור, שהרי גם בן קטין עשה מוכני לכיור של עץ, וגם מנורה איכא מאן דמכשיר במסכת סוכה בפרק החליל, ואע''פ שממנורה אין ראיה כל כך, משום שדבר המיטלטל הוא ואין דומיא דאשרה, מ''מ [של] מוכני היה קבוע, אלא מידי דמאהיל בעינן דומיא דאשרה. 
<h3>[פירוש המיוחס לראב''ד — סוטה]</h3>
------
[יומא ל''א ע''א] ת''ר, חמש טבילות ועשרה קידושין טובל כהן גדול ומקדש בו ביום, וכולן בקודש אבית הפרוה, חוץ מהראשנה שהיתה בחול על גב שער המים ובצד לשכתו היתה. אמ' אביי עין עיטם גבוה מקרקע העזרה כ''ג אמות, דתנן כל הפתחים שהיה גובהן עשרי' אמה ורוחבן עשר אמות, חוץ משלאולם שהיה גובהו ארבעים אמות ורוחבו עשרים אמות, ותניא [ויקרא ט''ו] את בשרו במים, במי מקוה (על) [כל] בשרו, מים שכל גופו עולה בהן, וכמה הן אמה על אמה ברום שלש אמות, ושיערו חכמי' מי מקוה ארבעים סאה. — מאי פרוה אמ' רב יוסף אמגושא. פי' אדם מכשף היה ושמו פרוה, ויש או' שהוא בנאה ונקראת על שמו. 
<h3>[פסקי הרי''ד — יומא]</h3>
------
[ויקרא א' י''ג] והקרב ירחץ והכרעים ירחץ, אפילו נתערבו קרבי עולה בקרבי עולה קרבי עולה בקרבי תמורה, יכול אפילו נתערבו בפסולין, תלמוד לומר והקרב, אוציא את שנתערב בפסולין ולא אוציא את שנתערב בקדשי קדשים ובקדשים קלים, תלמוד לומר [פס' ט'] וקרבו. [תורת כהנים ויקרא דבורא דנדבה פ''ו ה''ו]. והקרב ירחץ וכו' בבן צאן כתיב [א' י''ג] ומשום דמייתר דריש נמי ריבוייא. [פירוש הראב''ד מכת''י]. [ו]הקרב ירחץ בפ' ד' דמס' תמיד [ל''א ע''א] תנן הכרס מדיחין אותה בבית מדיחין כל צרכה, לשכה היא ששמה בית מדיחין כדאמרי' במדות [פ''ה מ''ג] ולפי שהיא מלאה טנופת היו צריכים לרחצה היטב במקום הצנוע, הקרבים פעמים מדיחין אותן ג' פעמים, שאין הטינוף יוצא כולו, במעוטה בקטנה של שלחנות, שלחן קטן שבהן חקוק ומשופע לתוכו קצת להשים בו מעים לרחצן, וח' שלחנות היו כדאמרינן התם בגמ' [תמיד ל''א ע''ב] ובמדות תנן לשכת מדיחים שהיו מדיחין שם קרבי קדשים והיינו נמי כרס דקתני בתמיד, א''נ כשקרבנות מרובים היו מדיחין שם כל קרבי קדשים. יכול אפי' נתערבו בפסולין בקרב[ים] של בעלי מומין ורובע ונרבע ושאר פסולי קרבן כמו כן ירחצם ואח''כ ישרפם בבית הדשן. ולא אוציא את שנתערב בקדשי קדשים בקרבי חטאת שאינן קריבין על המזבח ובפ' התערובת [זבחים ע''ז ע''א] איברי חטאת שנתערבו באיברי עולה דנפקי לבית השריפה וממעט להו מאותם [ויקרא א' י''ב] לענין הקרבה, והכא ממעטן מרחיצה. 
<h3>[פירוש ר''ש משאנ''ץ]</h3>
------
[ויקרא ט''ז כ''ד] ורחץ בשרו במים במקום קדוש. בלשכת בית הפרוה. וחמש טבילות היה שם באותו היום. וכולם בקודש בבית הפרווה חוץ מזו הראשונה שהיתה בחול על גבי שער המים. [תורת כהנים אחרי מות פ''ו ה''ח]. בלשכת בית הפרוה. בדרום עזרה היתה כדתנן במדות ומייתי לה בפ''א דיומא [י''ט ע''א] חוץ מן הראשונה שהיה עושה לשחיטת התמיד שהיה עושה בחול על גבי שער המים ובפ''א דיומא קאמר דבצד לשכתו היתה. 
<h3>[פירוש ר''ש משאנ''ץ]</h3>
------
<h2> פ''ה מ''ד.</h2>
שניה לשכת הגולה והוא שהיה בה בור הגולה והגלגל נתון עליו ומשם היו מספקין מים לכל העזרה שלישית לשכת העץ ואמר ר' אליעזר בן יעקב שכחתי מה היתה משמשת ואבא שאול אומר שלשכת כהן היתה ולשכת פרהדרין היא הנזכרת בראשון של יומא והיא היתה אחורי השתים האחרות וגג שלשתם היה שוה וכבר ביארנו ביומא שהיו שם עוד שתי לשכות במזרח אחד מימין השער המזרחי והיא לשכת פנחס המלביש ואחת משמאלו והיא לשכת עושי חבתין וכן היתה עוד בצד הדרום מבחוץ מעט לשכה אחת והיא של בית אבטינס.
וכבר ציירתי צורת המקדש והלשכות והעזרות בצורה כוללת הכל אלא שראיתי שהצורות משתבשות הרבה בדברים המבולבלים וראיתי כי בהעתקות תשתבש הצורה כחולקת על מה שנכתב בספר ומתוך כך נמנעתי מלקבעה בספר והמשכיל יכול לצייר במעט עיון. 
<h3>[חדושי המאירי]</h3>
------
מ''ד. שבדרום לשכת, [צ''ל] שבצפון לשכת, תיבת שבדרום נמחק. בור קבוע והגלגל, [צ''ל] בור הגולה והגלגל, תיבת קבוע נמחק. הכהונה וכהן, [צ''ל] הכהונה שכל כהן, אות ו' נמחק. וברוך הוא שבחר באהרן ובבניו לעמוד לשרת לפני ה' בבית קדשי הקדשים, על תיבת וברוך ועל תיבת הקדשים נרשם קו למעלה ועל תיבות שבנתיים נרשם נקודות למעלה על כל תיבה להורות כי לפ''ד ראוי למחקם. 
<h3>[שיטה מקובצת]</h3>
------
אבא שאול אומר לשכת כה''ג כו'. מילתא באנפי נפשיה הוא ולא קאי אדרבי אליעזר בן יעקב. בור הגולה. ועשאוהו כשעלו מן הגולה. לובש לבנים. מרוב שמחה. 
<h3>[פירוש הרא''ש]</h3>
------
כשבונין ההיכל והעזרה, בונין בה אבנים גדולות ואם לא מצאו אבנים, בונים בלבנים. ואין מפצלין אבני הבנין בהר הבית, אלא מפצלין ומסתתין אותו מבחוץ ואחר כך מכניסין אותן לבנין שנ' אבנים (שלמות) [גדולות] אבנים יקרות ליסד הבית אבני גזית. ואומר ומקבות והגרזן כל כלי ברזל לא נשמע בבית בהבנותו. ואין בונין בו עץ [בולט] כלל. אלא באבנים או בלבנים וסיד. ואין עושין אכסדראות שלהם עץ בכל העזרה, אלא או של אבנים או של לבנים, לר''מ. כתב הראב''ד שלשכת כהן גדול היתה של עץ. ובשמחת בית השואבה הקיפו כל העזרה גזוזטרא, ולא אסרה תורה כל עץ, אלא אצל מזבח ה' אלקיך, והיא עזרת כהנים, משער נקנור ולפנים, אבל בעזרת נשים ובהר הבית מותר. והרב ר' יהונתן הכהן העמיד דברי הר''ם לפני ענין ההלכה, ונראין דבריו. 
<h3>[הבתים — שערי בית המקדש שער ראשון]</h3>
------
לשכת הגולה שם היה בור הגולה, והגלגל נתון עליו, ומשם היו מספקין מים לכל העזרה — והגלגל הזה יש מפרשים אותו אופן ובלעז קונקולא, ויש מפרשים עץ גדול ארוך נתון על עץ מפוצל ובראשו האחד של אותו העץ גדול תלוי חבל עם הדלי על גבי הבור וכשממלאין בו מוציא קול גדול כדתנן בתמיד (כ''ח ע''ב) מיריחו היו שומעין קול העץ שעשה בן קטין מוכני לכיור וזה לא התירו אלא במקדש. [הערוך ערך ברגספינה]. לשכת הגולה שם היה בור הגולה והגלגל נתון עליו — וכבר פירשנו בע' בר. ויש מדמין זה הגלגל לגלגל דבית הבד ואומר שזה מכביד על הקורה שעל בית הבד. [הערוך ערך גלגלגד]. לשכת הגזית — שם היתה סנהדרין יושבת ודנה את הכהונה — פי' בנויה היתה הלשכה באבנים מפוסלות שוות. תרג' ''לא תבנה אתהן גזית'' (שמות כ', כ''ה) לא תבני יתהון פסילן. ויש מפרשין בדולה היתה הלישכה מן הלשכות האחרות ולא היתה נראית עד שיבא אדם לתוכה מן ''ויגז שלוים'' (במדבר י''א, ל''א). 
<h3>[הערוך ערך גזת]</h3>
------
והמצוה השבעים היא שהזהיר בעל מום שלא לעבוד והוא אמרו יתעלה (אמור כ''א י''ז) איש מזרעך לדורותם אשר יהיה בו מום לא יקרב להקריב. רוצה לומר לא יקרב לעבודה. וכל זמן שעבד בעל מום לוקה. וכן אמרו בספרא אין בעל מום במיתה אלא באזהרה. 
<h3>[ספר המצות לרמב''ם — לאוין ע']</h3>
------
[קידושין ע''ו ע''ב] אין מעידין מן המזבח ולמעלה. פי' אם ידוע שאביה שימש על גבי המזבח בבירור שהוא כשר לכהונה, ואין צריך לבדוק באמו, וכן נמי אם היה לוי והיה ידוע שעמד עם הלוים לדוכן לשורר בשיר בבירור שהוא מיוחס ואין צריך לבדוק באמו, מאי טעמ', אי לאו דבדקוה לא הוו מוקי ליה למיעבד עבודה, דאמ' מר ששם היו יושבין ומייחסין את מיוחסי כהונה ולויה. פי' משנה היא במדות [פ''ה מ''ד] שהיו יושבין בלשכת הגזית מתמיד של שחר ועד תמיד של בין הערבים ומייחסין את הכהנים והלוים ומבדילין פסולין מן העבודה ומן הדוכן. 
<h3>[פסקי הרי''ד — קידושין]</h3>
------
שלא יעבוד כהן בעל מום עובר, שנאמר [ויקרא כ''א] כל איש אשר בו מום מזרע אהרן הכהן לא יגש, כל ריבוייא הוא מרבה אפילו מום עובר, כי בתחילה יזהיר על מום קבוע, והייתי סבור שהוא מותר לעבוד במום עובר שהוא קל ממנו, לפיכך הזהיר גם על העובר, והוא הגרב והילפת. משרשי המצוה כענין שכתבנו במצוה הקודמת לה. מדיני המצוה מה שאמרו זכרונם לברכה [קדושין ס''ו ע''ב] שאחד מום קבוע או מום עובר פוסל העבודה ולוקה הכהן עליו אם עבד במזיד. ומה שאמרו זכרונם לברכה [מדות פ''ה מ''ד] שבית דין הגדול היו יושבין בלשכת הגזית, ועיקר מעשיהם בהתמדה שהיו בודקין הכהנים ביוחסין ובמומין וכל כהן שנמצא פסול ביוחסין לובש שחורים ומתעטף שחורים ויוצא מן העזרה, וכל מי שנמצא שלם וכשר לובש לבנים ונכנס ומשמש עם אחיו הכהנים. ומי שנמצא כשר בייחוסו ונמצא בו מום יושב בלשכת העצים ומתלע עצים למערכה, וחולק בקדשים עם אנשי בית אב שלו ואוכל, שנאמר [ויקרא כ''א] לחם אלהיו מקדשי הקדשים ומן הקדשים יאכל. ויתר דיני כל המומין בבכורות פרק שביעי. ונוהגת בזמן הבית בכהנים. עבר ועבד במום עובר במזיד לוקה. והרמב''ן זכרונו לברכה לא ימנה זה הלאו של מום עובר ללאו בפני עצמו, וכתב דבכלל לאו דמום קבוע הוא, והוא כמו חלק מחלקי המצוה, וכבר הסכימו הוא והרמב''ם זכרונו לברכה ודבר ברור הוא שאין לחשוב חלק המצוה מצוה בפני עצמה. 
<h3>[ספר החינוך מצוה רע''ו]</h3>
------
האזהרה ע' לר''ם [סהמ''צ ל''ת ע', פ''ו ביאת מקדש ה''ב] הוזהר בעל מום מהעבודה כל עוד שהמום בו. כמו הגרב או הילפת מן המומין העוברים. והוא אמרו ית' [ויקרא כ''א י''ז] כל אשר בו מום לא יקרב. ולשון סיפרא אשר יהיה בו מום לא יקרב ואם עובר גם כן ועובד במום עובר לוקה, ע''כ. כונת אזהרה זו שאין ראוי לאיש אשר בו מום אף על פי שהוא מום עובר לשרת לפני המלך. 
<h3>[הבתים — ספר המצוה]</h3>
------
[קידושין ע''ו ע''ב] ששם היו יושבים מייחסי כהונה ולויה. פ''ה משנה היא במס' מדות. ואין שנויה בזה הלשון דתנן התם [פ''ה מ''ד] ששם סנהדרי גדולה יושבת ודנה את הכהונה, אלא בתוס' דסנהדרין [פ''ז ה''א] איתא גבי זקן ממרא, משם מעלין אותו ללשכת הגזית ששם היו יושבין ובודקין יחוסי כהונה ולויה. וההיא דמדות לאו ביוחסין מיירי, אלא שהיו דנין כהן ששמש בטומאה, או בעל מום ששמש. [תוספות רבינו שמואל ב''ר יצחק — קידושין].------
