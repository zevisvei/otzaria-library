<h1>פסקי תוספות על מעילה</h1>
<h2>פירוש א</h2>
קדשי קדשים גם קבול דמן בכלי שרת בצפון:
<h2>פירוש ב</h2>
אשם מצורע קבול דמו ביד:
<h2>פירוש ג</h2>
הבא על יבמתו אפילו שניהם שוגגין קנאה:
<h2>פירוש ד</h2>
מי שיש בו היתר לכהנים אין בו מעילה מזריקה ואילך:
<h2>פירוש ה</h2>
מחשבת חוץ לזמנו צריך שלא יהא שאר מחשבות אלא דחוץ לזמנו:
<h2>פירוש ו</h2>
אין מעילה בקדשים קלים ולא בחזה ושוק וזרוע בשלה ולא באמורים:
<h2>פירוש ז</h2>
לא שייך לא זו אף זו בדבר אחר:
<h2>פירוש ח</h2>
אין מחשבין אלא בד' עבודות דם ושלא בשעת שפיכת דם ליסוד ולהקטרת אמורים חשו לשפוך דם ליסוד מהני מחשבה:
<h2>פירוש ט</h2>
פר ושעיר של ע"ז ופר העלם דבר הוי לכל שבט ושבט:
<h2>פירוש י</h2>
קטורת שנתנה במכתשת נפסלה בט"י ולא בלינה:
<h2>פירוש יא</h2>
תרומת הדשן שיעורו כמו שיכול לקמוץ בקומצו:
<h2>פירוש יב</h2>
אברים שפקעו מעל המזבח קודם חצות לא יחזיר ומועלין בהם ולא אחר חצות:
<h2>פירוש יג</h2>
אין מעילה במחובר לקרקע:
<h2>פירוש יד</h2>
אפי' בשנה פשוטה מפ' מנין כמנין ימות החמה:
<h2>פירוש טו</h2>
בשר מן החי אינו מטמא אלא אבר מטמא אפי' בכל שהוא:
<h2>פירוש טז</h2>
כל שהוא מכמה מינים אין מצטרפין למזון ב' סעודות ולעירוב:
<h2>פירוש יז</h2>
כל ששיעורו בכותבת צריך למעך חלל הכותבת לגרעין. וצ"ע בכזית מלא לוגמיו היינו שיסלקנו למקום אחר ויראה כמלא לוגמיו:
<h2>פירוש יח</h2>
אין היתר מצטרף לאיסור אלא בנבלע בו:
<h2>פירוש יט</h2>
צרף המעילה לזמן מרובה אם לא נודע לו בינתים:
<h2>פירוש כ</h2>
שולח יד בפקדון והגבהו ע"מ לגוזלו חייב:
<h2>פירוש כא</h2>
אין מעילה במעות הקדש בידו וסבור שהם שלו ולא נתכוין להוציאם מרשות מי שהן:
<h2>פירוש כב</h2>
אין מעילה במחובר אם לא שהי' קדוש קודם לכן ושוב בנאן במחובר:
<h2>פירוש כג</h2>
בשחיטה הוי תלוש ולבסוף חברו כמחובר ובע"ז הוי תלוש ובהכשר פליגי:
<h2>פירוש כד</h2>
כל אדם יכול לפדות הקדש אף אינו ברשותו ואינו שלו:
<h2>פירוש כה</h2>
דבר שיש לו מתירין אפי' באלף לא בטיל אפי' בדרבנן:
