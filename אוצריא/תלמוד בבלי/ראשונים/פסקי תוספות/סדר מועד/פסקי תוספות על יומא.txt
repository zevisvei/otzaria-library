<h1>פסקי תוספות על יומא</h1>
<h2>פירוש א</h2>
שמיני עצרת עולה למנין שבעה אך אינו דוחה כלל אלא משלים אחר כך שבעה. ד"ה פז"ר קש"ב: דף ג ע"א
<h2>פירוש ב</h2>
הלוקח פירות מעם הארץ נותן (תרומה ומעשר) לכהן ומעשר שני אוכל בירושלים מעשר ראשון ועני המע"ה. ד"ה מעשר: דף ט ע"א
<h2>פירוש ג</h2>
מפנחס עמדו (י"א) כהנים גדולים עד שריה שהיה בימי (חזקיה) [צדקיהו]. [מקדש שני שמשו בו יותר מג' מאות כ"ג] ד"ה ולא:
<h2>פירוש ד</h2>
דירת עראי פטור מן התורה מן המזוזה. ד"ה רבנן: דף י ע"ב
<h2>פירוש ה</h2>
מקום שהנשים מתקשטות פטור מן המזוזה. ד"ה אע"פ: דף יא ע"א
<h2>פירוש ו</h2>
בית הכנסת ובית המדרש שאין בהן דירה של רבים פטור ושל עצמו חייב. ד"ה שאין: שם ע"ב
<h2>פירוש ז</h2>
שער גבוה נותן מזוזה כנגד כתפיו. בא"ד
<h2>פירוש ח</h2>
ביסוד (דרומי) של מזבח לא היה בה יסוד. ד"ה ירושלים: דף יב ע"א
<h2>פירוש ט</h2>
בגדי כהונה שחקין כשרין מטושטשין וקרועין פסולין. ד"ה ילבש: שם ע"ב
<h2>פירוש י</h2>
כהן גדול מתמנה בפה ומסתלק בפה ותלוי במלך ואחיו הכהנים. ד"ה כ"ג:
<h2>פירוש יא</h2>
פרנס הממונה על הצבור ועבר מחמת אונס כשיעבור האונס חוזר לשררותו. ד"ה הלכה: דף יג ע"א
<h2>פירוש יב</h2>
הנושא אלמנה צריך ליחד עמה בע"ש אחר הברכה. ד"ה ולחדא: שם ע"ב
<h2>פירוש יג</h2>
כהן אונן מניח עבודתו ויוצא מדרבנן. ד"ה היה:
<h2>פירוש יד</h2>
תבעוה לינשא צריכה לבדוק עצמה עד שתבעל ואפילו היא קטנה. ד"ה והאמר: דף יח ע"ב
<h2>פירוש טו</h2>
מת לו מת ברגל לא ישן עם אשתו בחדר וראב"ד התיר. ד"ה יחודי:
<h2>פירוש טז</h2>
אין להשיב שלום בשמנה עשרה ברכות לא מפני היראה ולא מפני הכבוד. ד"ה בם: דף יט ע"ב
<h2>פירוש יז</h2>
אין ישיבה בעזרה אלא בשעת אכילה. ד"ה אין: דף כה ע"א
<h2>פירוש יח</h2>
אין להפוך אחוריו אל ההיכל ואל הקודש. ד"ה והא:
<h2>פירוש יט</h2>
בחמשה דברים הסגן ממונה. ד"ה (ואי דף כו ב):
<h2>פירוש כ</h2>
אין לאחוז באמה. ד"ה מצוה: דף ל ע"א
<h2>פירוש כא</h2>
מצוה לשפשף. בא"ד:
<h2>פירוש כב</h2>
יש לשחוט שני סימנים לכתחלה ואפי' בחולין. ד"ה למה: דף לג ע"א
<h2>פירוש כג</h2>
להניח בתיק תפילין של ראש קודם של יד ולמשמש של יד תחלה. ד"ה עבורי: שם ע"ב
<h2>פירוש כד</h2>
זמן קריאת שמע עד שלש שעות ביום. ד"ה אמר: דף לז ע"ב
<h2>פירוש כה</h2>
אין לכתוב שלא מן הכתב אלא ראשי תיבות או ראשי פסוקים או דמגריס גריסי. ד"ה בסירוגין:
<h2>פירוש כו</h2>
יכול לקרות בנו בשם אדם צדיק אף כשיש רשע ששמו כך. ד"ה דלא: דף לח ע"ב
<h2>פירוש כז</h2>
קול ומראה וריח אסור מדרבנן שלא יקרבו יותר מדאי כדי ליהנות. ד"ה כלה: דף לט ע"ב
<h2>פירוש כח</h2>
קדוש מי חטאת המים תחלה בכלי ושוב נותן האפר למעלה. ד"ה הכל: דף מג ע"א
<h2>פירוש כט</h2>
עובי כותל ההיכל והתא היו נקובים. ד"ה כותל: דף נב ע"א
<h2>פירוש ל</h2>
אין טוב לצייר מחזורים ובהכ"נ אע"פ שאין בו איסור. ד"ה כרובים: דף נד ע"א
<h2>פירוש לא</h2>
פרצופים בולטין אסורין. בא"ד:
<h2>פירוש לב</h2>
חטאת רובע דינר שש עשרה דינרין בסלע. ד"ה ונברור: דף נה ע"ב
<h2>פירוש לג</h2>
הקדש בזמן הזה שקיל ארבע זוזי ושדי לנהרא. בא"ד:
<h2>פירוש לד</h2>
פר העלם דבר מביא אפי' כהן הדיוט. כהן משיח מביא פר ולא המרובה בבגדים. ד"ה אני: דף נז ע"א
<h2>פירוש לה</h2>
לקיחה על ידי דבר אחר שמיה לקיחה כשאוחז הלולב בסודר בבית יד אך לא בבגדיהם. ד"ה מין: דף נח ע"א
<h2>פירוש לו</h2>
אין מעבירין על המצות היינו שיש לפניו לעשות שתיהם:
<h2>פירוש לז</h2>
הדמים כל זמן שהן ביד בעלים הרי הם כהקדש נתנן לכהן כחולין. ד"ה ואין: דף סו ע"א
<h2>פירוש לח</h2>
הקדש בזמן הזה מטלטלין ישליך ד' זוזי לנהר ומקרקעי יחלל. ד"ה פירות:
<h2>פירוש לט</h2>
להשים תפילין בצדו מותר. ד"ה תפילין: דף סט ע"א
<h2>פירוש מ</h2>
כרים וכסתות כלאים מותרין בשאין בשרו נוגע בהם וכן מרדעת חמור ובהעלאה אסור. ד"ה קשין:
<h2>פירוש מא</h2>
מכסאות שיש בהן כלאי בגדים אסורין ואם יש בהן מוכין וגיזי צמר מותרין. בא"ד:
<h2>פירוש מב</h2>
קנבוס אסר ר' אפרים לתפור בו בגד [צמר] כפשתן ורבינו חיים וריצב"א דחו ראיתו. ד"ה ואימא: דף עא ע"ב
<h2>פירוש מג</h2>
מותר לסוך בחלב. ביום הכפורים מותר בדבר שאין בו תענוג או משום רפואה או לרחוץ ידיו [ורגליו] מלוכלכין. ד"ה דתנן: דף עז ע"א
<h2>פירוש מד</h2>
אין נזהרין מגלוי ולא מזוגות. ד"ה משום: שם ע"ב
<h2>פירוש מה</h2>
מותר ליטול ידיו שחרית. בא"ד:
<h2>פירוש מו</h2>
מי שנכווצו גידי שוקיו מותר לילך במקלו בשבת. ד"ה הקיטע: דף עח ע"ב
<h2>פירוש מז</h2>
מברך על כזית אכילה ושתיה לאחריו ועל בריה כמו ענב ואפי' כל שהוא ומכל מקום טוב לאכול כזית ולפניו מברך אכל (כל) שהוא ואפי' פת. ד"ה ולא: דף עט ע"א
<h2>פירוש מח</h2>
קטן מוציא את שאכל כזית או כביצה. בא"ד:
<h2>פירוש מט</h2>
גדול שאכל כזית מוציא את שאכל כל שובעו. בא"ד:
<h2>פירוש נ</h2>
אין יוצאין סעודה שלישית (לא) במיני פירות (ולא) [אלא] במיני תרגימא כמו בשר. ד"ה מיני: שם ע"ב
<h2>פירוש נא</h2>
המקדש יטעום כמלא לוגמיו ולא לוגמיו ממש. ד"ה הכא: דף פ ע"א
<h2>פירוש נב</h2>
זנגביל יבישה אינה טעונה ברכה. ד"ה הא: דף פא ע"ב
<h2>פירוש נג</h2>
אומרים לו תניח להפילך על התינוק או תהרג אין חייב למסור עצמו דמה שחייב למסור עצמו היינו דוקא בעושה מעשה. ד"ה מה: דף פב ע"א
<h2>פירוש נד</h2>
בת ישראל שהמירה דתה ובא עליה נכרי ונתגייר והיא חזרה בתשובה רבינו תם התירה לו ואין נראה. בא"ד:
<h2>פירוש נה</h2>
אונס אפילו עושה מעשה פטור ממיתת בית דין. בא"ד:
<h2>פירוש נו</h2>
חולה אומר צריך אפילו מאה כנגדו הוא נאמן. ד"ז בגמרא:
<h2>פירוש נז</h2>
הלכה כמר בר רב אשי. ד"ה מר: דף פג ע"א
<h2>פירוש נח</h2>
אין לעשות ע"י נכרי צורך לחולה ובתשובת הגאונים התיר. ד"ה אלא: דף פד ע"ב
<h2>פירוש נט</h2>
מותר להביא כלים דרך רה"ר ולהפסיק הדליקה אע"פ שאין ברור לו שיועיל. [ד"ה מכבין]:
<h2>פירוש ס</h2>
אין הולכין בפקוח נפש אחר הרוב. ד"ה ולפקח: דף פה ע"א
<h2>פירוש סא</h2>
ספק נכרי או ישראל אין חייב להחיותו אלא דוקא רוב ישראל. ד"ה להחזיר:
<h2>פירוש סב</h2>
אסור להחזיר אבידה לנכרי. בא"ד:
<h2>פירוש סג</h2>
מפרנסים עניי אומות עם עניי ישראל. בא"ד:
<h2>פירוש סד</h2>
לא התפלל ערבית מתפלל שחרית שתים. ד"ה והאמר: דף פז ע"ב
<h2>פירוש סה</h2>
תפלת ערבית אין לבטל בחנם אלא בשביל מצוה (שאינה) עוברת או שרא המיינא או עלה על מטתו. בא"ד:
<h2>פירוש סו</h2>
מצוה להכין ולטרוח לצורך מוצאי יום הכפורים דהוי כעין יו"ט. בא"ד:
<h2>פירוש סז</h2>
תפלת נעילה מן המנחה ולמעלה ביום או בלילה. ד"ה אי דצלי: דף פח ע"א
