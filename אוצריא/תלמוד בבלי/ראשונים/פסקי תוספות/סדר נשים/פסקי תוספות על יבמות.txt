<h1>פסקי תוספות על יבמות</h1>
<h2>פירוש א</h2>
אשת אחיו מאמו בכרת ולא בערירי. כרת עד ס' שנה ומיתה אחר ס' וקודם זמנו כרת הוא וזרעו נכרתין ולריב"א דוקא בערירי: ד"ה אשת אחיו: דף ב
<h2>פירוש ב</h2>
איילונית הוי מקח טעות ואין צריכה גט אלא ספק איילונית. קטנה שלא קיבל עליו אחיו המת אפילו תהא איילונית היא מתיבמת. ד"ה או: ע"ב
<h2>פירוש ג</h2>
ואם ערוה היא צרתה מותרת. נתקדשה בטעות יוצאה בלא גט ובלא מיאון. ד"ה ואי:
<h2>פירוש ד</h2>
בת אשתו שנכנסה לחופה ולא נבעלה חייב על בתה ואין חייב על בת אנוסתו. ד"ה בתו: דף ג
<h2>פירוש ה</h2>
צרת סוטה מותרת לאחיו של בועל. ד"ה לפי: ע"ב
<h2>פירוש ו</h2>
נשים פטורות מציצית דהזמן גרמא ואסורות בכלאים. ד"ה דכתיב: דף ד
<h2>פירוש ז</h2>
כסותך ולא של אחרים ושל סומא ושאין מכסה רובו. ד"ה מכדי: ע"ב
<h2>פירוש ח</h2>
חוטי ציצית שוע טווי ושזורין. תוכף תכיפה אחת אינו חיבור. קשר עליון דאורייתא. ד"ה ואמר:
<h2>פירוש ט</h2>
שני חוטי לבן דנוזי שרי בפשתים ודפשתים צמר ובמקום שאין תכלת אסירי. ד"ה דאפילו:
<h2>פירוש י</h2>
מיקל אדם כל שערות גופו דכעין תער. ד"ה שכן: דף ה
<h2>פירוש יא</h2>
בעינן שמנה חוטין שליש גדיל ושני שלישי ענף. ד"ה גדילים: ע"ב
<h2>פירוש יב</h2>
חוטי תכלת צמר לבדו בלא פשתן ולא שיהיו צמר ופשתן שועים וטוין יחד. ד"ה עד:
<h2>פירוש יג</h2>
אביך ואמך אומרים השקינו מים תעשה כבוד אביך וכן הנח כבוד אביך בשביל המצוה. ד"ה כולכם:
<h2>פירוש יד</h2>
אפילו עיקר כבוד אב לא דחי מצוה. ד"ה שכן: דף ו
<h2>פירוש טו</h2>
מכשירי מצוה שאי אפשר לעשות מערב שבת דוחין שבת כמצוה עצמה. ד"ה טעמא: ע"ב
<h2>פירוש טז</h2>
כהן שהרג נפש לא ישא כפיו. ד"ה שנאמר: דף ז
חטאת מצורע ואשמו טעונין נסכים ולא שאר אשמות. ד"ה לפי:
<h2>פירוש יז</h2>
החיל אין עובד כוכבים וטמא נפש מת נכנסים לשם: עזרת נשים אין טבול יום נכנס לשם. ד"ה וראה: ע"ב
<h2>פירוש יח</h2>
נשים אסורות ליתן מוך באותו מקום לפני תשמיש אלא אחר תשמיש. ד"ה שלש: דף יב ע"ב
<h2>פירוש יט</h2>
עד רוב שנותיה יכולה למאן אם לא הביאה שערות אפילו בעל אם פירש שלא בעל לשם קידושין: ד"ה (ואפילו) [אחר]:
<h2>פירוש כ</h2>
תוך י"ב שנים כלפני זמן אפילו הביאה סימנין. ד"ה רב זביד: דף יג
לא תתגודדו. חבורה על מת אסור דרך שריטה ועל ת"ח מותר לחבול. ד"ה דאמר: ע"ב
<h2>פירוש כא</h2>
כל שאינו מחויב בדבר אין מוציא אחרים ידי חובתם. ד"ה כי: דף יד
<h2>פירוש כב</h2>
הכפרים היו קורין בעירן המגילה: לא שייך לא תתגודדו בב' ב"ד בב' עיירות להיות חלוקין במנהגם. בא"ד:
הלכה כר' שמעון במוקצה מחמת מיאוס ומחמת איסור ואסור בהדליקו הנר באותו שבת. ד"ה לא
<h2>פירוש כג</h2>
טופח להטפיח חיבור לענין השקה ולא למקוה אלא כשפופרת הנוד. ד"ה עירוב: דף טו
<h2>פירוש כד</h2>
עובד כוכבים ועבד הבא על בת ישראל הולד כשר. ד"ה קסבר: דף טז ע"ב
שפחה ועובדת כוכבים ולדה כמותה. ד"ה עובד כוכבים:
<h2>פירוש כה</h2>
שומרת יבם שנשא אחיו אחותה או קדשה קודם נפילה אין צריך להמתין עד שיכנוס היבם. ד"ה שומרת: דף יח ע"ב
<h2>פירוש כו</h2>
אשת חמיו אסורה מפני מראית העין וכן ב' חורגין אבל בפרק משוח (דף מג ב) מתיר שני חורגין. ד"ה ומותר: דף כא
<h2>פירוש כז</h2>
אשת אחי אבי אביו ואחות אבי אביו אסורה וכן אחות אם אמו. ד"ה אמימר: ע"ב
<h2>פירוש כח</h2>
גר מותר באחות אביו. עריות מצד האם אסורה. אחין מן האב יעידו ולא מן האם. ד"ה ערוה: דף כב
<h2>פירוש כט</h2>
כלת בן בנו ובת בתו אסור' עד סוף כל הדורות. ד"ה שניות: שם
<h2>פירוש ל</h2>
אין הבן נעשה שליח להכות ולקלל אביו כשעשה תשובה. הזכיר שם שמים לבטלה או עשה דבר שנתחייב עליו נידוי אע"פ שעשה תשובה לא יפטר. ד"ה כשעשה. ע"ב
לא תכרות להם ברית דווקא בז' אומות ולא בשאר עובדי כוכבים. לא תחנם בכל עובדי כוכבים. ד"ה ההוא: דף כג
<h2>פירוש לא</h2>
מת הבן תוך שלשים יום אשת ישראל חולצת ולא אשת כהן. ד"ה וספק: דף כד
ירושה אין חוזרת ביובל וכן היבם בנכסי אחיו. ד"ה למאי הלכתא: ע"ב
<h2>פירוש לב</h2>
הנטען על הפנויה מצוה לכונסה. ד"ה משום:
<h2>פירוש לג</h2>
הלל נייר אותו שאמר גיירני על מנת לעשות כהן גדול דבטוח דסופו לעשות לשמים. ד"ה לא:
<h2>פירוש לד</h2>
אין אשה נאסרת לבעלה אלא בקינוי וסתירה או שיראה כדרך המנאפין. קלא דבתר נישואין לא חיישינן ועל ידי קול לא מפקינן מבעלה אלא מן הנטען אפילו אמרה טמאה אני וראו דברים שקרים אין להוציאה מבעלה. ד"ה אמר:
<h2>פירוש לה</h2>
נאמן לומר אכלתי חלב במזיד. הבא על הערוה פסול לעדות וכן אוכל נבלות לתאבון. מלקין על לא טובה השמועה. ד"ה ואין: דף כה ע"ב
<h2>פירוש לו</h2>
דן את הדין וכו' והעדים שהעידו מותרין ליקח אבל אמרו חכמים הרחק מן הכיעור וכו'. ד"ה לא:
<h2>פירוש לז</h2>
נתגרשה כמה פעמים רשאה לישא. ד"ה אגירושין: דף כו
<h2>פירוש לח</h2>
אין נקראת חליצה פסולה לענין חוזר במקום שאסור לייבם אלא היכא שנקלשה הזיקה וכמו אחות זקוקה ואחות חלוצה ובעלת גט ובעלת מאמר: ד"ה וחליצה: ע"ב
<h2>פירוש לט</h2>
בידי אדם אפשר לצמצם ואף בידי שמים. ד"ה לא. דף כח
<h2>פירוש מ</h2>
נערה מאורסה שמת אביה או בוגרת אין בעלה מפר. ד"ה אביה: דף כט ע"ב
<h2>פירוש מא</h2>
הוציא עליו חתימת ידו גובה מנכסים בני חורין. ד"ה כתב: דף ל ע"ב
<h2>פירוש מב</h2>
אחי יבם זרק לאשתו ספק גירושין ומת צרתה מותרת לשוק. נולד בדבר ספק איסור הותר אחרי כן כשהיה בחזקת היתר. ספק דרוסה חיישינן. ד"ה אשה:
<h2>פירוש מג</h2>
צ"ע כתב בכתב ידו ואין עליו עדים אי מהני בקידושין. ד"ה למעוטי: דף לא ע"ב
<h2>פירוש מד</h2>
נוהגין לשלוח עדותן בכתב ידם לבית דין. ד"ה דחזו:
<h2>פירוש מה</h2>
עדים יכולין להעיד כך וכך ראינו בשטר או ראינו עדות שנתקבלה בבית דין. בא"ד:
<h2>פירוש מו</h2>
עשה מאמר ביבמתו אין נותן לה גט לכתחלה למאמרו ולא לזיקתו. ד"ה גט: דף לב
<h2>פירוש מז</h2>
אין קוברין רשע אצל צדיק. ד"ה (לקוברו) [בין]: דף לג ע"ב
<h2>פירוש מח</h2>
אין יכול לקדש ולא לעשות שליח בקטנות שיחול כשיגדיל. ד"ה מתוך:
אשה ששהתה י' שנים יולדת כשדעתה לינשא. דין זה בגמ' ע"ב:
<h2>פירוש מט</h2>
גר וגיורת שנתגיירו יחד צריכין להמתין ג' חדשים. ד"ה חוץ: דף לה
<h2>פירוש נ</h2>
אם חלץ תוך ג' חדשים אין צריכה חליצה אחרת. שלא בשעת וסתה אנוס הוא. ד"ה ונמצאת: ע"ב
<h2>פירוש נא</h2>
אינה לשחיטה אלא לבסוף. נשא ונתן ביום אידם אסור. ד"ה הלכתא: דף לו
<h2>פירוש נב</h2>
אם אמר על מי שראוי ליורשו יירשני דבריו קיימין במקום בנים. ד"ה משום:
<h2>פירוש נג</h2>
קידש מינקת ומעוברת חבירו צריך לגרשה ואפילו הוא כהן. ד"ה. ולא: ע"ב
<h2>פירוש נד</h2>
מת תוך שלשים הוי נפל אפילו נפל מן הגג. נפל למים שאין להן סוף אשתו אסורה. גוסס אין מעידין עליו להשיא אשתו ספק בן ז' או בן ט' שניהם מתאבלים עליו. ד"ה הא:
<h2>פירוש נה</h2>
הלכה כרבי מאיר בגזירותיו ולא בקנסותיו. ד"ה מי: דף לז
<h2>פירוש נו</h2>
חתן שפירסה אשתו נדה הוא ישן בין אנשים והיא כו'. ד"ה יחודי: ע"ב
<h2>פירוש נז</h2>
ספק ויבם בנכסי מיתנא לכ"ע חולקין שאין זה מוחזק יותר מזה. ד"ה וממון:
<h2>פירוש נח</h2>
היכא דשייך לומר אי שתקת ואי לא מהדרינן למריה שלא יטול כלום. ד"ה דאמר: מי שודאי במקצת נכסים לא הוי מטעם זה מוחזק בכל נכסים. ד"ה הוי: דף לח
<h2>פירוש נט</h2>
שומרת יבם שמתה נדוניא הויא בחזקת יורשי הבעל. אין לאשה בנכסי בעלה עד אחר חליצה. אין אדם מוריש ממון שחייב עליו שבועה לבניו. ייחד מטלטלי ואיתנהו בעינייהו נוטלת בלא שבועה. ד"ה ובית הלל:
<h2>פירוש ס</h2>
נשואה הוי ידו כיד אשתו. ד"ה (וספק) [אע"ג]: דף לט
<h2>פירוש סא</h2>
מכר המת נכסיו ויש ליבם בני חורין טורפת מהן. גירשה היבם ואחר כן נשתדפו שדות המת אינה גובה מבני חורין דיבם. ד"ה אשה:
<h2>פירוש סב</h2>
לרש"י אם אין רוצה לייבם כופין אותו לחלוץ ור"ת פירש אין כופין ליבם אפי' כוון למצוה כופין לחליצה דמצות חליצה קודמת. ד"ה אמר רב: ע"ב
<h2>פירוש סג</h2>
אין צריכין ב"ד לראות הרוק על הארץ אלא לצאת הרוק מפיה. הוא ארוך והיא גוצא וקלטתו הרוח סגי בהכי. ד"ה דמתחזיא:
<h2>פירוש סד</h2>
בלילתו רכה כעין סופגנין והדר אפיה הוי לחם עוני אבל לא בלילתו קשה. ד"ה כיון: דף מ
<h2>פירוש סה</h2>
גזרו שניות בחלוצה. ד"ה ש"מ: ע"ב
<h2>פירוש סו</h2>
לרש"י דרך החולצת להוליך קרובתה עמה [ד"ה הך]: דף מא
<h2>פירוש סז</h2>
עמד בדין וברח מחמת ממון או מרדין ניזונית משל יבם או אם חלה אחר העמדה בדין ודוקא נתרצה ליבום וברח אבל לא נתרצה אלא לחלוץ לא ודוקא ברח. ד"ה עמד: ע"ב
<h2>פירוש סח</h2>
חלץ אחר שלשה אין צריכה להמתין ג' חדשים. אבל מת היבם צריכה להמתין שלשה חדשים. ד"ה לאחר: דף מב
<h2>פירוש סט</h2>
גר מותר בגיורת. ד"ה גר:
<h2>פירוש ע</h2>
אחר בעלה צריכה להמתין ג' חדשים חוץ מיום שמת בו ויום שנתארסה בו עד ג' ימים כדי קליטה:
<h2>פירוש עא</h2>
גרושה מינקת צריכה להמתין שלשה חדשים. ד"ה סתם.
<h2>פירוש עב</h2>
כל הנשים יתארסו והארוסות ינשאו חוץ מאלמנה לרבי יוסי מ"מ הלכה דכולן צריכות להמתין ג' חדשים. ד"ה רבי יוסי: ע"ב
<h2>פירוש עג</h2>
סתם ואחר כך מחלוקת הוי סתמא כרבים לגבי יחיד. ד"ה סתם:
<h2>פירוש עד</h2>
לגיהוץ ותספורת שלשים יום אחד זקנו ואחד שערות ראשו וכל שער שבו. ד"ה במקום: דף מג
<h2>פירוש עה</h2>
אבל אסור לכבס כסותו במים תוך (שלשים) [שבעה] גיהוץ אסור ל' יום וגיהוץ לדידן שרי. ד"ה שמותר:
<h2>פירוש עו</h2>
אפילו בתשעה באב מותר לארס. ד"ה מאי:
<h2>פירוש עז</h2>
בשבוע שבו תשעה באב נמנעין בבנין שמחה וברבוי משא ומתן ולא אסור צרכי חופה. ד"ה מלישא:
<h2>פירוש עח</h2>
אסור לארס תוך שלשים יום. אחר שלשים מותר לישא אפילו מת אביו ואמו ואפי' קיים פריה ורביה ואם יש לו בנים קטנים מותר לכנוס אחר ז' אסור לכנוס לבית שמחה תוך שלשים ובאביו ואמו שנים עשר חדשים אא"כ שמחה של מצוה. ד"ה שאני: ע"ב
<h2>פירוש עט</h2>
אין בודקין אחר נושא אשה אלא מי שמשיא בתו לכהן העובד על גבי המזבח. ד"ה זיל איטמר: דף מה
<h2>פירוש פ</h2>
עבד מותר בעובדת כוכבים. ד"ה אטבלה: ע"ב
<h2>פירוש פא</h2>
אשה אינה מעידה ולא דנה. שלשה אנשים צריך הגר בשעת קבלת מצוה ולא בשעת טבילה אך מצוה היא לכתחלה וכן להטביל ביום. ד"ה מי לא:
<h2>פירוש פב</h2>
דבר שנאכל כמו שהוא חי אין בו משום בישולי עובדי כוכבים. ביצה יש בו משום בישולי עובדי כוכבים וכן בשר מלוח ומותר לטלטלו בשבת. ד"ה רבי יוחנן: דף מו
<h2>פירוש פג</h2>
טבילה שלפני הזאה אפילו בלילה ושלאחריה ביום. מקבלין גרים בזה"ז. ד"ה דאין הזאה: ע"ב
<h2>פירוש פד</h2>
נכרת כל הגיד סגי בטבילה. גר שנתגייר מהול צריך להטיף דם ברית ולא הקטן לה"ג. ד"ה דרבי יוסי:
<h2>פירוש פה</h2>
נאמן לומר על הקטן שהוא בכור ונאמן לומר בני זה ממזר הוא. ד"ה כך נאמן: דף מז
גר שאמר נתגיירתי ביני לבין עצמי אינו נאמן לפסול בניו. אך הוא אסור בבת ישראל. ד"ה ואין עדות:
<h2>פירוש פו</h2>
מילה קודם טבילה: ד"ה מטבילין ע"ב
<h2>פירוש פז</h2>
טבילת נדה מן התורה דכתיב במי נדה. ד"ה במקום:
<h2>פירוש פח</h2>
עבד צריך טבילה כשמשתחרר ולא סגי בטבילה לשם עבדות טבילת שחרור היא קודם לגט. ד"ה שם:
<h2>פירוש פט</h2>
ודאי חציצה אין חילוק בין נדה לטהרות אבל בספק חציצה יש חילוק. ד"ה וכל:
אין מלין גר בע"כ. ד"ה אלא: דף מח
<h2>פירוש צ</h2>
לגלח בית השחי ובית הערוה אף במספרים אסור ושאר הגוף שרי במספרים ולרפואה הכל מותר לגלח כל הגוף מראשו ועד רגליו. ד"ה לא עשה:
<h2>פירוש צא</h2>
גר תושב אין מוזהר על השבת ולצורך ישראל אסור לעשות מלאכה. ד"ה זה: ע"ב
<h2>פירוש צב</h2>
עשה מאהבת המקום ויראתו שניהן טובים ומאהבת אדם ויראתו שניהם רעים או מאהבת שכר נגד המקום שאם לא יבא יהא תוהא עליו. ד"ה שאין:
<h2>פירוש צג</h2>
אין ממזר אלא מחייבי כריתות. ד"ה שמעון התימני: דף מט
פר"ח דמסוטה הוי ממזר מדרבנן. ד"ה סוטה: ע"ב
<h2>פירוש צד</h2>
הדורות נולדין באותו זמן ובאותו פרק שנגזר עליהן ולא קודם. ד"ה תדע: דף נ
<h2>פירוש צה</h2>
בעד אחד אין אשה נאסרת אלא בקינוי וסתירה (אך) [או] בשני עדים. ד"ה אי ביאת: דף נא ע"ב
<h2>פירוש צו</h2>
יש לנדות המצער שליח רבנן. ד"ה דמתפקר: דף נב
<h2>פירוש צז</h2>
נהגו חתן דר בבית חמיו. ד"ה הדר בבית חמיו:
<h2>פירוש צח</h2>
ארוסה שכתב בגט זמן דאחר נישואין מותר לגרש בו לכתחלה ואם זמן דקודם נישואין פסול לגרשנה נתגרשה בגט ישן תינשא. ד"ה לכשאכנסנה:
<h2>פירוש צט</h2>
אין תנאי בחליצה ומותרת לינשא לשוק. ד"ה רבינא: דף נג
<h2>פירוש ק</h2>
אין יבמה נקנית אלא בבא עליה בקישוי. ד"ה שאנסוהו: דף נג ע"ב
<h2>פירוש קא</h2>
אין חייב למסור עצמו אלא כשעושה מעשה לאפוקי אם אמר לו הנח לזרוק עצמך על תינוק. ד"ה אין אונס:
<h2>פירוש קב</h2>
קונה אשה בהעראה אם פירש מיד או שמפרש שיקננה בכך. ד"ה אשה: דף נה ע"ב
<h2>פירוש קג</h2>
אין ראוי להתעבר בהעראה אלא בגמר למ"ד העראה זו הכנסת עטרה: ד"ה אינו:
<h2>פירוש קד</h2>
ע"י ביאה גרועה כעין שוגג ואונס לא אכלה בתרומה ולא יורשה ומיטמא לה ומיפר נדריה ודוקא העראה קונה לכל דבר. ד"ה לדברים: דף נו
<h2>פירוש קה</h2>
תחילתה באונס וסופה ברצון מותרת לבעלה. ד"ה ואי זו זו: ע"ב
<h2>פירוש קו</h2>
אירס בוגרת או קטנה ובגרה ואחר כך נתמנה כהן גדול מותרת (לכהונה) [להכנס]. ד"ה הא לא: דף נט
<h2>פירוש קז</h2>
פנוי הבא על פנויה לא עשאה זונה. ד"ה ורב: ע"ב
<h2>פירוש קח</h2>
צריכין כהנים ליזהר מקברי עובדי כוכבים. מדורות עובדי כוכבים בחוצה לארץ טהורים. ד"ה ממגע: דף סא
<h2>פירוש קט</h2>
נתגיירה פחותה מבת ג' אסורה לכהן דגיורת אפי' לא זינתה אסורה לו. ד"ה אין זונה:
<h2>פירוש קי</h2>
רבקה היתה בת י"ד כשניסת ליצחק. יצחק בן ל"ז כשנעקד. ד"ה וכן: ע"ב
<h2>פירוש קיא</h2>
אפילו יש לו בנים מצוה לישא אשה בת בנים אך אין צריך למכור ס"ת לזה. ד"ה נפקא:
<h2>פירוש קיב</h2>
יש לו בן ובת או בן ובן הבת פטור מפריה ורביה. ד"ה וכ"ש: דף סב ע"ב
<h2>פירוש קיג</h2>
כשרוצה לצאת לדרך יפקוד אשתו וידבר על לבה אפילו היא נדה אך לא יבא עליה סמוך לוסתה. ד"ה חייב:
<h2>פירוש קיד</h2>
להשיא בנים סמוך לפירקן בקטנותן. ד"ה סמוך:
<h2>פירוש קטו</h2>
נושא בת אחותו שהיא בת מזלו וה"ה בת אחיו ד"ה והנושא:
<h2>פירוש קטז</h2>
כששואלין מס מן העני ואחד מלווהו ואם לא היה מלווהו היו פוטרין אותו עליו נאמר ומצאוהו רעות וגו' אבל להלוותו לקנות בו תבואה מצוה. ד"ה המלוה: דף סג
<h2>פירוש קיז</h2>
האומר איני זן ואינו מפרנס כופין ויוציא ויתן כתובה וכופין את הגדול לפטור יבמתו ואין כופין אלא היכא דמפרש להדיא דכופין אלא אומרים לו חכמים חייבוך להוציא ואם לא תוציא מותר לקרותך עבריין ואין כופין בשוטים. ד"ה יוציא: דף סד
<h2>פירוש קיח</h2>
באה מחמת טענה כופין ונותן כתובה וכן כל היכא דתני כופין להוציא. רבינו גרשון כתב דמוכה שחין אין לה כתובה ור"י דחה ראיותיו. ד"ה יוציא:
<h2>פירוש קיט</h2>
אין דרך להינשא למי שיש לו אשה. ד"ה דעתאי: [דף לד ע"ב]
<h2>פירוש קכ</h2>
כל זמן שלא הוחזקה אשה שאינה בת בנים יש לה כתובה. ד"ה תצא: דף סה
<h2>פירוש קכא</h2>
ניסת למי שאין לו בנים תצא שלא בכתובה לאלתר ובלא הכיר בה דבהכיר בה יש לה כתובה. בא"ד:
<h2>פירוש קכב</h2>
דברים שבינו לבינה היא נאמנת כיון דבאה מחמת טענה ואם טענה שאינו יכול לזקק היא נאמנת. האשה שאמרה לבעלה גירשתני נאמנת. אומרת גלוי לשמים שאינו יורה כחץ יעשו סעודה ויפייסו ויתפללו לשמים. ד"ה שבינו:
<h2>פירוש קכג</h2>
באה מחמת טענה נותן כתובה ותוספת. היא אומרת שאינו יכול לזקק והוא אומר בעיטתה גורמת כשתובעת כתובה אינה נאמנת אם הודה אחרי כן הבעל יתן גט וכתובה ולא תוספת ויחזיר נדונייתה שהכניסה ולא נדוניות גדולות שכותבין לכבוד הכלה אבל אם יכול להכניס עטרה ולא יותר יש לה תוספת. אם אין יכול לבועלה שרחמה צר המתין ג' שנים ימתין עוד שנה וכן בקישוי אין למהר לסתור בניינה כי רחמי שדי מרובין. ד"ה כי הא: ע"ב
<h2>פירוש קכד</h2>
אסור לישראל להאכיל בהמתו תרומה וכן להדליק ולהסיק ובכל הנאת כילוי אבל בהנאה מותרת לישראל. ד"ה לא יאכילנה: דף סו ע"ב
<h2>פירוש קכה</h2>
שוכר כנושא שכר. ד"ה דמחייב:
<h2>פירוש קכו</h2>
אסור להשכיר פרתו לומר אם תכחש או יוזלו פרות תחזיר דמיה. ד"ה אבל:
<h2>פירוש קכז</h2>
בעל שמכר נכסי אשתו אין כאן מקח כלל והוא עצמו יוציא מן הלקוחות. בן שמכר נכסי אמו ומתה אין יכול להוציא מלקוחות. ד"ה הבעל:
<h2>פירוש קכח</h2>
עובר פוסל את אמו מלאכול בתרומה ואינו מאכילה. ד"ה פוסל: דף סז
<h2>פירוש קכט</h2>
זר בן כהן או ממזר מאכיל את אמו. ד"ה למאי נ"מ:
<h2>פירוש קל</h2>
מעשה ידי עבדים הוא של העובר ולא לבני משפחה. ד"ה אוכלין:
אין חולצין תוך ג' אפי' ידוע שאינה מעוברת. ד"ה אין חוששין: ע"ב
<h2>פירוש קלא</h2>
מזון האשה והבנות ממקרקעי ולא ממטלטלי. ד"ה מועטים:
<h2>פירוש קלב</h2>
החזיקו הבנות בנכסים מועטים ושוב מכרום הבנים מה שמכרו מכרו. ד"ה שקדמו:
<h2>פירוש קלג</h2>
דמי המכירה הן של הבנים. ד"ה מה שמכרו:
<h2>פירוש קלד</h2>
ביאת בן ט' ביבמה כמאמר. לא בעי כוונה ביבמה. ד"ה קניא ליה: דף סח
<h2>פירוש קלה</h2>
אם ידוע דהשתא בן ט' וספק היה בשעת ביאה לא מוקמי ליה בחזקת קטן כיון דהשתא ודאי בן ט' כשבא על ישראלית ופוסלה אם הוא פסול. ד"ה רישא:
<h2>פירוש קלו</h2>
אחזתו חמה ממתינין לו ל' יום למול. טומטום אין חייב לקרוע ולמול. ד"ה הערל: דף ע
<h2>פירוש קלז</h2>
נדרים אין חלין על דבר שאין בו ממש. ד"ה שאני נהנה: דף עא
<h2>פירוש קלח</h2>
הולכין בנדרים אחר לשון בני אדם כשידוע שחלוק על לשון תורה. ד"ה והני:
<h2>פירוש קלט</h2>
מעשר שני אין לוקחין בהן עבדים קרקעות ובהמה טמאה ומדרבנן אפי' מלבושין. ד"ה נכסי כהן: דף עג
<h2>פירוש קמ</h2>
תרומה נותנה לכהן והכהן שומרה כל זמן שירצה אף אחר הביעור מעשר שני וביכורים יבערם מן העולם אם לא הביאו לירושלים שורפו. עי"ט רביעי ושביעי היה הביעור נותן תרומה ותרומת מעשר ומעשר ראשון לבעלים מעשר שני וביכורים מתבערין בכל מקום. ד"ה וחייבים:
<h2>פירוש קמא</h2>
גיורת פחותה מבית שלש אסורה לכהן: [ד"ז גמרא דף ס' ע"ב]:
<h2>פירוש קמב</h2>
פצוע דכא אפי' ניקב ביצה אחת. ד"ה ניקבו: דף עה
<h2>פירוש קמג</h2>
פצוע דכא וכרות שפכה בידי שמים כשר נכרת ביצה אחת מוליד וכשר אם השניה שלימה וטוב להזהיר לרופאין לחתוך של שמאל: ד"ה שאין:
<h2>פירוש קמד</h2>
נשים המסוללות זו בזו פסולות אף לכהן הדיוט. ד"ה המסוללות: דף עו
<h2>פירוש קמה</h2>
ת"ח שאמר דבר קודם המעשה שומעין לו דווקא מיהו אם הדבר אינו נוגע בעצמו שומעין לו אף אחר המעשה. ד"ה אם: דף עז
<h2>פירוש קמו</h2>
בגופו חוצץ אפי' מיעוט שאין מקפיד. ד"ה רובו: דף עח
<h2>פירוש קמז</h2>
פצוע דכא מותר בגיורת. ד"ה נתינים: דף עט
<h2>פירוש קמח</h2>
לא קרי התראת ספק בספק קטן כשנודע אחרי כן שהיה גדול בשעת התראה. ד"ה נעשה: דף פ
<h2>פירוש קמט</h2>
בן שלשים אסור בשבת לטלטלו אפי' גמרו סימנין דאין יוצא מתורת נפל אלא על ידי עשרים. ד"ה והא:
<h2>פירוש קנ</h2>
סתם ולדות אין יוצאין מתורת נפל אלא בשלשים יום: בא"ד
<h2>פירוש קנא</h2>
לא הביא שערות עד רוב שנותיו הוי גדול וסריס ודאי וקודם לכן הוא קטן ויש לו דין בן ט' מעשרים ועד רוב שנותיו ואם הביא שערות מכ' ועד קודם רוב שנותיו הוי גדול ולא סריס. ד"ה עד: ע"ב
<h2>פירוש קנב</h2>
שערות בזקן אין מועילין לדין הבאת שתי שערות ואין חשוב זקן בהבאת שם ב' שערות אלא אם כן נתמלא זקנו מה שהביא אחר כ' שכבר הוא סריס אין בכך כלום. ד"ה דהביא:
<h2>פירוש קנג</h2>
יוליך הנאה לים המלח היינו שאין ממשות האיסור בעין או ביין נסך דאסור בשתיה ואינו נהנה מגוף האיסור אלא למכור והא דלא אמר ימכרו באיסור הנאה חוץ מדמי איסור שבו דחיישינן שמא ימכור אחרי כן לישראל. ד"ה כולן ידלקו: דף פא ע"ב
<h2>פירוש קנד</h2>
כבשים שהם קטנים לא חשיבי דבר שבמנין כמו שור נסקל גדול. ד"ה ר"י:
<h2>פירוש קנה</h2>
חתיכה הראויה להתכבד היינו כשאחר הביטול ראויה להתכבד אבל חטאת בטלה אחר שתתבטל אין ראויה כי הכהנים אין מחזיקין טובות זה לזה. ד"ה דברי הכל:
<h2>פירוש קנו</h2>
מין במינו לא בטיל בדבר לח שמתערב אלא בדבר יבש. ד"ה ר"י: דף פב
יי"נ לבור קמא קמא בטיל עד ס' אבל אם אין ס' בהיתר לאו. ד"ה אמר ר"י: ע"ב
<h2>פירוש קנז</h2>
דיינינן דינא דגרמי. המסכך גפנו על תבואת חבירו לא קידש. ד"ה קידש: דף פג
<h2>פירוש קנח</h2>
אין אדם אוסר דבר שאינו שלו על ידי מחשבה אבל נותן חלב לקדירת חבירו אסורה. הרואה ירק בכרם ואמר כשאגיע שם אלקטני והוסיף מותר כשאחזור אלקטנו אסור. ד"ה אין אדם: ע"ב
<h2>פירוש קנט</h2>
נשים שלוו קודם שפסקו להם בית דין אין הבעל חייב לשלם. ד"ה ולותה: דף פה
<h2>פירוש קס</h2>
אלמנה לכהן גדול כשנשבית משלם הבעל הפירות לפדותה בהן משא"כ בשניה דלא משלם כלל. ד"ה אלמנה:
<h2>פירוש קסא</h2>
צריך עיון אם אמר לא אכלתי חלב לא שוגג ולא מזיד אם הוא נאמן במקום העדים. ד"ה ומה אם: דף פח
<h2>פירוש קסב</h2>
שתיקה כהודאה דמיא פירוש שניכר ורגלים לדבר אבל לא דחשיב כמודה אם אמר ליה אשתך זינתה. ד"ה דשתיקה:
<h2>פירוש קסג</h2>
קונמות דאסר אכ"ע יש להן פדיון כמו הקדש. ד"ה אי קסבר:
<h2>פירוש קסד</h2>
שנים אומרים מת וכל העולם אומרים שהוא חי פשיטא דתצא. ד"ה אתא:
<h2>פירוש קסה</h2>
כותבין בכתובה כסף זוזי מאתן דחזו ליכי מדאורייתא. ד"ה מאי טעמא: דף פט
<h2>פירוש קסו</h2>
תרם מן הרעה על היפה אפי' במזיד א"צ לחזור ולתרום אבל מן הטמא יחזור ויתרום. ד"ה אין תורמין:
<h2>פירוש קסז</h2>
ניסת על פי ב"ד ובא בעלה אף כי אין זכאי במציאתה כלל אם מתה יורשה. במת מצוה ויש שם ישראל וכהן יטמא ישראל ולא הכהן. ד"ה כיון: ע"ב
<h2>פירוש קסח</h2>
לא שייך קם ליה בדרבה מיניה במילי דבר כפרה רצה כהן למחול על תרומה שאכל הזר [בשוגג] אינו רשאי אפי' אכל תרומת עצמו מפריש עליו קרן. ד"ה אכל תרומה: דף צ
<h2>פירוש קסט</h2>
מדמברכי להתעטף בציצית אם כן בשעת עיטוף היא המצוה. ציצית חובת גברא. ד"ה כולהו: ע"ב
<h2>פירוש קע</h2>
אשת ישראל שנאנסה פסולה לכהונה. ד"ה היתה:
<h2>פירוש קעא</h2>
סופר כותב כתובה ושולחה לעיר שבה החתן וכותב שם אותה העיר. גיטין מאוחרין כשרים כשהעדים והסופר באותה עיר בזמן הכתוב בגט. ד"ה היה במזרח: דף צא ע"ב
<h2>פירוש קעב</h2>
שינה שמו שהיו לו ב' שמות וכתב שם יהודה בגליל פסול. ד"ה ת"ש [שינה]:
<h2>פירוש קעג</h2>
לא חיישינן לכתוב מקום עמידתו אלא מקום עיקר דירתו. ד"ה שם עירו:
<h2>פירוש קעד</h2>
לא חיישינן לשום קול דבתר נישואין. ד"ה כל: דף צב
<h2>פירוש קעה</h2>
מיבמה לשוק הוי ממזר ותצא אפילו יש לה בנים. ד"ה אבל:
<h2>פירוש קעו</h2>
אשה שלא ידעה שהיה לה יבם ונתקדשה מותרת למקדש אחר חליצת יבם. ד"ה נותן: ע"ב
<h2>פירוש קעז</h2>
העדפה ע"י הדחק לאשה וילקח בהן קרקע והוא אוכל פירות והוי דברים בינו לבינה. ד"ה רבי עקיבא: דף צג
<h2>פירוש קעח</h2>
קנין כסף שהוא בעין קונה אחר שלשים וכן שטר שהוא ברשות קונה בסוף שלשים קנה בלא מעכשיו וכן משיכה כשהפרה באגם אפי' יצאת מן אגם תוך שלשים וחזרה שם בסוף שלשים וחזקה וחליפין לא מהני לקנות לגמרי. ד"ה קנויה לך:
<h2>פירוש קעט</h2>
בעי"ט ושבת שרי לתרום שלא מן המוקף. ד"ה אלא: ע"ב
<h2>פירוש קפ</h2>
עד אחד נאמן לומר מת בעלה להתייבם וכן היא עצמה אבל אינה נאמנת לומר מת בני ואח"כ בעלי להתייבם. ד"ה עד אחד:
<h2>פירוש קפא</h2>
גדולה שנאת שונא מאהבת אוהב. ד"ה כי: דף צד
<h2>פירוש קפב</h2>
אשה נאמנת לומר מת בעלי ואח"כ בני לינשא לשוק. בא"ד:
<h2>פירוש קפג</h2>
אין נאמנת לומר מתה אחותה שתכנס לביתה. ד"ה וליטעמיך:
<h2>פירוש קפד</h2>
גר אסור באחותו שנולדה בהיותו עובד כוכבים כשהורתו שלא בקדושה. הורתו בקדושה מותר באחותו שנולדה בהיותו עובד כוכבים. ד"ה נשא: דף צח
<h2>פירוש קפה</h2>
גר אסור באשת אב ולכתחלה אסור באחות אב. ד"ה אשת אביו: ע"ב
<h2>פירוש קפו</h2>
אסור באשה ואחותה מן האם ואשה ובת בתה אבל אשה ובת בנה או אשה ואחותה מן האב אינו מוציא וצ"ע לכתחלה. ד"ה אשה:
<h2>פירוש קפז</h2>
מלוה על פה גובה מיתמי אשה גובה כתובתה ממטלטלי דיתמי ומטלטלי דמתנת שכיב מרע ולא ממתנת בריא. ד"ה כתב: דף צט
<h2>פירוש קפח</h2>
מותר לישא אשת בן אחיו בת אחיו אינה מצוה כל כך. ד"ה ספק:
<h2>פירוש קפט</h2>
קטן היודע לישא כפיו חולקין לו תרומה. ד"ה אלו הן: ע"ב
<h2>פירוש קצ</h2>
סומא באחת מעיניו כשר לחליצה. ד"ה ש"מ: דף קא ע"ב
<h2>פירוש קצא</h2>
גר שאין אמו מישראל כשר לדון דיני ממונות בלא כפייה ולחליצת גרים פסול. ד"ה ואנא:
<h2>פירוש קצב</h2>
שטרא ריע לא יוכל בעל השטר לגבות בלא שבועה ומרעינא שטרא אפומיה אפי' הוא קרוב או אם כתב כן בשטר נאמנות שמאמינו שלא פרעו נשבע וגובה: ד"ה מרענא:
<h2>פירוש קצג</h2>
גר דן את חבירו דיני ממונות ואם אמו מישראל דן את ישראל. ד"ה לענין: דף קב
<h2>פירוש קצד</h2>
אם אביו ישראל דן אפילו חליצה וכן לענין יחס כהונה סגי באביו ישראל. בא"ד:
<h2>פירוש קצה</h2>
אינו מרופט כל כך כשר לחלוץ דיעבד. ד"ה גזירה:
<h2>פירוש קצו</h2>
קושרו עד שיהא יכול להלוך בו מאיליו. נהגו לקשור בקשר גמור היטב מתירתו בימין ותופסתו בשמאל ושומטת עקב בימין וגוררתו בשמאל התרה וחליצה בימין. גידמת חולצת בשיניה לא מיפסל אם לא חלצה בימין. ד"ה ואע"ג:
<h2>פירוש קצז</h2>
בעינן שנדע שמתכוונין לחליצה. ד"ה ודקתני: ע"ב
<h2>פירוש קצח</h2>
מנעל צריך שיהא מעור בהמה טהורה ואין להקפיד אם חלץ בעור בהמה טמאה. ד"ה ואנעלך:
<h2>פירוש קצט</h2>
ליכא עיכובא בחליצה מיושב. (קריאה) [קריעה] מעומד. ד"ה בין עומד: דף קג
<h2>פירוש ר</h2>
רגלו הפוכה אינו חולץ דצריך למידחסיה לכרעיה. קיטע לא חליץ אם נפסק רגלו יש לקשור רצועות מארכובה ולמטה. ד"ה מאן:
<h2>פירוש רא</h2>
אין חייב למסור עצמו כשאינו עושה מעשה והוא קרקע עולם. ד"ה והא:
<h2>פירוש רב</h2>
אין קרוי מנעל אלא כשחופה רוב הרגל אבל חליצה סגי בשמיטת רוב עקב. ד"ה שאין: ע"ב
<h2>פירוש רג</h2>
חכמה יראה ענוה שקולין אך ענוה גדולה מכולן: ד"ה המסוליים:
<h2>פירוש רד</h2>
מצורע מטמא בבית אפילו לא ישב ותחת אילן דווקא בישב ומת מטמא אפילו עובר ומת מטמא בבית אחר כשיש פתח פתוח ומצורע דווקא באותו בית: ד"ה כיון:
<h2>פירוש רה</h2>
עבודת כוכבים של עובד כוכבים סגי בביטול ולא של ישראל ואחר ביטול נמי לכתחלה לא דמאיס: ד"ה סנדל:
<h2>פירוש רו</h2>
שוטה לאו בר חליצה הוא גט כותב חרש שוטה וקטן וגדול עומד על גביו וגבי שחיטה לא חשיב כוונה בעומד על גביו. ד"ה והא: דף קד ע"ב
<h2>פירוש רז</h2>
גמילות חסדים מעט מועילין להציל מחבלו של משיח ולא מגזירת בני עלי. ד"ה רבא. דף קה:
<h2>פירוש רח</h2>
ת"ח שיצא לצורך העם יש לו לקצר דרכו כל יכולתו תלמידי חכמים בזמן שהצבור צריך להן מפסיעין על ראשי עם יצא לצורך עם נכנס ויושב במקומו. ד"ה מי: ע"ב
<h2>פירוש רט</h2>
קטנה לא חלצה ובעיא בדיקה. ד"ה רבא:
<h2>פירוש רי</h2>
אין צריך חמשה לכתחלה אלא לפרסומי מילתא. ד"ה לכתחלה:
<h2>פירוש ריא</h2>
תובע דבר גדול במקום שלוקחין מעט אין לו אלא שכרו אבל כשלוקחין דבר גדול התם אין יכול לומר משטה אני בך ואע"פ שלא הוציא כלום עליו. ד"ה אין לו: דף קו
<h2>פירוש ריב</h2>
אין חולצין אלא אם כן מכירין דחיישינן לב"ד טועין שישיאו על ידי עדים ויאמרו שלא עשו כ"א בהכרה. ד"ה לפיכך:
<h2>פירוש ריג</h2>
לא יפסיק בלא אבה. לא אבה בלא וי"ו וכן לא אבה ה' השחיתך וישראל לא אבה לי. ד"ה מודה רבא: ע"ב
<h2>פירוש ריד</h2>
מצוה שיגיע הרוק לארץ. ד"ה עד:
<h2>פירוש רטו</h2>
אכל זמורות וגוף הקרקע בנכסי אשתו קטנה לא ישלם וכן ממאנת אפילו מה שאכל שלא כדין. ד"ה דאי אמרת: דף קז
<h2>פירוש רטז</h2>
מיאנה בבעל מותרת לאביו נתן לה גט אסורה לאביו. מיאון בשלשה. ד"ה מידי: ע"ב
<h2>פירוש ריז</h2>
אין לכתוב בגיטי מיאון לא רעינא ביה ולא צבינא ביה כו'. ד"ה אתי: דף קח
<h2>פירוש ריח</h2>
תבעוה לקטנה לינשא ואמרה מחמת בני אדם שאינן מהוגנין הוי שלא לדעת ואין צריך מיאון מחמת פלוני בעלי הוי לדעתה וצריכה מיאון. ד"ה מחמת:
<h2>פירוש ריט</h2>
אין לקדש יתומה עד שיביאו ראיה שהיא גדולה. ד"ה ויתרחק: דף קט
<h2>פירוש רכ</h2>
אין להשיא גרים להתגייר אבל אם מתאמצין להתגייר יקבלם. ד"ה רעה: ע"ב
<h2>פירוש רכא</h2>
אדם טוב מעיקרו לא יהפך להרע אם לא גרוע מעיקרו. ד"ה מ"ד אית ליה:
<h2>פירוש רכב</h2>
קטנה שהביאה שערות אינה ממאנת אפי' לא בעל. ד"ה הוא:
<h2>פירוש רכג</h2>
היא אומרת לא נבעלתי והוא אומר בעלתי צרתה אסורה עד אחר שלשים אם לא יודו שניהם שבעל ולהצריך גט לכנוסה אפילו תוך שלשים אפי' שניהן מודים שלא בעל. ד"ה היא: דף קיב
<h2>פירוש רכד</h2>
אפוטרופוס משעבד קרקע יתום לאשתו. ד"ה מאן: דף קיג
<h2>פירוש רכה</h2>
שוטה מתגרשת על ידי אביה. ד"ה יצתה: ע"ב
<h2>פירוש רכו</h2>
גונח יונק חלב בשבת משום צערא. ד"ה שבת: דף קיד
<h2>פירוש רכז</h2>
אין שייך מגו במקום שאין ידוע לו. ד"ה מי: דף קיד ע"ב
<h2>פירוש רכח</h2>
אם ראו לטבוע מיד אחר העלאה וניכר מעיד עליו ואם שהה הרבה אינו ניכר אבל אם שהה הרבה במים אפי' אחר זמן מרובה ניכר. ד"ה וחזנהו: דף קטו ע"ב
<h2>פירוש רכט</h2>
אם צורת פנים שלימה שרי אפי' אחר כמה ימים אם לא נשחתו. ד"ה וקאמרי:
<h2>פירוש רל</h2>
הפקיד אצלו בעדים צריך סימן מובהק ובלא עדים יכול לומר לקוחין בידי. ד"ה וכן הויין:
<h2>פירוש רלא</h2>
מצא היתום סימן שהפקיד אביו ביד הנפקד לא מהני. בא"ד
<h2>פירוש רלב</h2>
אין אותיות נקנות במסירה. ד"ה אותיות: דף קטז
<h2>פירוש רלג</h2>
דברים שאין עשוין להשאיל ולהשכיר אפילו מאמינין זה לזה נאמן לומר לקוחין הן. אין שטר נקנה אגב קרקע אלא שטר השייך לקרקע. הנפקד שאומר על השטר לקוח בידי מעכב הקלף או חפץ כזה. בא"ד:
<h2>פירוש רלד</h2>
אשה שאמרה לבעלה גירשתני אינה נאמנת כשתובעת כתובתה אלא דווקא לענין נישואין. ד"ה וליהמנה:
<h2>פירוש רלה</h2>
יצא לדעת אין מורידין לנכסיו בשמעו שמת. ד"ה שאין: ע"ב
<h2>פירוש רלו</h2>
אחד אומר מת ואחד אומר לא מת לכתחלה לא תינשא ואפילו בזה אחר זה. ד"ה עד אחד: דף קיז ע"ב
<h2>פירוש רלז</h2>
עד אמר מת ואשה אמרה לא מת לא תינשא. ד"ה אשה: דף קיח
<h2>פירוש רלח</h2>
לא חיישינן למיעוט הלוקח בהמה מניקה מן העובד כוכבים פטורה מן הבכורה כשבנה כרוך אחריה. אפשר שחלב פוטר. כל שלא שהה שלשים יום באדם נפל ובבהמה שמנה ימים. הלכה כדברי המיקל באבל. ד"ה מחוורתא: דף קיט
<h2>פירוש רלט</h2>
אם כל גופו שלם אפילו אין כאן (אלא) פרצוף וחוטם ופדחת ניכר ומעידין עליו וע"י טביעת עין מעידין אפי' אחר כמה ימים וכשנחבל בפנים אין מעידין עליו אלא תוך ג' ימים ואם אין ידוע מתי נהרג יש לתלות בתוך ג' ימים. ד"ה אין מעידין. דף קכ
<h2>פירוש רמ</h2>
נחתך למעלה מן הארכובה וגוסס אין מעידין עליו להתירו מיד אך סופו למות. ד"ה למימרא: ע"ב
<h2>פירוש רמא</h2>
צורבא מרבנן אף כי קלא אית להו לא תנשא לכתחלה ולא סמכינן ארובא אם נפל במים שאין להם סוף כמו רוב גוססין למיתה ואין מעידין עליו. ד"ה ולא היא: דף קכא
<h2>פירוש רמב</h2>
נפל ליורה יין ושמן (אין) מעידין עליו. ד"ה אמרו לו: ע"ב
<h2>פירוש רמג</h2>
נפל לבור אריות אין מעידין עליו וכן מים שאין להם סוף: ירושלמי נפל לכבשן האש אין מעידין עליו דפליג אברייתא דהכא. ד"ה אין מזכירין:
<h2>פירוש רמד</h2>
ממשומר אין בוצרין בשביעית אלא מן המופקר ודווקא ע"י שנוי. שומרי ספיחים בשביעית היינו שמודיעין לעולם וממילא נמנעין. ד"ה של: דף קכב
<h2>פירוש רמה</h2>
אל יתן שלום לחבירו בלילה דווקא בשדה כעין יהושע. מזיקין שכיחין בבורות. ד"ה דחזו ליה:
<h2>פירוש רמו</h2>
נמצא כתוב בשטר פלוני מת או נהרג פליגי בה אמוראי. בא"ד:
<h2>פירוש רמז</h2>
כעין מסיח לפי תומו חשיב כמסיח כההיא דפונדקית. ד"ה פונדקית: ע"ב
<h2>פירוש רמח</h2>
עידי נשים לא בעו דרישה וחקירה. ד"ה אין בודקין:
