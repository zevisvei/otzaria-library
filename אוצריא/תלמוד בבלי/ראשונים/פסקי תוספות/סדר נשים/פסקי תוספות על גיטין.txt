<h1>פסקי תוספות על גיטין</h1>
<h2>פירוש א</h2>
נוהגין לכתוב שנים עשר שורות בגט: ד"ה המביא דף ב
<h2>פירוש ב</h2>
טוענין מזויף ליתומים וללקוחות ולנפרע שלא בפניו ובגיטין לא משום עגונא: ד"ה ואם יש:
<h2>פירוש ג</h2>
אפילו במקום דלא טענינן מזויף טענינן פרוע: בא"ד:
<h2>פירוש ד</h2>
שטר כיס היוצא על היתומים נשבע וגובה מחצה דמלוה ולא דפקדון: (בא"ד) [ד"ה יטלנו]:
<h2>פירוש ה</h2>
כל אדם נאמן על השחיטה אפי' נחתך ואין שחיטה ניכרת ואפי' נשים שיש בידם ללמוד ולשחוט: ד"ה עד אחד: ע"ב
<h2>פירוש ו</h2>
אמר השליח ידעתי שחתמוהו לא מהני: ד"ה אטו: דף ג
<h2>פירוש ז</h2>
לכתחלה מותר ליתן גט גם בעדי מסירה בלא חתימה אלא מפני תקון העולם: ד"ה (וגובה) [ור"א אומר]: ע"ב
<h2>פירוש ח</h2>
בכל שטרות גובה ע"י עדי מסירה מנכסים משועבדים. (וכן פסק ר"ת אבל ר"ח פסק בהיפך דלא גבה ממשעבדי): (בא"ד) [ד"ה וגובה]:
<h2>פירוש ט</h2>
אפילו דבר שהוא אמת אין לעשות אלא בעדות (גמור) [כשר]: ד"ה מודה: דף ד
<h2>פירוש י</h2>
צריך ליזהר שיהו עדי מסירה בשעת נתינת הגט: ד"ה דקי"ל:
<h2>פירוש יא</h2>
לא אמר בפני נכתב ובפ"נ (אפילו לר' מאיר) יטלנו הימנה ויחזור ויתננו לה קודם שניסת ואם ניסת לא תצא: ד"ה (יטלנו) [כיצד יעשה]: דף ה ע"ב
<h2>פירוש יב</h2>
צריך לומר בפני נכתב ובפני נחתם בשעת נתינה או לאחר נתינה תוך כדי דבור. וצ"ע אי מהני אחר כדי דבור בשעה שעסוקין באותו ענין וכן קודם נתינה: (בא"ד) ד"ה [יטלנו]:
<h2>פירוש יג</h2>
לא ראה השליח אלא שכתבו שיטה אחת דיו [ר"ל שיטה ראשונה]: ד"ה אפילו:
<h2>פירוש יד</h2>
בזמן הזה צריך לומר בפני נכתב ובפני נחתם בכל מקום אפי' באותה העיר: ד"ה שאני: דף ו
<h2>פירוש טו</h2>
שלש תיבות אין כותבין בלא שרטוט: ד"ה אמר ר"י: ע"ב
<h2>פירוש טז</h2>
מותר לכתוב אגרת בלא שירטוט לכתוב בו לשון צח ואסור דוקא כשמתכוין לכותבו לדרשה: בא"ד
<h2>פירוש יז</h2>
אין לשרטט תפילין על כל שטה ונקרא הדיוט אלא עושה שרטוט אחד למעלה וכותב תחתיו מה שירצה ואם אין הסופר יכול לכתוב יפה בלא שירטוט ישרטט: בא"ד:
<h2>פירוש יח</h2>
יריעה שאינה מסורגלת למעלה ולמטה ומצדדין פסול: בא"ד:
<h2>פירוש יט</h2>
ספק חשיכה אין מערבין עירובי תחומין אלא עירובי חצירות: ד"ה עירבתם:
<h2>פירוש כ</h2>
המוסר דין על חבירו הוא נענש תחלה בדאית ליה דינא בארעא. (גמרא היא מסכת ב"ק פ' החובל) ד"ה השכם: דף ז
<h2>פירוש כא</h2>
אסור לשורר בבתי משתאות ולשכב ולקום בזימרא. ושיר כעין לשמח חתן וכלה מותר: בד"ה זימרא:
<h2>פירוש כב</h2>
עטרות כלות אסורות דוקא לחתנים וכלות ולא לשאר אדם ועטרה לאו עטרה ממש אלא עטרות שעושין כעין כיפה: ד"ה עטרות:
<h2>פירוש כג</h2>
דם הניתז ושעל הסכין חייב לכסות בשאין דם בלא הוא (עיין פרק כל המנחות דף יא ד"ה ר"י סבר): ד"ה אמר: ע"ב
<h2>פירוש כד</h2>
עציץ של חרס בעי נקיבה ליחשב מחובר ושל עץ לא בעי נקיבה והוי כמחובר (ורש"י פי' איפכא דשל חרס לא בעי נקיבה וכו'): ד"ה עציץ:
<h2>פירוש כה</h2>
עציץ הוי כמחובר אפילו מונח על גבי יתדות ומ"מ אם לקחו מהארץ והניחו ע"ג יתדות בשבת חייב משום תולש מדרבנן: ד"ה דלמא:
<h2>פירוש כו</h2>
אנו במערב של ארץ ישראל לכן אנו מתפללין למזרח: ד"ה ר"י: דף ח
<h2>פירוש כז</h2>
אין להתיר אמירה לעובד כוכבים משום מצוה כגון מילה באיסור דאורייתא אבל באיסור דרבנן שרי כגון לומר לעובד כוכבים להביא דבר דרך חצר שאינו מעורב ולצורך מילה דווקא: ד"ה אע"ג: ע"ב
<h2>פירוש כח</h2>
יולדת תוך שלשה מחללין עליה השבת אפי' אמרה אינה צריכה. משלשה ועד שבעה אמרה צריכה מחללין ולא יותר: בא"ד:
<h2>פירוש כט</h2>
אין לומר לעובד כוכבים להביא ספר בשבת דרך כרמלית: בא"ד:
<h2>פירוש ל</h2>
המבשל לחולה בשבת אסור לבריא גזירה שמא ירבה בשבילו וע"י עובד כוכבים דוקא לצורך המילה שרי להרבות אבל לצורך דבר אחר לא ובי"ט דוקא התירו להרבות משום שמחת י"ט: בא"ד:
<h2>פירוש לא</h2>
חצי שדה אני מוכר לך נוטל הלוקח הגרוע ויד בעל השטר על התחתונה (משנה היא פרק בית כור דף קז ב): ד"ה לעולם: דף ט
<h2>פירוש לב</h2>
עדים שאין יודעין לחתום מקרעין להם נייר (וצ"ע). ד"ה (עדים) [מקרעין]: ע"ב
<h2>פירוש לג</h2>
כתב על גבי כתב פסול: בא"ד:
<h2>פירוש לד</h2>
אין יודעין לקרות קורין לפניהם ואומר שכן כתוב בשטר ודוקא שנים או סופר דדייני: ד"ה קורין:
<h2>פירוש לה</h2>
האוכל פת כותי כאילו אוכל בשר חזיר: ד"ה מצת: דף י
<h2>פירוש לו</h2>
קלפים שלנו שאינן מעופצין כותבין עליהם שטרות וס"ת ותפילין ומזוזה: ד"ה בדאפיצן: דף יא
<h2>פירוש לז</h2>
תופס לבעל חוב וחב לאחרים לא קנה אפי' עשאו שליח: ד"ה התופס: ע"ב
<h2>פירוש לח</h2>
תן לא הוי כזכי אלא כשמוסר לו מיד ליד אבל מעמד שלשתן קנה בכל ענין ואפי' בעל כרחו של נפקד תן והולך בחוב ובפקדון זכה במתנה אין יכול לחזור בו או התקבל לא יחזור תן והולך במתנה יכול לחזור בו: ד"ה כל:
<h2>פירוש לט</h2>
אדם יכול להקדיש דבר אפילו פחות משוה פרוטה וחל עליו שם הקדש ודלא כרש"י דמפרש דאין חל עליו: ד"ה פחות: דף יב ע"ב
<h2>פירוש מ</h2>
אין גט לאחר מיתה אע"ג שמינה המגרש השליח בחייו: ד"ה לא יתנו: דף יג
<h2>פירוש מא</h2>
מצוה לקיים דברי המת כשהושלש מתחלה לכך לידו ובגר לא אמרינן מצוה לקיים דברי המת: ד"ה והא לא: שם
<h2>פירוש מב</h2>
המוכר שטר חוב לחבירו וחזר ומחלו מחול אבל מכר או נתן במתנה במעמד שלשתן אינו מחול: ד"ה תנהו לפלוני: ע"ב
<h2>פירוש מג</h2>
מעמד שלשתן לא קני בכתובה: בא"ד:
<h2>פירוש מד</h2>
אם הנפקד עובד כוכבים ואמר ליה ישראל תנהו לישראל לא קנה א"ל ישראל לישראל תנהו לעובד כוכבים יתן כל זמן שלא חוזר בו אפי' לא אמר לו במעמד שלשתן אבל אם חוזר בו לא יתן אם לא שאינו יכול לשמט ממנו ואם הנותן עובד כוכבים קנה: ד"ה במעמד שלשתן: שם
<h2>פירוש מה</h2>
אין נאמן לומר טעיתי במה שהודיתי במיגו דאי בעי אומר חזרתי ופרעתי: ד"ה ולא פש: דף יד
<h2>פירוש מו</h2>
דברי שכיב מרע ככתובין וכמסורין דמו ואפי' אם מת מקבל בחיי נותן ואפי' נולדו יורשין אחר מיתת נותן. ד"ה הא: ע"ב
<h2>פירוש מז</h2>
כל תיקו שבש"ס אוקי ממונא בחזקת מריה אם לא שפירש הש"ס יחלוקו (ודלא כרב האי גאון דפסק דכל תיקו שבש"ס יחלוקו): ד"ה וחכמים: שם
<h2>פירוש מח</h2>
שודא יתן הדיין למי שירצה (ודלא כרש"י שמפרש שחדקדק הדיין מי היה אוהב יותר ולמי היה בדעתו ליתן): בד"ה וכאן אמרו: שם
<h2>פירוש מט</h2>
תל חמשה ברה"ר והקיף עליו חמשה לא הוי רשות היחיד (נ"ל דהוא טעות כי אין ראוי למנותו בפסקי הלכות כי מה שמפרש התוספות דלא הוי רה"י היינו לרב חסדא דאמר גידוד ה' ומחיצה ה' אין מצטרפין אז לא הוי רה"י אבל לפי האמת פוסק הגמרא כמרימר דאמר מצטרפין וצ"ע): ד"ה גידוד: דף טו ע"ב
<h2>פירוש נ</h2>
נטל יד אחת וטבל השניה טהורות: ד"ה הנוטל:
<h2>פירוש נא</h2>
צריך לשפוך מים על ידיו מן הכלי שתי פעמים ואם נטל יד אחת משטיפה גדולה כשתים ידו טהורה אפילו אין בה רביעית אי אתי משירי טהרה טהור אבל אם נטל שתי ידיו בשטיפה אחת צריך רביעית בשטיפה זו: בא"ד:
<h2>פירוש נב</h2>
שתי מקוואות שאין בכל אחת ארבעים סאה ונצוק או קטפרס מחברם אינו חבור אם לא שיש באחת מ' סאה. וצ"ע (והיינו דוקא לדעת רבינו תם אבל לדעת ר"י כשם אפילו אין באחת מהם מ' סאה כדמוכח מן התוספות בסוף הדבור: ד"ה הניצוק: דף טז
<h2>פירוש נג</h2>
ב' מקואות וכותל אחת ביניהן כשפופרת וב' אצבעיות מתעגלים בה מלא מים מחברם נפרץ הכותל על רום כקליפות השום מים כרוחב השפופרת: (וצ"ע בפנים): בא"ד:
<h2>פירוש נד</h2>
נצוק וקטפרס אין חבור אלא טופח להטפיח חבור לענין השקה (נ"ל טעות כי זהו לפי מאי דס"ד אבל לפי האמת טופח להטפיח אינו חבור לענין השקה עיין בפנים כי הוא חמור מאד וצריך התבוננות רב): בא"ד:
<h2>פירוש נה</h2>
אמר לשנים כלכם הוליכו גט אחד מוליך במעמד חבירו ואין צריך שניהם אוחזין בו: (להדיא הוא בגמרא פרק התקבל דף סז א):
<h2>פירוש נו</h2>
הבעל שאמר גרשתי את אשתי נאמן מכאן ולהבא כשאין אשתו מכחישתו. ד"ה מפני מה (בפסקים אחרים מצאתי וז"ל פרק יש נוחלין לא קאי הכי): דף יז
<h2>פירוש נז</h2>
גט מאוחר כשר וחלין הגירושין לאותו זמן הנכתב. ד"ה ריש לקיש:
<h2>פירוש נח</h2>
דרך לפרסמה ולהוציא קול שנתגרשה: בא"ד:
<h2>פירוש נט</h2>
גרושה שזינתה מותרת לחזור וראיה מפ"ב דסוטה דף יח. ד"ה הנהו: דף יח
<h2>פירוש ס</h2>
הקפת חנות ושכר שכיר פליגי אי משמט שביעית ומכל מקום משמע דהלכתא דאינו משמט: ד"ה מאימתי: שם
<h2>פירוש סא</h2>
אי פגמה וזקפה כתובה לרב או פגמה לחוד או זקפה לשמואל משמט אף התוס': בא"ד:
<h2>פירוש סב</h2>
אין נכון לכתוב הכתובה בע"ש ולחותמה במ"ש אא"כ קנו מיניה: ד"ה אף:
<h2>פירוש סג</h2>
ביטל הגט חוזר ומגרש בו: ד"ה שמא: ע"ב
<h2>פירוש סד</h2>
אומר הרי זה גיטך מעכשיו ואם לא באתי תוך ל' יום הוי גט אפילו בטלו אחרי כן: בא"ד:
<h2>פירוש סה</h2>
הרחיק ב' שיטין מן השטר פסול: ד"ה אמרי שם:
<h2>פירוש סו</h2>
מלאוהו בקרובים כשר ודוקא בתחלה ולא באמצע ובסוף: בא"ד. עידי הגט אין חותמין אלא זה בפני זה. (גמרא הוא בפ"ק): דף י:
<h2>פירוש סז</h2>
אין מקיימין מעדים של מעלה אלא משל מטה: ד"ה אמרי: בא"ד:
<h2>פירוש סח</h2>
אסור לכתוב ס"ת בדיו של עפצים. ד"ה דיו: דף יט:
<h2>פירוש סט</h2>
אדרימנ"ט מותר לתת לתוך הדיו: ד"ה קנקנתום:
<h2>פירוש ע</h2>
צריך לקרות הגט קודם הנתינה ואחר נתינה ואם לא קראהו אחר נתינה מגורשת לא נקרא כלל אסורה לינשא ואם נישאת לא תצא. ד"ה צריכה: ע"ב
<h2>פירוש עא</h2>
גט שכתבו בשני דפין כשר פי' בקלף אחד בשני עמודים אבל בשתי חתיכות קלף פסולה: ד"ה ספר: דף כ ע"ב
<h2>פירוש עב</h2>
אין צריך שיהא הגט מוקף גויל כס"ת וכן דיו אינו צריך: ד"ה לא:
<h2>פירוש עג</h2>
כתובת קעקע היינו כתוב בדיו ובכחול ויקעקע ולרבי שמעון עד שיכתוב שם עבודת כוכבים ומדרבנן אסור אפילו אפר מקלה על מכתו: ד"ה כתובת קעקע (עי' בסמ"ג סי' ס"א כי הוא מתיר ליתן אפר מקלה ע"ג מכתו):
<h2>פירוש עד</h2>
המוכר שדהו בעדים גובה מנכסים משועבדים: ד"ה וכותב:
<h2>פירוש עה</h2>
כתב גט ונתן ביד עבדה ישן וכפות הוי גט: ד"ה והלכתא: דף כא
<h2>פירוש עו</h2>
אב מקבל גט לבתו קטנה בעל כרחה וכן היא מתגרשת בעל כרחו של אב אם נתן הגט ביד הקטנה. (וצ"ע בפנים). ד"ה שכן אב:
<h2>פירוש עז</h2>
כתב גט על דבר המתקיים על עלה של זית ודלעת כשר (ולא) [אבל] עלה של כרישין ובצלין וירקות: ד"ה על עלה: ע"ב
<h2>פירוש עח</h2>
כתבו על קלף גדול ואח"כ חתכו ר"ת מחמיר לפסלו אבל נחתך מן הגט דבר מועט כדי ליפותו כשר: ד"ה יצא:
<h2>פירוש עט</h2>
קונם לביתך שאיני נכנס ומת מותר ליכנס לביתו אבל בית אביו הוי לעולם ולכן יש להוכיח שיכול לכתוב בכתובת יתומה מבית אביה: ד"ה שלא תלכי:
<h2>פירוש פ</h2>
הא דאמרינן דאין כותבין על נייר מחוק היינו דווקא כשהכתב על נייר מחוק והעדים על מחוק אבל אי שניהם על המחק כשר וראייתם מפ' גט פשוט (דף קסד א): ד"ה ולא על: דף כב:
<h2>פירוש פא</h2>
אשה הבאה לינשא מביאה עידי מסירה כשנכתב הגט על דבר שהוא ראוי להזדייף דוקא: ד"ה מאן חכמים: שם
<h2>פירוש פב</h2>
חרש שוטה וקטן כותבין גט כשגדול עומד על גבם ומזהירן לכתוב לשמה: ד"ה והא לאו: ע"ב
<h2>פירוש פג</h2>
חליצה בעי שיכוונו שניהם: בא"ד
<h2>פירוש פד</h2>
שוטה פסול לחליצה: בא"ד
<h2>פירוש פה</h2>
צריך לומר לסופר כתוב ולעדים חתומו: (גמרא פ' מי שאחזו דף ע"א): בא"ד:
<h2>פירוש פו</h2>
צריך שיכיר השליח שזה הבעל וזאת אשתו: ד"ה ממי נוטלו: דף כג
<h2>פירוש פז</h2>
שווייה שליח מעיקרא והדר שוייה איהו שליח נעשה שליח לשניהם: ד"ה חצרה: דף כד
<h2>פירוש פח</h2>
אמר ליה הבעל לשליח תהא שליח להולכה והדר עשאו שליח להולכה חשיב ניתן לגירושין כיון שציוהו וצ"ע. ד"ה וכי מטית: שם
<h2>פירוש פט</h2>
לתירוץ אחד מתוספות אין המעשר מתמעט בשביל השנים שנותנים ממאה לתרומה מאחר שחטה א' פוטרת הכרי מן התורה: ד"ה עשרה: דף כה
<h2>פירוש צ</h2>
כשקובע מקום למעשר שני בצפון או בדרום הוי כמו הפרשה. ד"ה ומיחל: ע"ב
<h2>פירוש צא</h2>
האומר הרי זה גיטך מהיום אם מתי אין דעתו שיחול הגט מעכשיו אלא רצונו לומר שיחול קודם מיתתו ורש"י לא פי' כן. ד"ה מה היא:
<h2>פירוש צב</h2>
צריך לכתוב הרי את מותרת לכל אדם: ד"ה וצריך: דף כו
<h2>פירוש צג</h2>
אם נתגרשה בגט ישן תנשא לכתחלה: ד"ה לכשאכנסנה: ע"ב
<h2>פירוש צד</h2>
כתב בגט לכשאכנסה אגרשנה ונכתב זמן הנתינה כשר אבל כתב זמן של עתה וכנסה אח"כ פסול: בא"ד:
<h2>פירוש צה</h2>
לארוסתו יכתוב בגט ארוסתי. ד"ה ה"נ:
<h2>פירוש צו</h2>
לתירוץ אחד מתוספות אין לדיינים לכתוב במותב תלתא קודם העדאת עדים על חתימת ידיהם דגבי הנפק יש לחוש למחזי כשקרא אע"ג דבשאר שטרות לא חיישינן. ד"ה ליתא:
<h2>פירוש צז</h2>
אין הבעל יכול לבטל הגט שלא בפני שליח: ד"ה דבי דינא: דף כז
<h2>פירוש צח</h2>
אשה נאמנת לומר לבעלה גרשתני ולא במקום שהגט מסייעה: ד"ה אין הבעל:
<h2>פירוש צט</h2>
העדים נאמנים בסימן אפילו ראו הגט כבר והשליח דוקא שלא ראוהו עדיין: ד"ה כגון: ע"ב
<h2>פירוש ק</h2>
תלמיד חכם שבא לקדש אשה יקח ע"ה בהדיה דעם הארץ יש לו טביעות עין אף שאינו נאמן: ד"ה ודוקא
<h2>פירוש קא</h2>
עובד כוכבים מסיח לפי תומו בעדות אשה נאמן שאמר מת כבר ולא ביוצא למות או ליהרג: ד"ה וקתני: דף כח ע"ב
<h2>פירוש קב</h2>
על הבעל לכתוב הגט דאפילו האשה כתבה מקנהו לבעל: ד"ה משום: דף כט
<h2>פירוש קג</h2>
שומר שמסר לשומר פטור אך אין לעשות כן לכתחלה: ד"ה כאן:
<h2>פירוש קד</h2>
הזכיר הבעל חוב לשליח ליקח השטר מן המלוה מצי אמר ליה לתקוני שדרתיך וכו'. ד"ה שקול: ע"ב
<h2>פירוש קה</h2>
אמר לשליח שקול חפץ מידה והדר הב לה גיטה אסור לשליח לעשות שליח אפילו אם לא ישנה השני ממה שצוה הבעל ודלא כרש"י דמכשיר בשלא שינה (עיין בפנים): ד"ה רבי יוחנן:
<h2>פירוש קו</h2>
אמר לשלוחו הולך גט לפלוני למסור לאשתו והשליח אמר אינני מכירה והוא אמר א"כ תנהו לפלוני והוא יתן לה והלך השליח ולא מצא אותו פלוני שצוה לו הבעל ליתנו רשאי השליח למסור לאחר לר"ת ולרש"י פליגי בה ב' לישני: ד"ה הכי גרס:
<h2>פירוש קז</h2>
היו פירות מונחים ברשות הלוקח וקבל המוכר דמיהם אין יכולין לחזור בהם: ד"ה לא שנו: דף ל
<h2>פירוש קח</h2>
בערב יום טוב ובערב שבת מותר לתרום שלא מן המוקף: ד"ה וכי: ע"ב
<h2>פירוש קט</h2>
תרומת מעשר דוקא מאומד לרבי אלעזר ולרבנן קאמר בירושלמי המונה משובח והמודד משובח ממנו והשוקל משובח משלשתן ותרומה מצוה לתרום מאומד לכולי עלמא: ד"ה ניטלת: דף לא
<h2>פירוש קי</h2>
תרומה נותן עיניו בצד זה ואוכל בצד אחר: ד"ה במחשבה:
<h2>פירוש קיא</h2>
יין הנעשה מבוסר יש בו דין יין נסך: ד"ה ובשעת:
<h2>פירוש קיב</h2>
רב נחמן בר יעקב הוא רב נחמן סתם ודלא כרש"י דמשמע דהוא רב נחמן בר יצחק: ד"ה אנא: ע"ב
<h2>פירוש קיג</h2>
דברים שבלב אינן דברים אפילו ידענו שנאנס מלפרשם: ד"ה מהו דתימא: דף לב
<h2>פירוש קיד</h2>
הנותן מתנה לחבירו ואמר הלה אי איפשי בה כל הקודם זכה: (ורש"י מחלק בין מטלטלין לקרקעות) (עיין בפנים): ד"ה מבוטלת:
<h2>פירוש קטו</h2>
בגט זכי לא מהני: ד"ה להולך: ע"ב
<h2>פירוש קטז</h2>
כתב ס"ת לשמה אינו חוזר ומבטלו: ד"ה רב ששת:
<h2>פירוש קיז</h2>
ואם בטל הגט בפי' הוי מבוטל אפי' לרב נחמן: ד"ה ורב נחמן:
<h2>פירוש קיח</h2>
אין דין בפחות משלשה ואם ביטל הגט בפני שנים מבוטל וצ"ע: בא"ד:
<h2>פירוש קיט</h2>
מלוה על פה לא גבי ממשעבדי אפי' הלוהו בפני מאה: ד"ה ובי תלתא: דף לג
<h2>פירוש קכ</h2>
יש לומר בשעת קדושין כדת משה וישראל: ד"ה כל:
<h2>פירוש קכא</h2>
יתומים שבאו לחלוק ושניהם רוצים ב"ד מעמידים להם אפוטרופוס אבל לא נתרצו שניהם לא ואם לא בא כי אם האחד חולקין: ד"ה יתומים: דף לד
<h2>פירוש קכב</h2>
כשיתומים באים לחלוק ב"ד מעמידים להן אפוטרופוס רק לשמור חלקיהן ודוקא ע"י גורל ובדבר שאין שייך גוד או אגוד דוקא חולקין: ד"ה בית דין:
<h2>פירוש קכג</h2>
שותף שבא לחלוק בלא דעת חבירו מסופק ר"י אם יכול לחלוק בקרקעות: בא"ד:
<h2>פירוש קכד</h2>
שנים שחלקו בלא השלישי והניחו לו קרקע אחד מפילין גורל אם יפול לו מוטב ואם לאו יחלוקו הם כבתחלה: בא"ד:
<h2>פירוש קכה</h2>
פר"ת שלא יכתבו בגט וכל שום וחניכה אם לא שיש לו חניכה ותקן לכתוב פלוני דמתקרי כך (ודלא כה"ג). ד"ה וכל שום: ע"ב
<h2>פירוש קכו</h2>
מומר לעבודת כוכבים המגרש יזכרו שם של יהדות בגט: ד"ה והא דאתחזק:
<h2>פירוש קכז</h2>
גר ששינה שמו בשם עובד כוכבים כשר: בא"ד:
<h2>פירוש קכח</h2>
הוחזק שני שמות בעיר אחת לכתחלה יכתוב שניהם ובדיעבד כשר באחד מהן אפילו בחניכה ואם הכינוי דומה לשם לכתחלה כשר בכנויו: בא"ד:
<h2>פירוש קכט</h2>
אין אדם פורע תוך זמנו ואפי' מיתמי אין צריך שבועה אבל לאלמנה מתפיס צררי אפילו תוך זמנו: ד"ה אין אלמנה:
<h2>פירוש קל</h2>
שבועת אונסים ששכח בשבועתו אפי' עונש ליכא אך בפקדון צריך ליזהר שלא יבא לידי שבועה ויש בו עונש אם שכח: ד"ה לא היו: דף לה
<h2>פירוש קלא</h2>
בזמן הזה תקנו חרם במקום שבועה לענין השבעת כתובה. ד"ה דמוריא:
<h2>פירוש קלב</h2>
אפי' שבועה דרבנן הוי בנקיטת חפץ: ד"ה לא שנו:
<h2>פירוש קלג</h2>
שבועה דאורייתא הוי בכיבוי נרות (וצ"ע). בא"ד:
<h2>פירוש קלד</h2>
נדר חל אפי' על דבר שאין יכול לקיימו ומכין אותו ועובר לאלתר ואם יכול לקיים באותה שעה ושוב אינו יכול אינו עובר עד שיהנה: ד"ה ונודרת:
<h2>פירוש קלה</h2>
אין גובה היבמה כתובה עד שתחלוץ: ד"ה גט: ע"ב
<h2>פירוש קלו</h2>
אמר הבעל קיים ליכי שוב אינו מיפר: ד"ה אבל:
<h2>פירוש קלז</h2>
לענין נדר אשתו אין חולקין בין ברבים בין על דעת רבים כיון דאין תלוי בדעתה (זהו לחד תירוץ) בא"ד:
<h2>פירוש קלח</h2>
המודר הנאה מחבירו בפניו אין מתירין לו אלא בפניו ואם היפר מופר: ד"ה ליחוש:
<h2>פירוש קלט</h2>
צריך לפרט הנדר: ד"ה קסבר:
<h2>פירוש קמ</h2>
על דעת רבים אין לו התרה אם לא לדבר מצוה וברבים יש לו התרה: ד"ה אמר. דף לו
<h2>פירוש קמא</h2>
על דעת רבים היינו שאומר על דעת פלוני ופלוני ואפי' שלא בפניהם ועל דעת רבים סתם לא: ד"ה אבל:
<h2>פירוש קמב</h2>
על דעת יחיד אפי' שפירש על דעתו יכול להתיר: בא"ד:
<h2>פירוש קמג</h2>
בבית שני נוהג יובל (ודלא כרש"י): ד"ה בזמן:
<h2>פירוש קמד</h2>
עבד עברי אינו נוהג אלא בזמן היובל וכן בתי ערי חומה: בא"ד:
<h2>פירוש קמה</h2>
דבר שפשט איסורו בכל ישראל אפילו גדול אין יכול לבטל אם לא שיהא גדול ממנו בחכמה ובמנין אבל דבר שעמדו בנפשותיהן כגון שמנה עשר דבר אפילו אליהו אין יכול לבטל ודבר שלא פשט אפי' קטן יכול לבטל ודבר שלא תקנו שיתפשט בכל ישראל אלא במקום אחד גדול יכול לבטל ולא קטן: ד"ה אלא: ע"ב
<h2>פירוש קמו</h2>
רבינו תם כתב פרוזבול דלא בעינן חשוב לכל ישראל אלא גדול בדורו. ד"ה דאלימא:
<h2>פירוש קמז</h2>
פרוזבול המוקדם כשר והמאוחר פסול. בא"ד (משנה היא במסכת שביעית פי' מ"ה): כותבין פרוזבול על קרקע כל שהוא: (הוא להדיא בגמ'):
<h2>פירוש קמח</h2>
קרקע אין לו אונאה עד מחצה: ד"ה אלא. דף לז
<h2>פירוש קמט</h2>
חייב לחבירו מנה וחבירו בחבירו נוטלין ממנו ונותנין לשני: ד"ה מדרבי: בע"ח מכאן ולהבא הוא גובה: (אינו בתוס' שלנו):
<h2>פירוש קנ</h2>
הלוהו על חצרו ודר בו משמט אבל משכנו בשעת הלואתו לא משמט אע"ג דר' יצחק דאמר דבעל חוב קנה משכון איירי דוקא שלא בשעת הלואה וכן בחמץ שמקבל מעובד כוכבים בשעת הלואה אם קבל עליו אחריות עבר בבל יראה: ד"ה שאני משכון:
<h2>פירוש קנא</h2>
המלוה על המשכון שומר שכר ולא מחייב באונסים: בא"ד:
<h2>פירוש קנב</h2>
משכון בשעת הלואה אין יכול לקדש בו האשה (וצ"ע כי בפ"ק דקדושין (דף ח ב) פוסקים דיכול לקדש בו ובפ' האומנין (דף פב ב) פסקו כהכא ודו"ק): בא"ד:
<h2>פירוש קנג</h2>
נאמן לומר פרוסבול היה לי ונאבד בלא שבועה והיכא דאין רגילות לכתבו צריך שבועה (כל מה שנקדתי אינו בתוס' שלנו): ד"ה לא:
<h2>פירוש קנד</h2>
דבר תורה מעות קונות מישראל ולעובד כוכבים במשיכה. ד"ה אבל: דף לח
<h2>פירוש קנה</h2>
המקדיש עבד לדמיו אותו שהקדישו לדמיו יפדנו ויהיה שלו ואין לגזברים רשות למכרו לאחרים (לרש"י יש להם רשות וצ"ע): ד"ה גופיה: ע"ב
<h2>פירוש קנו</h2>
לא ליקני לוליבא לינוקא בי"ט ראשון: ד"ה קטנים: דף לט
<h2>פירוש קנז</h2>
בית הכנסת מותר לעשותו בית המדרש (דברי ריב"ל פרק בתרא דמגילה דף כז א): ד"ה הלכה
<h2>פירוש קנח</h2>
הלכה כרבי יהושע בן לוי לגבי רבי יוחנן: בא"ד:
<h2>פירוש קנט</h2>
מתנת שכיב מרע במקצת בעי קנין: ד"ה אמר: ע"ב
<h2>פירוש קס</h2>
קונין בכליו של קונה: ד"ה משום:
<h2>פירוש קסא</h2>
קיימא לן זמנו של שטר מוכיח עליו (מביאין דברי רב דפוסק כן פ' המגרש): בא"ד:
<h2>פירוש קסב</h2>
נשים מברכות על כל מצות עשה שהזמן גרמא: ד"ה בשרבו: דף מ
<h2>פירוש קסג</h2>
אין מעשה קטן כלום להתיר עבדיו בבת ישראל. ד"ה וכתב ליה: ע"ב
<h2>פירוש קסד</h2>
הפעוטות ממכרן ממכר במטלטלין בכדי חייו (ב' מלות הנקודים אינם בפנים): בא"ד:
<h2>פירוש קסה</h2>
קונמות מפקיע מידי שיעבוד והיכא דאסרו רק על חבירו אלמוה לשעבודיה דבעל חוב אבל אסר אכ"ע וכן איצטלא דפרסוה אמיתנא לכולי עלמא לא אלמוה שעבודיה: ד"ה הקדש: המכנסת שום לבעלה ומכרוהו יתומים טרפה מלקוחות (אינו בתוספות). המלוה על המשכון שאין שוה נגד חובו גובה משאר נכסים (גם זה אינו בתוספות שלנו):
<h2>פירוש קסו</h2>
היזק שאינו ניכר לא שמיה היזק: ד"ה בהיזק: דף מא
<h2>פירוש קסז</h2>
הבעל שמכר בנכסי אשתו המכר בטל מיד אבל מכר הוא נכסיו המקח קיים עד זמן שתטרוף: ד"ה אשה:
<h2>פירוש קסח</h2>
מותר לרכוב על הפרדה (אינו להדיא בתוספות שלנו):
<h2>פירוש קסט</h2>
מותר למכור ספר תורה לישא אשה וללמוד תורה: (גמ' הוא במסכת מגילה פ' בני העיר דף כז א):
<h2>פירוש קע</h2>
שפחה חייבת בשבת. ד"ה לא תוהו: ע"ב
<h2>פירוש קעא</h2>
אין נושאין נשים במועד: בא"ד:
<h2>פירוש קעב</h2>
אין אומרים לאדם חטא בשביל שיזכה חבירך היכא שפשע: ד"ה כופין
<h2>פירוש קעג</h2>
מזיק הבהמה וסופה לחזור ולהתרפא חייב לשלם. ד"ה ושור: דף מב ע"ב
<h2>פירוש קעד</h2>
בנו מן הפנויה יורש וכן בנו ממזר. ד"ה ואי אמרת: דף מג
<h2>פירוש קעה</h2>
מעלין שטרות לקיימן בערכאות של עובדי כוכבים לכתחילה: ד"ה וכותב: דף מד
<h2>פירוש קעו</h2>
אדם מותר לפדות את עצמו ואת אשתו ביותר מכדי דמיו ולא בתו: ד"ה דלא: דף מה
<h2>פירוש קעז</h2>
ספר תורה שכתבו עובד כוכבים למכור לישראל יגנז ודלא כרש"י: ד"ה אמרי: ע"ב
<h2>פירוש קעח</h2>
אשה אוגדת לולב ועושה ציצית ודלא כר"ת: ד"ה כל:
<h2>פירוש קעט</h2>
בעינן עיבוד לשמה ולא סגי בהזמנה מועטת: ד"ה עד
<h2>פירוש קפ</h2>
הזמנה לאו מילתא היא: בא"ד:
<h2>פירוש קפא</h2>
אין להרויח הרבה בתפילין (אינו מוכח כל כך להדיא בתוספות):
<h2>פירוש קפב</h2>
גרושתו שנישאת בטעות מותר להחזירה (וצ"ע בהמדיר):
<h2>פירוש קפג</h2>
על דעת רבים היינו שנים ולפי זה אין להתיר נדרים בזמן הזה. ד"ה רב נחמן: דף מו
<h2>פירוש קפד</h2>
ספק איילונית צריכה גט ולא ודאי איילונית: ד"ה המוציא: ע"ב
<h2>פירוש קפה</h2>
הפקר לעובד כוכבים ולא לישראל הוי הפקר אי שקיל ישראל. ד"ה אדעתא: דף מז
<h2>פירוש קפו</h2>
תקון לפרוש מהחיוב על הפטור: ד"ה טבל: ע"ב
<h2>פירוש קפז</h2>
בדאורייתא אין ברירה: ד"ה אי לאו: דף מח
<h2>פירוש קפח</h2>
אחין שחלקו אין להן דרך זה על זה דמוכר בעין רעה מוכר: בא"ד:
<h2>פירוש קפט</h2>
קנין פירות דאב לגבי בן לאו כקנין הגוף. בא"ד:
<h2>פירוש קצ</h2>
כל נזקין פטור בהקדש: בד"ה שור רעהו: דף מט
<h2>פירוש קצא</h2>
קבלן שנטל מעות ממלוה ונתן ללוה אין למלוה על הלוה כלום: ד"ה בקבלן: ע"ב
<h2>פירוש קצב</h2>
נעשה ערב אחר הנישואין או עבד מצוה וחסריה משתעבד: ד"ה מצוה: דף נ
<h2>פירוש קצג</h2>
אסור לעשות שותפות עם עובד כוכבים אבל נתחייב לו שבועה מקבל הימנו לר"ת ולרש"י אסור לקבל שבועה מהם: ד"ה יתומים: ע"ב
<h2>פירוש קצד</h2>
תנו מנה לפלוני ופלוני בעל חובי הקודם בשטר זכה: ד"ה תנו:
<h2>פירוש קצה</h2>
בכור ופשוט שבא עליהם ב"ח בכור נותן פי שנים: ד"ה גובה:
<h2>פירוש קצו</h2>
ב"ח מאוחר שקדם וגבה לא מהניא ממקרקעי. ד"ה הכא ב"ע:
<h2>פירוש קצז</h2>
פי' בקונטרס דסתם קנין לכתיבה עומד וקשה וכו' עד לכך נראה דקנין אלים טפי מכתיבה וכו'. ד"ה בשקנו: דף נא
<h2>פירוש קצח</h2>
לא חיישינן לצררי לגבי בני חרי או היכא דלא קנו מיניה לענין מזונות: בד"ה אימור:
<h2>פירוש קצט</h2>
לכתובה בעי שבועה בבני חורין ולא למזונות: בא"ד:
<h2>פירוש ר</h2>
חשוד אממונא לא חשוד אשבועה: ד"ה ובכולי: ע"ב
<h2>פירוש רא</h2>
בשיכול המוכר להוציא המעות שקבל הוי עליהן שומר שכר: ד"ה דאתי: דף נב ע"ב
<h2>פירוש רב</h2>
הלוקח כלי לשגרו לבית חמיו ונאנס בהליכתו חייב בחזרתו הוי שומר שכר (גמרא היא פ' האומנין דף פא א):
<h2>פירוש רג</h2>
כרגא וקבורת אשתו ובנות הוו כמזונות. ד"ה לכרגא:
<h2>פירוש רד</h2>
לוה לצורך קבורה מוכרין בלא הכרזה: ד"ה ולקבורה:
<h2>פירוש רה</h2>
אפוטרופוס שמנהו אבי יתומים לא ישבע: ד"ה הלכה:
<h2>פירוש רו</h2>
אפוטרופוס שפשע חייב לשלם: בא"ד:
<h2>פירוש רז</h2>
כל זמן שאין ידוע אם נאבד כלום ליתמי אין להשביעו בלא טענה: בא"ד:
<h2>פירוש רח</h2>
הגביהו כדי לנסך ובא אחר ונסכו אומר לו הרי שלך לפניך: ד"ה מנסך:
<h2>פירוש רט</h2>
טימא את הטהור ונגע בה שרץ חייב לשלם דהוי כמזיד: ד"ה שלא: דף נג
<h2>פירוש רי</h2>
היזק שאינו ניכר לא שמיה היזק: ד"ה משום:
<h2>פירוש ריא</h2>
המבשל בשבת בשוגג יאכל הוא עצמו בו ביום במזיד לא יאכל ואפילו אחרים עד מוצאי שבת וזהו לר' מאיר ושוגג דר' יהודה כמזיד דר' מאיר ושוגג דר' יוחנן הסנדלר כמזיד דר' יהודה: בד"ה המבשל: ע"ב:
<h2>פירוש ריב</h2>
המטהר יין לחבירו ומצאו בפעם ראשונה ואמר לו נתנסך יינך נאמן אפי' מכחישו מאחר שהיה בידו אבל אחר לא מהימן ולדידיה מיהא אסור ואם שתק נאמן אפי' אחר ואם שתק מחמת שאינו יודע ההיא שתיקה לא הוי שתיקה: ד"ה אמר אביי: דף נד ע"ב
<h2>פירוש ריג</h2>
יאוש כדי לא קנה יאוש ושינוי השם קונה ובמקום מצוה אסור אלא במקום שקנוי לו קודם הקדש (עי' בפנים): ד"ה מ"ט: דף נה:
<h2>פירוש ריד</h2>
יהודה הרג את עשו: ד"ה ביהודה: ע"ב
<h2>פירוש רטו</h2>
בשעת גזירות מותר להרוג את עצמו כשדואג מן היסורין: ד"ה קפצו: דף נז ע"ב
<h2>פירוש רטז</h2>
כשיש סכנות נפשות פודים שבויין יותר מכדי דמיהן או במופלג בחכמה: ד"ה כל ממון: דף נח
<h2>פירוש ריז</h2>
חתימת האשה שטר של בעל או שנתרצית במכירת הבעל לא קנה לוקח אלא דוקא כשכתבה לו שטר מכירה בפני עצמו שהיא מכרה לו: ד"ה אבל:
<h2>פירוש ריח</h2>
פעוטות מתנתן מתנה במרובה ובמועט במטלטלי ובן י"ג ויום אחד אף במקרקעי: ד"ה אחת: דף נט
<h2>פירוש ריט</h2>
כהן נוטל חלק יפה במעשר עני ובצדקה ובסעודה אבל לא בחלק שחלק עם שותפו: ד"ה וליטול מנה: ע"ב
<h2>פירוש רכ</h2>
לדידן אפי' בשני ובחמישי אין לקרות לפני כהן: ד"ה אבל:
<h2>פירוש רכא</h2>
אפי' גדול מכל בני עירו לא יקרא לפני כהן ואם הכהן כפוף לו קורא לפניו אפי' בשבתות ויו"ט (עי' בפנים ד"ה ואפילו ובמסכת מגילה פ' בני העיר):
<h2>פירוש רכב</h2>
אין שם כהן קורא לוי במקומו הראוי לו: ד"ה נתפרדה:
<h2>פירוש רכג</h2>
אין שם יודע לקרות אלא אחד קורא האחד היודע ומברך לפניה ולאחריה וחוזר וקורא: ד"ה כי:
<h2>פירוש רכד</h2>
אין בבית הכנסת כי אם כהנים אחד קורא במקום שבעה ועל כל פרשה מברך לפניה ולאחריה: בא"ד:
<h2>פירוש רכה</h2>
שופר שבו הצדקה מניחין אצל ראש הישיבה לחלק לתלמידיו: ד"ה שיפורא: דף ס ע"ב
<h2>פירוש רכו</h2>
בני נהרא תתאי שתו ברישא (זהו לתירוץ ראשון של תוס' וכן לרש"י יש קצת הוכחה אבל לתירוץ שני הוי דינא כל דאלים גבר) ד"ה סלוקי:
<h2>פירוש רכז</h2>
מרחיקין צידת הדג מן הדג כשאומנותו בכך: ד"ה מצודות: ע"ב
<h2>פירוש רכח</h2>
האומן אינו מוכר בשביעית אלא שמלאכתו להיתר ובדאיכא למיתלי בהיתר: ד"ה משאלת: דף סא
<h2>פירוש רכט</h2>
עם הארץ שאינו קורא קריאת שמע בברכותיה ערבית ושחרית אין מזמנין עליו לדברי רבי מאיר ולחכמים כשאינו מניח תפילין ולבן עזאי כשאין לו ציצית: ד"ה איזהו ע"ה:
<h2>פירוש רל</h2>
אסור לחרוש לעובד כוכבים בשביעית ומותר משום סכנת נפשות: ד"ה אין עודרים: דף סב
<h2>פירוש רלא</h2>
אין אסור אלא כפילת שלום לעובד כוכבים והירושלמי אוסר בכל ענין: ד"ה אשרתא:
<h2>פירוש רלב</h2>
אמר לעדים כתבו גט ונסתפקו בגט אין לכתוב גט אחר בלא רשותו וטוב ללמד לבעל שיצוה להם לעשות כמה שירצו עד שיצאו מן הספק. ד"ה כותבין: דף סג ע"ב
<h2>פירוש רלג</h2>
שליש נאמן כיון שמסר לידו על דעת כן מסר לו להאמינו אפי' ישקר. ד"ה שליש: דף סד (וצ"ע אם ניסת ובאו עדים והכחישו לשליש אי מהימן וסמכינן עליה שלא תצא ולפי זה מהימנינן לשליש בדברים העשויים להשאיל ולהשכיר ואמר לפקדון יהבינן ניהליה):
<h2>פירוש רלד</h2>
האומר לשלוחו צא וקדש לי אשה סתם הוא אסור בכל הנשים שבעולם אבל לאחר מותר ולא אמרינן שמא קדש את זאת ואפילו יתומה קטנה לא אמרי' שמא אביה קדשה לשליח בלתי ידיעתה: ד"ה אסור:
<h2>פירוש רלה</h2>
חזקה שליח עושה שליחותו אפילו לקולא היינו במקום שאם לא יעשנה השליח יבא המשלח לידי עבירה: ד"ה הני מילי: ע"ב
<h2>פירוש רלו</h2>
נערה קטנה היא ואביה מקבלין גיטה: ד"ה נערה:
<h2>פירוש רלז</h2>
סוטה קטנה ונערה אביה מקבל גיטה ודלא כרש"י שחולק וסובר דאינה מתגרשת כלל אפילו ע"י אביה: ד"ה וכל:
<h2>פירוש רלח</h2>
יתום האוכל אצל בעלי הבית מציאתו לעצמו: ד"ה אלא:
<h2>פירוש רלט</h2>
בתו אפילו אינה סמוכה מציאתה לאביה: בא"ד:
<h2>פירוש רמ</h2>
צריך ליזהר שלא לזכות בעירוב ע"י בנו הגדול הסמוך על שולחנו: בא"ד:
<h2>פירוש רמא</h2>
בזמן הזה יכול לחלל הקדש שום מנה על שוה פרוטה: ד"ה ואמה: דף סה
<h2>פירוש רמב</h2>
קטנה אינה חולצת עד שתביא שתי שערות: ד"ה וכנגדן:
<h2>פירוש רמג</h2>
למכור בנכסי אביו עד שיהא בן י"ח שנים: בא"ד: אמר לשליח תגרש אשתי במקום פלוני וגרשה במקום אחר מגורשת. (משנה היא):
<h2>פירוש רמד</h2>
הזכיר לשליח לערב בתמרים ועירב בגרוגרות הוי קפידא אם שינה השליח: ד"ה הא והא: ע"ב
<h2>פירוש רמה</h2>
תן לפלוני כך וכך יין והחמיץ החמיצה לפי חלקו ורש"י סובר שיכול לומר הנותן למקבל שלך החמיץ: ד"ה כדי: דף סו
<h2>פירוש רמו</h2>
מצוה מחמת מיתה לא בעי קנין: בא"ד:
<h2>פירוש רמז</h2>
יוצא בקולר יש לו דין שכיב מרע או מצוה מחמת מיתה לענין להקנות בלא קנין: בא"ד:
<h2>פירוש רמח</h2>
יכול ליתן שלום לחבירו המכירו בלילה בעיר או לומר לעדים בלילה כתבו גט לאשתי ודוקא בבורות שיחין ומערות שכיחי מזיקין: ד"ה וליחוש:
<h2>פירוש רמט</h2>
יש לפסול אומר אמרו וגם חתם סופר ועד: ד"ה מתניתין: ע"ב
<h2>פירוש רנ</h2>
עד מפי עד היינו ששומעין מפי עדים פלוני לוה מפלוני ולא נמסרה העדות למעידים: ד"ה אמרו: דף סז ע"א
<h2>פירוש רנא</h2>
עדים חשודים לשקר דבור בעלמא אך היכא שנגמר הדבר על פיהם חשוב כמעשה: ד"ה דיבורא:
<h2>פירוש רנב</h2>
לא ישאלו באורים ותומים כשיכול לשאול ע"י דבר אחר: ד"ה זיל: דף סח ע"א
<h2>פירוש רנג</h2>
כל מום שאינו עובר מאליו או ע"י רפואה קלה חשיב מום קבוע: ד"ה לברוקתא: דף סט
<h2>פירוש רנד</h2>
מותר לרפאות לעובד כוכבים כשיודע העובד כוכבים שהוא בקי ברפואה ואיכא איבה גם לא שייך בזה מגדל בן לעבודת כוכבים אלא במילדת ומניקה: ד"ה רב שימי: דף ע ע"א
<h2>פירוש רנה</h2>
צריך ליזהר בגט שכיב מרע שלא יתקלקל בין כתיבה ונתינה דאז אפילו נתפקח לבסוף אינו מועיל ופעמים ששכ"מ אינו בדעת. וצ"ע אם מועיל אז או הוי כישן: ד"ה התם דעתא: ע"ב
<h2>פירוש רנו</h2>
נשתתק בודקין ג' פעמים הן וג' פעמים לאו ואומרים לו נכתוב גט לאשתך אומר הן לאמך אומר לאו לאחותך אומר לאו לבתך [לאו] אומר בסירוגין: ד"ה בודקין. וגם מועיל בדיקות פרי ושואלים אם יתלשו לו פירות אילן מימות החמה בימות הגשמים או להפך: בד"ה אלא: דף עא
<h2>פירוש רנז</h2>
חרש וחרשת אינן בני חליצה: בד"ה והא:
<h2>פירוש רנח</h2>
יבמה צריכה לומר בלשון הקודש: בא"ד:
<h2>פירוש רנט</h2>
אם אמר מהיום ומת בו ביום צריך להחמיר בו דשמא לא מעכשיו קאמר: ד"ה מהיום: דף ע"ב
<h2>פירוש רס</h2>
שכיב מרע שנתן גט סתם אם עמד חוזר לפי' ר"ח. ור"ש ור"ת פירשו דאינו חוזר: ד"ה אמר רב הונא: ע"ב
<h2>פירוש רסא</h2>
אין אונס בגיטין כגון אם לא באתי מכאן ועד י"ב חודש אבל אם מתי מחולי זה או אם לא אעמוד מחולי זה ומת או נפל עליו הבית או נשכו נחש או נפל מן הגג אונס דלא שכיח כלל לא הוי גט: ד"ה איתיביה. דף עג
<h2>פירוש רסב</h2>
לפרש"י מהיום אם מתי לכ"ע חל הגט מהיום ולא לפי' ר"ח ורבינו תם: ד"ה לא תתיחד:
<h2>פירוש רסג</h2>
האומר על מנת כאומר מעכשיו דמי: ד"ה רב הונא: דף עד
<h2>פירוש רסד</h2>
בכוליה הש"ס הלכה כרבה לגבי רב יוסף: ד"ה הא קי"ל: ע"ב
<h2>פירוש רסה</h2>
הלוהו בישוב יחזיר לו בישוב לכולי עלמא: ד"ה בכלל: דף עה
<h2>פירוש רסו</h2>
בעינן בכל תנאי תנאי כפול: ד"ה לאפוקי:
<h2>פירוש רסז</h2>
יש מקומות בעינן תנאי גמור ויש מקומות דלא בעינן אלא גילוי דעת ויש מקומות דאפילו גילוי דעת לא בעינן: בא"ד:
<h2>פירוש רסח</h2>
הילך אתרוג זה במתנה על מנת להחזיר מיד שבאתה לידו המתנה קנה ויוצא בו ולא הוי תנאי ומעשה בדבר אחד דהיינו שסותר זה את זה וחלין בבת אחת: ד"ה דתנאי: ע"ב
<h2>פירוש רסט</h2>
על מנת שתניקי את בני שתי שנים ומת הבן מיד לרש"י לא הוי גט ולר"י הוי גט: ד"ה מת הבן: שם
<h2>פירוש ער</h2>
הרי זה גיטך לאחר שבוע היינו שנה ואפילו עומד בסוף שבוע. ד"ה לאחר: דף עז:
<h2>פירוש רעא</h2>
הצריך לתנאי הוא המתנה ואם התנה אחר אין צריך לקיים התנאי: ד"ה וכדרב:
<h2>פירוש ערב</h2>
אין קדושין ואין גרושין בשבת ובשכיב מרע התירו. ד"ה ותיזל: ע"ב
<h2>פירוש רעג</h2>
אמר לאשתו קני הרשות ועל ידו קני הגט לא הוי טלי גיטך מעל גבי קרקע: בא"ד:
<h2>פירוש עדר</h2>
הנותן מתנה לאשתו קנתה ואין הבעל אוכל פירות אבל בשאלה אוכל פירות: ד"ה מה שקנתה:
<h2>פירוש ערה</h2>
כתב לה אין לי דין ודברים בנכסייך הבעל אוכל פירות: בא"ד:
<h2>פירוש רעו</h2>
יש לחלק לענין שבת בין כרמלית גמור לכרמלית המיטלטל: ד"ה פליג:
<h2>פירוש רעז</h2>
הנותן גט צריך לומר הרי גיטך וגם תהא מותרת לכל אדם: ד"ה אינו גט: דף עח
<h2>פירוש רעח</h2>
תוך ד' אמות אפילו יכול לשמרה כמוה הוי גט ואפילו אינה יכולה לשמרו ולא בעי תוך ד' אמות משמרת לדעתה וחוץ לד' אמות צריך שתהא יכולה לשמרו ולא הוא (בתוספות שלנו אינו כל כך באריכות): ד"ה ר"י: ע"ב
<h2>פירוש רעט</h2>
אפילו זרק לתוך חצרה אינה חותרת לישא עד דמטא גט לידה: ד"ה ואת:
<h2>פירוש רפ</h2>
צריך ליזהר שתהא יד האשה פתוחה עד שיניח הבעל כל הגט לידה שאם תקפוץ ידה בעוד שהבעל אוחז ראש הגט בידו דמי קצת לטלי גיטך וכו': ד"ה אם יכול:
<h2>פירוש רפא</h2>
אנן קיימא לן דלא אמרינן גוד אסיק אלא במחיצות ניכרות: ד"ה והא: דף עט ע"ב
<h2>פירוש רפב</h2>
תבואה מונחת בבית המקנה והקונה אין עומד אצלה לא קני: ד"ה פנימית:
<h2>פירוש רפג</h2>
אויר כלי קנה לו: ד"ה דהא:
<h2>פירוש רפד</h2>
זינתה לא הפסידה בלאותיה הקיימין. ד"ה ולא בלאות:
<h2>פירוש רפה</h2>
שינה שם העיר שדרין בה פסול אבל לא עיר שנולדו בה: ד"ה ושם עירו: דף פ
<h2>פירוש רפו</h2>
אין השטר פסול כשמשנה דבר שאין צריך לכתוב: בא"ד:
<h2>פירוש רפז</h2>
ר"י הכשיר בשינוי שם הלידה וכשאין ברור מקום הלידה אין לכתוב וכן עמידתו אין צריך לכתוב: בא"ד:
<h2>פירוש רפח</h2>
רגילין לכתוב כתובה בעיר אחרת שאין מקום החופה והסופר לא יהיה שם כי אין קפידא כי אם בעדים (וצ"ע בפנים). ד"ה כי יתביתו:
<h2>פירוש רפט</h2>
גט מאוחר אינו כשר אלא אם כן יהיו באותה העיר הסופר והעדים או שמא עדיף טפי גט מאוחר שכותבין מקום שעומד בשעת כתיבה: בא"ד:
<h2>פירוש רצ</h2>
כתב לשם מלכות אחרת כשר וכל שכן טוב שכותבין למנין בריאת עולם: ד"ה זו דברי: ע"ב
<h2>פירוש רצא</h2>
לא קיימא לן כל המשנה ממטבע כו': בא"ד:
<h2>פירוש רצב</h2>
אכילת קבע אסור אפילו לא ראתה התבואה פני הבית: ד"ה ור"י: דף פא
<h2>פירוש רצג</h2>
אחר שנחתם הגט החתים עד שלישי כשר דהא דאין עדי הגט חותמין אלא זה בפני זה היינו כשאמר להן לשנים או לשלשה לחתום אבל משהגט נגמר לגמרי והחתים עד אחרינא לא וה"ר אלחנן פסלו: ד"ה צא והשלם: דף פב
<h2>פירוש רצד</h2>
שלא תינשא לפלוני מותרת בחייו לינשא ולא חיישי' שישאנה דנישואין אי אפשר בעל כרחה: ד"ה שר' אליעזר: ע"ב
<h2>פירוש רצה</h2>
היום אי את אשתי ולמחר את אשתי מגורשת לעולם: ד"ה מסתברא: דף פד
<h2>פירוש רצו</h2>
אמרה מאיס עלי לא כייפינן ליה לגרשה (זהו לר"ת ולרש"י ולר"י כייפינן). ד"ה הכא בדידה:
<h2>פירוש רצז</h2>
בתנאי בעינן שהמעשה אפשר לעשות ע"י שליח אבל בתנאי אין לחוש. ד"ה על מנת:
<h2>פירוש רחצ</h2>
קרע כסותי ע"מ שאין לך עלי דין נזק לא מהני אם לא יאמר בלשון מחילה: ד"ה ותיפוק ליה: ע"ב
<h2>פירוש רצט</h2>
התלמיד אין לו להיות בעל ישיבה בעוד רבו קיים: ד"ה ר"י אומר:
<h2>פירוש ש</h2>
מחקים כשרים בגט רק שיקיימם קודם שריר וקיים ומכל מקום נכון להחמיר: ד"ה אם כתבו:
<h2>פירוש שא</h2>
כל התנאים מותר לכתוב בגט אם נתקיימו התנאים לדעת ר"י ולרש"י אסור: ד"ה כל:
<h2>פירוש שב</h2>
רגילין לכתוב ספר תירוכין ואגרת שבוקין וגט פטורין: ד"ה ר' יהודה: דף פה ע"ב
<h2>פירוש שג</h2>
לא לכתוב אגרת בלא וי"ו אלא ואגרת. ד"ה ולא:
<h2>פירוש דש</h2>
די תיהוייין די תיצבייין ה' יודין. ד"ה די תהוויין:
<h2>פירוש שה</h2>
די תיהויין ב' תיבות דיתבא תיבה אחת ולא לכתוב די יתבא: בא"ד
<h2>פירוש שו</h2>
נהגו להאריך וי"ו דתירוכין ולהרחיק רגל ה' דלמהך ואין גט פסול אם לא עשה כן: ד"ה ולירכי
<h2>פירוש שז</h2>
גט שלא ניכר היטב בין יו"ד לוי"ו יש לקרותו תינוק דלא חכים ולא טיפש: בא"ד:
<h2>פירוש שח</h2>
יש להכשיר שטרות וגיטין שאין בהן ריוח למעלה ולמטה. ד"ה הכא נמי. דף פח: דבר המחוייב לעשות הוי כזביני ומהני כפייה אבל שלא כדין או ע"י עובד כוכבים הוי כמתנה דתלו ויהיב לא מהני (אינו בתוספות שלנו):
<h2>פירוש שט</h2>
יכולין לכוף המומרים לעבודת כוכבים ע"י עובדי כוכבים ליתן גט כיון דב"ד ישראל עושין ומצווין: בד"ה ובעובד כוכבים: ע"ב
<h2>פירוש שי</h2>
אשה אינה מעידה ולא דנה: ד"ה ולא לפני:
<h2>פירוש שיא</h2>
גזילות וחבלות היו דנין ע"י דאקבעי זימניה בארץ ישראל: ד"ה אי הכי:
<h2>פירוש שיב</h2>
אנו מקבלין גרים אע"פ דמומחין בעינן שליחותייהו עבדינן: ד"ה במלתא:
<h2>פירוש שיג</h2>
קלא דבתר נישואין או אירוסין לא חיישינן: ד"ה והאמר:
<h2>פירוש שיד</h2>
אמרה לא נבעלתי או אינה יודעת ממי אינה נאמנת אלא באומרת לכשר נבעלתי: ד"ה בעולה: דף פט
<h2>פירוש שטו</h2>
מעשה שיצא קול על אשה שנתקדשה והיה אותו האיש שיצא עליו הקול בחופתה כשנישאת לשני והתירה ר"ת לשני ואין צריך גט מראשון: ד"ה והלכתא: ע"ב
<h2>פירוש שטז</h2>
אין אשה מעיזה פניה בפני בעלה לומר גירשתני או פשטה ידיה וקבלה קדושין: בא"ד:
<h2>פירוש שיז</h2>
יצא קול על אשה שנתקדשה מאחד ואח"כ קבלה קדושי תורה מאחר מגרש ראשון ונושא שני ואם גרשה שני אסורה היא לראשון: ד"ה אמר.
<h2>פירוש שיח</h2>
הוציא קול פסול על הגט והצריכה גט אחר מפני הלעז לא הצריכה ר"ת להמתין ג' חדשים מגט שני ואין נראה לר"י: ד"ה והלכתא: דף צ
<h2>פירוש שיט</h2>
טווה בשוק ויוצאה וראשה פרוע חובה לגרשה מספק דמיבעיא לן התם בסוטה (דף כה א) אם מותר לקיימה: ד"ה עם בני אדם: ע"ב
<h2>פירוש שכ</h2>
רחצה עם בני אדם אין אדם סובל זה מאשתו וגם קלה שבקלות אינה עושה כן: בא"ד:
