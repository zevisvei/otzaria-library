<h1>אור הישר על מסכת כלה</h1>
ר' שמואל יצחק הילמן
<b>ומנין</b> לברכת חתנים מן התורה שנאמר ויברכו את רבקה ומנין שאפילו אלמנה אסורה שנאמר ויקח בועז עשרה אנשים כו', וכן הובא רפ"א ממס' כלה רבתי וכה"נ בילקוט חיי שרה רמז ק"ט, וצ"ע דבכתובות ד"ז ע"ב תנא מנין לברכת חתנים בעשרה שנאמר ויקח בועז עשרה אנשים מזקני העיר כו', ושם אינו מחלק כלל בין בתולה לאלמנה, ואם יספיק פסוק אחד לשניהם מדוע בחר בקרא דדברי קבלה ולא מקרא דויברכו את רבקה ואפשר דס"ל כדעת הירושלמי דאין למדין מקודם מ"ת כמש"כ התוס' במו"ק ד"כ ע"א בד"ה מה חג ובמק"א הארכתי בזה, וע"ע בתי הרשב"א סי' אלף קס"ז ובמיוחסות סי' קפ"ה.
<b>שם</b> כלה שנבעלה יום ראשון אסורה כל שבעה כו', אין כן הגרסא בסמ' כלה רבתי פ"א וע' ראבי"ה סי' קפ"ג.
<b>שם</b> שוב מעשה בר"ט שהיה אוכל קציעות מפרדס שלו בא האריס שלו ומצאו הכהו מכה רבה כו', וכל כך למה שלא רצה להשתמש בכתר תורה ע"כ, והקשה בנחלת יעקב דאף אם לא היה ר"ט ת"ח כיון שהוא בעל השדה היה מניח לו וא"כ לא היה משתמש בכתרה של תורה ע"ש, והנה לפי הבנת הרב בעל נח"י שהפרדס היה של ר"ט אף אם היה אומר לו שהוא בעל השדה היה יודע נמי האריס ממילא שהוא ר"ט והוי כעין משתמש בכתרה של תורה, אמנם גם בזולת זה איכא למידק בגמרא גופה שמחקו תיבת שלו הראשון מדוע לא מחקו נמי תיבת שלו השני, ועפ"ז נראה דגם הכא הוא כמו בנדרים ס"ב שהפרדס היה של אחרים, ולכן הביא הש"ס ההיא עובדא שם לענין הוקפלו רוב המקצועות דמותרות משום גזל. וכן העתיק הרמב"ם הך עובדא בפיה"מ למס' אבות פ"ד מ"ה שהכרם היה של אחרים ע"ש ולפ"ז שפיר מחקו תיבת שלו הראשון, להורות דמה שאכל הקציעות היו מפרדס של אחרים, והא דמסיק בא האריס שלו, הכוונה אריסו של הפרדס, ושפיר הניחו בגרסתם תיבת שלו השני.
<b>שם</b> וכל האומר דבר משם חכם שלא אמרו ממנו גורם לשכינה שתסתלק מישראל, ע' ברכות כ"ז ריש ע"ב ובמג"א סי' קנ"ו ובקונטרס עץ שתול סי' ה'.