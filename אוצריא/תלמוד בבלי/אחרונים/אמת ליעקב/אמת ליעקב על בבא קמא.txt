<h1>אמת ליעקב על בבא קמא</h1>
רבי יעקב בן יעקב משה לורברבוים מליסא
<h2>דף יז.</h2>
<b>וכבוד</b> עשו לו במותו וכו'. אלא שהניחו ספר תורה על מיטתו ואמרו קיים זה מה שכתוב בזה וכו'. אמר לו אפילו קיים אמרינן, לימד לא אמרינן. והאמר מר גדול תלמוד תורה שהלימוד מביא לידי מעשה. לא קשה, הא למיגמר הא לאגמורי. תוספות: וקשה לרבינו תם דאדרבה בסוף פרק קמא דקדושין דייק מהכא דתלמוד עדיף וכו'. [דברי המחבר כאן נשנו בנחלת יעקב פרשת כי תבוא בפס' והי' אם שמוע תשמע (כח, א) בעמוד רפא, יעויין שם].
<h2>דף נד:</h2>
<b>שאל</b> ר' חנינא בן עגיל את ר' חייא בר אבא מפני מה בדברות הראשונות לא נאמר בהן טוב, ובדברות אחרונות נאמר בהן טוב, ופירש"י גבי כיבוד אב, דכתיב למען ייטב לך. אמר ליה עד שאתה שואלני למה נאמר בהן טוב, שאלני אם נאמר בהן טוב אם לאו, שאיני יודע אם נאמר בהם טוב. כלך אצל ר' תנחום בר חנילאי, שהיה רגיל אצל ר' יהושע בן לוי, שהיה בקי באגדה. אזיל לגביה. א"ל ממנו לא שמעתי, אלא כך א"ל שמואל בר נחום: הואיל וסופן להשתבר. וכי סופן להשתבר מאי הוי. אמר רב אשי חס ושלום פסקה טובה מישראל. [דברי המחבר כאן נשנו בנחלת יעקב פרשת ואתחנן בפס' למען ייטב לך (ה, טז) בעמוד רלג, יעו"ש. ועיין עוד בספר הדרשות בעמוד תקיד ששם הובא מכת"י דרך אחרת לרבינו בסוגיא זו].
<h2>דף נו:</h2>
<b>[שומר</b> אבידה רב יוסף אמר כשומר שכר דמי, בההיא הנאה דלא בעיא למיתב לי' ריפתא לעניא הוי כש"ש. עיין מש"כ רבינו בזה בנחלת יעקב פרשת מצורע בסופו (מכת"י) בעמוד קפז, וכן הובא בפרשת ראה בפס' לא תאמץ את לבבך (טו, ז) בעמוד רנו, בתוספת הגהה מרבי אברהם תאומים ז"ל].
<h2>דף נט:</h2>
<b>האי</b> מאן דקץ כופרא מאי משלם. א"ל משלם דמי כופרא. והא הוו תמרי. אלא משלם דמי תמרי. א"ל והא לאו תמרי שקיל מיני'. א"ל אימר לן את. א"ל בששים. והוא תמוה: א'. מאי קבעי לי' דוקא בכופרא דהוא דקל, הא שאלה זו הי' יכול לשאול על כל האילנות שלא גדלו עדיין. ב'. דאמרו לי' משלם דמי כופרא ואקשי להו הא הוי תמרי, מאי קשה לי' הא השומא הוא כפי מה ששוה למכרו, והקונה כופרא ודאי יודע שיגדלו עליה תמרים ומשלם לפי שווי', דהא כל השומות הן כמו שהוא עכשיו, דהא כשהזיק בהמות ג"כ יש לומר שעתיד לגדל הרבה וולדות. ג'. כשחזר בו ואמר משלם דמי תמרי, הקשה לו להיפך: הא לאו תמרי שקיל מיני', מעיקרא מאי סבר ולבסוף מאי סבר. ד'. כשאמרו לו אמור לן את א"ל בששים, פרש"י דשמין בין ששים אילנות כמה הוא שוה, ואם חסר אחת כמה הן שווין, ואותו הסך הפחות משלם, והתשלומין מעט מחמת זה. א"כ במה תירץ הקושיא שהקשו מעיקרא, דהא מעיקרא כשאמרו לו משלם דמי כופרא, היינו הדקל בפני עצמו, הקשה להו הא הוי תמרי, דהיינו דמסתבר לי' שצריך לשלם יותר, ואח"כ הפחית התשלומין יותר - ובזה יתורץ לו הקושיא שהקשה, אתמהה.
<b>ונראה</b> לפע"ד דברי אגדתא אלו דברי מליצה הן, דהנה ידוע שהצדיקים נמשלו לתמר, כדכתיב צדיק כתמר יפרח (תהלים צב, יג). וידוע שהצדיקים נתפסין בעון הדור (שבת לג ב). ולזה שאלו לי' "האי מאן דקץ כופרא", והיינו דקל נערה, כלומר צדיק שהוא עדיין רך בשנים, כשמת בעון הדור, מאי משלם. דהנה ודאי כשהצדיקים נתפסין בעון הרשעים, יש על הרשעים עון ג"כ על מיתת הצדיקים שנתפסו בעבורם. ולזה שאל לו "מאי משלם", כלומר איזה עונש מגיע עליהם. "א"ל משלם דמי כופרא", כיון שעדיין לא סיגל הרבה תורה ומעשים טובים. ועל זה הקשה לו "הא הוי תמרי", כלומר אילו לא הי' מת אפשר שהי' מסגל עוד תורה ומעשים טובים. ולכך חזר בו ואמר דמי תמרי. חזר ושאל לו: "הא לאו תמרי שקיל מיני'", כלומר הא הבחירה חפשית ומי יודע מה שיהי' אח"כ.
<b>ועל</b> זה השיב לו "בששים", כלומר דהנה העונש המגיע לרשעים בשביל מיתת הצדיקים אינו בשביל שהפסיד הצדיק - שאינו יכול לסגל עוד תורה ומצות. דודאי אם הי' מחמת זה, הי' משלם דמי תמרי, היינו מה שהופסד להצדיק במיתתו ע"פ ידיעת הבורא, דהידיעה היא אמת. רק שהצדיק אין לו הפסד בזה, כדכתיב (קהלת ה, יא) מתוקה שנת העובד אם מעט אם הרבה, ועיין ברש"י שם. רק העונש הוא לרשעים: דכל שיש יותר צדיקים בעולם יותר מתרבה השראת השכינה בישראל, ומחמת מיתת הצדיקים נתמעט, ומחמת זה יש עונש על הרשעים, שממעטין השראת השכינה בישראל. וזהו שהשיב לו בששים, דהנה בשיר השירים (ג, ז) בקרא דהנה מטתו שלשלמה ששים גבורים סביב לה פרש"י היינו ששים רבוא מישראל, עיין שם. והיינו דאין השכינה שורה פחות מן ששים רבוא בישראל (ב"ר עד, יז). ובוודאי דהרשעים אינם מן המנין, כי קשר של רשעים אינו מן המנין (סנהדרין כו א). וזהו כוונתו מה שאמר בששים, היינו מה שמיעט השראת שכינה מן העולם מחמת ששים רבוא צדיקים, ועי"ז נתמעט ההשראה, וכפי אותו המיעוט מגיע עליהם העונש, דודאי גם בפחות מן ששים רבוא ג"כ יש השראת שכינה, כדאמרינן באבות (פ"ג מ"ב) מנין שאפילו אחד שיושב ועוסק בתורה וכו', אך דכשיש ששים רבוא אז השראת השכינה בשלימות, וכפי שממעט, כפי זה בא עליהם העונש. וכיון דהעונש לפי שעת המיעוט שנתמעטה בשעה זו, שוב לא קשה קושיא הנ"ל, ודו"ק: