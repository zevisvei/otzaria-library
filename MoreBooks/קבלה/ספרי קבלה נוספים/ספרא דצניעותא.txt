<h1>ספרא דצניעותא</h1>
<span style="color:LightGray;"><small><small>© נערך ונסדר בהגהה ופיסוק וכותרות על ידי הרב שמואל וויס שליט"א מקהילת 'אדרת אליהו' בעיר העתיקה תובב"א.</small></small></span>
<h2><span style="color:Gray;"><small>הקדמת המו"ל</h2>
<small><b>ספרא דצניעותא</b> מובא בזוהר בסוף פרשת תרומה, הספר כולל בלשון קצרה את כל הפרצופים והעולמות על סדר פרשת בראשית. הגר"א פירש את כל הספר בהרחבה.</small>
<small>נוסח הס"ד ע"פ גירסת הגר"א, עם הנוסחא הישנה בסוגריים <small>(כפי שהודפס בשערי זוהר)</small>.</small>
<h3><span style="color:Gray;"><small>תוכן הפרקים ע"פ ביאור הגר"א:</small></span>
<small><b>פ"א – </b>אריך אנפין אבא ואימא: פתיחת הספר, עולם התוהו והתיקון, מתקלא, ז' תיקוני רישא דא"א, רמיזת התיקונים בבראשית, הנהגת העולם ע"י התיקונים, חיוורתי דא"א, חב"ד בשרשם בא"א, חב"ד במקומם, חב"ד מוחין דזו"ן, נסירת נוק' וזיווג זו"ן.</small>
<small><b>פ"ב</b> – דיקנא דא"א ורישא דז"א: דיקנא דא"א, עיבור רישא ז"א, אותיות יה"ו, עיינין דז"א, לידת ז"א וז' תיקוני רישא, "אני והוא".</small>
<small><b>פ"ג</b> – זו"ן: דיקנא דז"א, ת"ת דז"א ורישא דנוק', נסירת נוק' ותיקוניה, יסוד דזו"ן, לידת קין, שוקין ודרועין דזו"ן, זיווג זו"ן מבוסם.</small>
<small><b>פ"ד</b> – עולם הבריאה: א"א סתים וז"א אתגלייא, כלל עולם הבריאה, נשמה ונפש דאה"ר, פרצופי הבריאה, דו"ן דס"א, שליטת מזלא דא"א.</small>
<small><b>פ"ה</b> – הס"א והשלמת אבי"ע: ז' דרגין דס"א, ז' דרגין דקדושה, קרום בטבור דא"א, לא ידון רוחי, הנפילים, פרטי עולם הבריאה, עולם היצירה, עולם העשיה, חטא אדה"ר ותיקונו, חזרת המלכות לבינה, חתימת הספר.</small>
<h3><span style="color:Gray;"><small>הקדמת הזוהר לספרא דצניעותא:</small></span>
<small><UL>מַאן צְנִיעוּתָא דְּסִפְרָא. אָמַר רַבִּי שִׁמְעוֹן, חֲמִשָּׁה פִּרְקִין אִנּוּן דִּכְלִילָן בְּהֵיכָל רַב, וּמַלְיָן כָּל אַרְעָא. אָמַר רַבִּי יְהוּדָה, אִי כְּלִילָן הָנֵי, מִכֻּלְּהוּ עֲדִיפֵי. אָמַר רַבִּי שִׁמְעוֹן, הָכִי הוּא לְמַאן דְּעָאל וְנָפַק, וּלְמָאן דְּלָא עָאל וְנָפַק לָאו הָכִי. מַתְלָא לְבַר נָשׁ דַּהֲוָה דִּיּוּרֵיהּ בֵּינֵי טוּרִין, וְלָא יָדַע בְּדִיּוּרֵי מָתָא, זָרַע חִטִּין וְאָכִיל חִטֵּי בְּגוּפַיְהוּ, יוֹמָא חַד עָאל לְמָתָא, אַקְרִיבוּ לֵיהּ נַהֲמָא טָבָא, אֲמַר הַהוּא בַּר נָשׁ, דְּנָא לָמָּה, אֲמַרוּ נַהֲמָא הוּא לְמֵיכַל, אֲכַל וּטְעֵם לַחֲדָא לְחִכֵּיהּ, אֲמַר וּמִמַּה אִתְעֲבִיד דָּא, אֲמַרוּ מֵחִטִּין, לְבָתַר אַקְרִיבוּ לֵיהּ גְּרִיצִין דְּלִישִׁין בְּמִשְׁחָא, טָעַם מִנַּיְהוּ, אֲמַר וְאִלֵּין מִמַּה אִתְעֲבִידוּ, אֲמַרוּ מֵחִטִּין, לְבָתַר אַקְרִיבוּ לֵיהּ טְרִיקֵי מַלְכִין, דְּלִישִׁין בְּדוּבְשָׁא וּמִשְׁחָא, אֲמַר וְאִלֵּין מִמַּה אִתְעֲבִידוּ, אֲמַרוּ מֵחִטִּין, אֲמַר וַדַּאי אֲנָא מָארֵי דְּכָל אִלֵּין, דַּאֲנָא אָכִיל עִקָּרָא דְּכָל אִלֵּין דְּאִיהוּ חִטָּה. בְּגִין הַהוּא דַּעְתָּא, מֵעִדּוּנֵי עָלְמָא לָא יָדַע וְאִתְאֲבִידוּ מִנֵּיהּ. כָּךְ מַאן דְּנָקִיט כְּלָלָא, וְלָא יָדַע בְּכֻלְּהוּ עִדּוּנִין דִּמְהַנְיָן, דְּנַפְקִין מֵהַהוּא כְּלָלָא.</UL></small>
<h2>פרקא קדמאה <span style="color:LightGray;"><small>[א"א או"א]</small></span></h2>
<h3><span style="color:LightGray;"><small><small>פתיחת הספר</h3></small></small></span>
תָּאנָא: סִפְרָא דִּצְנִיעוּתָא, סִפְרָא דִּשְׁקִיל בְּמַתְקְלָא.
<h3><span style="color:LightGray;"><small><small>עולם התוהו והתיקון</h3></small></small></span>
תָּאנָא: דְּעַד דְּלָא הֲוָה מַתְקְלָא, לָא הֲווֹ מַשְׁגִּיחִין אַפִּין בְּאַפִּין, וּמַלְכִין קַדְמָאִין מִיתוּ, וְזִיּוּנֵיהוֹן לָא אִשְׁתְּכַחוּ, וְאַרְעָא אִתְבַּטְּלַת. עַד דְּרֵישָׁא דְּכִסּוּפָא דְּכָל כִּסּוּפִין, לְבוּשִׁין דִּיקָר אַתְקִין וְאַחְסִין.
<h3><span style="color:LightGray;"><small><small>מתקלא</h3></small></small></span>
הַאי מַתְקְלָא תָּלֵי בַּאֲתָר דְּלָא הָוֵי, אַתְקְלוּ בֵּיהּ אִנּוּן דְּלָא אִשְׁתְּכַחוּ. מַתְקְלָא קָאֵים בְּגוּפֵיהּ, לָא אִתְאַחַד וְלָא אִתְחֲזֵי. בֵּיהּ סְלִיקוּ וּבֵיהּ סָלְקִין, דְּלָא הֲווֹ וַהֲווֹ וְיִהְוְיָן.
<h3><span style="color:LightGray;"><small><small>ז' תיקוני רישא דא"א</h3></small></small></span>
סִתְרָא גּוֹ סִתְרָא, אִתְתַּקַּן וְאִזְדַּמַּן.
<small>(א)</small> בְּחַד גֻּלְגַּלְתָּא, מַלְיָא טַלָּא דִּבְדֹלְחָא.
<small>(ב)</small> קְרוּמָא דַּאֲוִירָא אִזְדַּכַּךְ וּסְתִים אִיהוּ. <small>(נ"י "אינון" במקום "איהו" ואדלקמן קאי)</small>.
<small>(ג)</small> עֲמַר נְקֵי תַּלְיָן בְּשִׁקּוּלָא.
<small>(ד)</small> רַעֲוָא דְּרַעֲוִין אִתְגַּלְיָא בִּצְלוֹתָא דְּתַתָּאֵי.
<small>(ה)</small> אַשְׁגְּחָא פְּקִיחָא דְּלָא נָאִים וְנָטִיר תְּדִירָא. אַשְׁגְּחוּתָא תַּתָּאָה בְּאַשְׁגְּחוּתָא דְּעִלָּאָה בִּנְהִירוּ דְּבֵיהּ.
<small>(ו ז)</small> תְּרֵין נוּקְבִין דְּפַרְדַּשְׂקָא, וְאִתְּעַר רוּחָא לְכֹלָּא.
<h3><span style="color:LightGray;"><small><small>רמיזת התיקונים בבראשית</h3></small></small></span>
בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ, שִׁתָּא. בְּרֵאשִׁית, בָּרָא שִׁית עֲלַיְהוּ. כֻּלְּהוּ לְתַתָּא, וְתַלְיָן מִשִּׁבְעָה דְּגֻלְגַּלְתָּא, דְּעַד יַקִּירוּ דְּיַקִּירוּתָא. וְהָאָרֶץ תִּנְיָנָא לָאו בְּחֻשְׁבָּן, וְהָא אִתְּמַר. וּמֵהַהִיא דְּאִתְלַטְיָא נָפְקָא, דִּכְתִיב <small>(בראשית ה)</small> מִן הָאֲדָמָה אֲשֶׁר אֵרְרָהּ ה'. הָיְתָה תֹהוּ וָבֹהוּ וְחֹשֶׁךְ עַל פְּנֵי תְהוֹם וְרוּחַ אֱלֹהִים מְרַחֶפֶת עַל פְּנֵי הַמָּיִם, תְּלֵיסַר, תַּלְיָן בִּתְלֵיסַר דְּיַקִּירוּ דְּיַקִּירוּתָא.
<h3><span style="color:LightGray;"><small><small>הנהגת העולם ע"י התיקונים</h3></small></small></span>
שִׁתָּא אַלְפֵי שְׁנִין תַּלְיָן בְּשִׁתָּא קַדְמָאֵי, שְׁבִיעָאָה עֲלַיְהוּ, דְּאִתְתַּקַּף בִּלְחוֹדוֹי, וְאִתְחֲרַב כֹּלָּא בִּתְרֵיסַר שַׁעְתֵּי, דִּכְתִיב הָיְתָה תֹהוּ וָבֹהוּ וְגוֹ', תְּלֵיסַר יְקִים לוֹן בְּרַחֲמֵי, וּמִתְחַדְּשָׁן כְּקַדְמֵיתָא, וְקָמוּ כָּל אִנּוּן שִׁתָּא. בְּגִין דִּכְתִיב בָּרָא, וּלְבָתַר כְּתִיב הָיְתָה, דְּהָא הֲוָת וַדַּאי, וּלְבַסּוֹף תֹּהוּ וָבֹהוּ וְחֹשֶׁךְ, <small>(ישעיה ב)</small> וְנִשְׂגַּב ה' לְבַדּוֹ בַּיּוֹם הַהוּא.
<h3><span style="color:LightGray;"><small><small>חיוורתי דא"א</h3></small></small></span>
גִּלּוּפֵי דְּגִלּוּפִין, בְּחֵיזוּ דְּחִוְיָא אֲרִיךְ, וּמִתְפַּשְּׁטָן לְכָאן וּלְכָאן, זַנְבָא בְּרֵישָׁא, רֵישָׁא אַחְזַר אַכַּתְפִין, אַעְבַּר וּזְעִיר, נְטִיל וּגְנִיז, <small>(נ"י רישא אחורי כתפין אעבר וזעים נטיר וגניז)</small> חַד לַאֲלַף יוֹמִין זְעֵירִין אִתְגַּלְיָא. קוּלְטְרָא בְּקִטְרוֹי, סְנַפִּירָא בְּעַדְבּוֹי. אִתְּבַר רֵישֵׁיהּ בְּמַיִן דְּיַמָּא רַבָּא, דִּכְתִיב <small>(תהילים עד)</small> שִׁבַּרְתָּ רָאשֵׁי תַנִּינִים עַל הַמָּיִם. תְּרֵין הֲווֹ, חַד אִתְחַזְּרוּ, תַּנִּינִם כְּתִיב חָסֵר. רָאשֵׁי, כְּמָה דְּאַתְּ אָמַר <small>(יחזקאל א)</small> וּדְמוּת עַל רָאשֵׁי הַחַיָּה רָקִיעַ.
<h3><span style="color:LightGray;"><small><small>חב"ד בשרשם בא"א</h3></small></small></span>
וַיֹּאמֶר אֱלֹהִים יְהִי אוֹר וַיְהִי אוֹר, הַיְנוּ דִּכְתִיב, <small>(תהילים לג)</small> כִּי הוּא אָמַר וַיֶּהִי, הוּא בִּלְחוֹדוֹי וַיֶּהִי בִּלְחוֹדוֹי, לְבָתַר אִתְחַזְּרוּ חַד י'ה'ו'י', י'ה'ו' י' – י' בָּתְרָאָה שְׁכִינְתָא לְתַתָּאָה, כְּמָה דְּה' שְׁכִינְתָא אִשְׁתְּכַח וּבְחַד מַתְקְלָא אִתַּקְלוּ.
<small>(יחזקאל א)</small> וְהַחַיּוֹת רָצוֹא וָשׁוֹב, כְּדִכְתִיב וַיַּרְא אֱלֹהִים אֶת הָאוֹר כִּי טוֹב, <small>(ישעיה ג)</small> אִמְרוּ צַדִּיק כִּי טוֹב. הַאי בְּמַתְקְלָא סָלְקָא, קַדְמָאֵי בִּלְחוֹדוֹי, וְכֹלָּא לְחַד אִתְחַזַּר ו'.
<h3><span style="color:LightGray;"><small><small>חב"ד במקומם</h3></small></small></span>
אֲחַתָא וּמוֹדַעְתָּא כְּלִילָן דָּא בְּדָא בְּי"ה, כִּתְרֵין רְחִימִין דְּמִתְחַבְּקִין. שִׁתָּא נָפְקִין מֵעַנְפָא דְּשָׁרְשָׁא דְּגוּפָא, לִישָׁן מְמַלֵּל רַבְרְבָן, לִישָׁן דָּא סְתִים בֵּין י"ה, דִּכְתִיב <small>(שם מד)</small> זֶה יֹאמַר לַה' אָנִי, וְזֶה יִקְרָא בְשֵׁם יַעֲקֹב, וְזֶה יִכְתֹּב יָדוֹ לַה', וּבְשֵׁם יִשְׂרָאֵל יְכַנֶּה, יְכַנֶּה מַמָּשׁ. זֶה יֹאמַר לַה' אָנִי אֲחַתָא, וְכֹלָּא אִתְּמַר. בְּיה"ו כֹּלָּא כְּלִילָן, בְּלִישָׁן סְתִים לְאִמָּא, דְּהָא אִתְפַּתְּחַת לֵיהּ, דְּנָפֵיק מִנַּהּ.
<h3><span style="color:LightGray;"><small><small>חב"ד מוחין דזו"ן</h3></small></small></span>
אַבָּא יְתִיב בְּרֵישָׁא, אִמָּא בְּאֶמְצָעִיתָא, וּמִתְכַּסְּיָא מִכָּאן וּמִכָּאן, וַי לְמַאן דְּגַלֵּי עֶרְיַתְהוֹן.
וַיֹּאמֶר אֱלֹהִים יְהִי מְאֹרֹת בִּרְקִיעַ הַשָּׁמַיִם, שַׁלִּיט דְּכַר בְּנוּקְבָא, דִּכְתִיב <small>(משלי י)</small> וְצַדִּיק יְסוֹד עוֹלָם. נְהִיר יוּ"ד בִּתְרֵין, וּנְהִיר וּמַעְבַּר לְנוּקְבָא.
<h3><span style="color:LightGray;"><small><small>נסירת נוק' וזיווג זו"ן</h3></small></small></span>
אִתְיַחַד יוּ"ד בִּלְחוֹדוֹי, וּבָתַר כֵּן סְלִיק בְּדַרְגּוֹי לְעֵלָּא לְעֵלָּא, אִתְחַשְּׁכַת נוּקְבָא, וְאִתְנְהִירַת אִמָּא, וּמִתְפַּתְּחָא בְּתַרְעוֹי, אֲתָא מַפְתְּחָא דִּכְלִיל בְּשִׁית, וּמְכַסְּיָא פִּתְחָהָא, וְאָחִיד לְתַתָּא לְהַאי וּלְהַאי, וַי לְמַאן דְּגַלֵּי פִּתְחָהָא:
<h2>פרקא תניינא <span style="color:LightGray;"><small>[דיקנא דא"א ורישא דז"א]</small></span></h2>
<h3><span style="color:LightGray;"><small><small>דיקנא דא"א</h3></small></small></span>
דִּקְנָא מְהֵימָנוּתָא, דִּקְנָא לָא אִדְּכַר בְּגִין דְּהִיא יַקִּירוּתָא דְּכֹלָּא.
מֵאֻדְנִין נָפְקָא, בְּסַחְרָנָהָא דִּבְסִיטָא סְלִיק וּנְחִית חוּטָא חִוָּרָא, בִּתְלֵיסַר מִתְפָּרַשׁ, בְּיַקִּירָא דְּיַקִּירוּתָא הַהִיא כְּתִיב, <small>(ירמיה ב)</small> לֹא עָבַר בָּהּ אִישׁ וְלֹא יָשַׁב אָדָם שָׁם, אָדָם לְבַר הוּא, אָדָם לָא כְּלִיל הָכָא, כָּל שֶׁכֵּן אִישׁ. בִּתְלֵיסַר נְבִיעִין מַבּוּעִין מִתְפָּרְשָׁן, אַרְבַּע בִּלְחוֹדוֹי אִסְתַּמְּכוּ, תִּשְׁעָה אַשְׁקְיָן לְגִנְּתָא.
<small>(א)</small> מִקַּמֵּי פִּתְחָא דְּאֻדְנִין שָׁרֵי יַקִּירוּ לְאִתְתַּקַּן, נָחִית בְּשַׁפִּירוּ.
<small>(ב)</small> בְּרֵישָׁא דְּשִׂפְוָן מֵהַאי רֵישָׁא לְהַאי רֵישָׁא.
<small>(ג)</small> קָאֵים אָרְחָא דְּנָפֵיק תְּחוֹת תְּרֵין נוּקְבִין דְּפַרְדַּשְׂקָא לְאַעְבָּרָא חוֹבָא, דִּכְתִיב <small>(משלי יט)</small> וְתִפְאַרְתּוֹ עֲבֹר עַל פָּשַׁע.
<small>(ד)</small> תְּחוֹת שִׂפְוָן אַסְחַר שַׂעֲרָא לְרֵישָׁא אָחֳרָא.
<small>(ה)</small> אָרְחָא אָחֳרָא נָפֵיק תְּחוֹתוֹי.
<small>(ו)</small> חָפֵי תִּקְרֻבְתָּא דְּבֻסְמָא לְרֵישָׁא דִּלְעֵלָּא.
<small>(ז)</small> תְּרֵין תַּפּוּחִין אִתְחַזְיָן לְאַנְהָרָא בּוֹצִינִין.
<small>(ח)</small> מַזָּלָא דְּכֹלָּא תַּלְיָא עַד לִבָּא, בֵּיהּ תַּלְיָן עִלָּאִין וְתַתָּאִין.
<small>(ט)</small> אִנּוּן דְּתַלְיָן לָא נָפְקִין דָּא מִן דָּא.
<small>(י)</small> חַפְיָן זְעִירִין עַל גְּרוֹנָא דְּיַקִּירוּ.
<small>(יא)</small> רַבְרְבִין מִתְשָׁעֲרִין בְּשִׁיעוּרָא שְׁלִים.
<small>(יב)</small> שִׂפְוָן אִתְפְּנוּן מִכָּל סִטְרִין, זַכָּאָה מַאן דִּנְשִׁיק מֵאִנּוּן נְשִׁיקִין.
<small>(יג)</small> בְּהַהוּא מַזָּלָא דְּכֹלָּא נָגְדִין תְּלֵיסַר מְשִׁיחִין דַּאֲפַרְסְמוֹנָא דָּכְיָא, כֹּלָּא בְּהַאי מַזָּלָא שְׁכִיחַ וּסְתִים.
בְּזִמְנָא דִּמְטָא יַרְחָא שְׁבִיעָאָה, מִשְׁתַּכְּחֵי יַרְחֵי אִלֵּין תְּלֵיסַר בְּעָלְמָא עִלָּאָה, וּמִתְפַּתְּחֵי תְּלֵיסַר תַּרְעֵי דְּרַחֲמֵי, בְּהַהוּא זִמְנָא <small>(ישעיה נה)</small> דִּרְשׁוּ ה' בְּהִמָּצְאוֹ.
<h3><span style="color:LightGray;"><small><small>עיבור רישא ז"א</h3></small></small></span>
כְּתִיב וַיֹּאמֶר אֱלֹהִים תַּדְשֵׁא הָאָרֶץ דֶּשֶׁא עֵשֶׂב מַזְרִיעַ זֶרַע וְגוֹ', הַיְנוּ דִּכְתִיב <small>(ויקרא כג)</small> וְעִנִּיתֶם אֶת נַפְשֹׁתֵיכֶם בְּתִשְׁעָה לַחֹדֶשׁ בָּעֶרֶב, בְּהַאי זִמְנָא, <small>(דברים ג)</small> אֲדֹנָי יֱהֹוִה אַתָּה הַחִלּוֹתָ לְהַרְאוֹת אֶת עַבְדְּךָ אֶת גָּדְלְךָ, יֱהֹוִ"ה שְׁלִים בְּסִטְרוֹי, וְהָכָא בִּרְחִישׁוּתָא דָּא דְּאַרְעָא לָא שְׁלִים, יְהִי לָא כְּתִיב.
וַיְהִי כֵן <small>(נ"י "קרינן" במקום "ויהי כן")</small>, י' עִלָּאָה י' תַּתָּאָה. וַיִּיצֶר, י' עִלָּאָה י' תַּתָּאָה. יְהִי, י' עִלָּאָה י' תַּתָּאָה, ה' בְּגַוַּיְהוּ, כְּלָלָא דִּשְׁלִימוּ, שְׁלִים וְלָא לְכָל סְטַר, אִתְעַקַּר מֵהַאי אֲתָר שְׁמָא דָּא וְאִשְׁתִּיל בְּאָחֳרָא, כְּתִיב וַיִּטַּע ה' אֱלֹקִים. ה' בֵּין י' לְי' דִּיְהִי, נָשְׁבָא דְּפַרְדַּשְׂקָא דְּעַתִּיקָא לִזְעֵירָא דְּאַנְפִּין, בְּלָא רוּחָא לָא אִתְקַיַּם. בְּה' אִשְׁתַּכְלַל, ה' עִלָּאָה ה' תַּתָּאָה, דִּכְתִיב <small>(ירמיה א)</small> אֲהָהּ אֲדֹנָי יֶהֹוִ"ה.
<h3><span style="color:LightGray;"><small><small>אותיות יה"ו</h3></small></small></span>
בְּקַטְפוֹי דְּקִטְפִין, בְּרוּחָא, צְרִירָא דְּמַתְקְלִין – יה"ו. י' עִלָּאָה, דְּאִתְעַטַּר בְּקֻטְרָא דְּעַתִּיקָא, הִיא קְרוּמָא עִלָּאָה, דְּאִזְדַּכַּךְ וּסְתִים. ה' עִלָּאָה, דְּאִתְעַטַּר בְּרוּחָא דְּנוּקְבִין דְּפַרְדַּשְׂקָא דְּנָפֵיק לְאַחֲיָא. ו' עִלָּאָה, בּוֹצִינָא דְּקַרְדִּינוּתָא דְּאִתְעַטַּר בְּסִטְרוֹי.
מִתְפַּשְּׁטָן אַתְוָן לְבָתַר, וְאִתְכַּלְּלוּ בִּזְעֵירָא דְּאַפִּין. כְּמָה דְּשָׁרְיָא, בְּגֻלְגַּלְתָּא אִשְׁתְּכַחוּ, מִתְפַּשְּׁטָן בְּכָל גּוּפָא לְשַׁכְלְלָא כֹּלָּא. בַּעֲמַר נְקֵא כַּד תָּלֵי, תַּלְיָן אִלֵּין אַתְוָן. כַּד אִתְגְּלֵי לִזְעֵירָא, מִתְיַשְּׁבָן בֵּיהּ אִלֵּין אַתְוָן וְאִתְקְרֵי בְּהוֹן.
יוּ"ד דְּעַתִּיקָא סְתִים בְּסִטְרוֹי, בְּגִין שְׁמָא לָא אִשְׁתְּכַח. הֵ"א אִתְפַּתַּח בְּאָחֳרָא, וְאִנְקִיב בִּתְרֵין נוּקְבִין, וְאִשְׁתְּכַח בְּתִקּוּנִין. וָ"ו אִתְפַּתַּח בְּאָחֳרָא, דִּכְתִיב <small>(שה"ש ו)</small> הוֹלֵךְ לְדוֹדִי לְמֵישָׁרִים, בְּבוֹצִינָא דְּקַרְדִּינוּתָא לִמְכַסְּיָא פִּתְחָא.
ו' לְעֵלָּא ו' לְתַתָּא, ה' לְעֵלָּא ה' לְתַתָּא, י' לְעֵלָּא, וּבַהּ לָא אִשְׁתַּתַּף אָחֳרָא, וְלָא סְלִיק בַּהֲדַהּ, בַּר רְמִיזוּ דִּרְמִיז.
<h3><span style="color:LightGray;"><small><small>עיינין דז"א</h3></small></small></span>
כַּד אִתְגַּלְיָן תְּרֵין, וּמִתְחַבְּרָן בְּחַד דַּרְגָּא, חַד רִגְשָׁא בְּגִין לְאִתְפָּרְשָׁא, ו'ד' כְּלִילָן בְּיוּ"ד, וַי כַּד אִסְתַּלַּק הַאי, וְאִתְגַּלְיָן אִנּוּן. בֻּסְמִין דְּטִפְסָא, שְׁרִיקִין לָא עָבְרֵי, לָא מִתְעַכְּבִין בְּדֻכְתָּא. וְהַחַיּוֹת רָצוֹא וָשׁוֹב <small>(יחזקאל א)</small>, בְּרַח לְךָ אֶל מְקוֹמֶךָ <small>(במדבר כד)</small>, אִם תַּגְבִּיהַּ כַּנֶּשֶׁר וְאִם בֵּין כּוֹכָבִים שִׂים קִנֶּךָ מִשָּׁם אוֹרִידְךָ <small>(עובדיה א)</small>.
לידת ז"א וז' תיקוני רישא
וַתּוֹצֵא הָאָרֶץ דֶּשֶׁא, אֵימָתַי, כַּד שְׁמָא אִתְנְטַע, וּכְדֵין אֲוִירָא נָפֵיק וְנִיצוֹצָא אִזְדַּמַּן.
<small>(א)</small> חַד גֻּלְגַּלְתָּא אִתְפַּשַּׁט בְּסִטְרוֹי, טַלָּא מָלֵי עֲלַהּ דִּתְרֵי גַּוְנֵי.
<small>(ב)</small> תְּלָת חֲלָלִין, דְּאַתְוָן רְשִׁימִין אִתְגַּלְיָן בֵּיהּ.
<small>(ג)</small> אֻכָּמִין כְּעַרְבָאָה תַּלְיָן עַל נוּקְבִין עֲקִימִין, דְּלָא יָכֵיל לְמִשְׁמַע. יְמִינָא וּשְׂמָאלָא הָכָא. חַד אָרְחָא לְעֵלָּא דַּקִּיק.
<small>(ד)</small> מִצְחָא דְּלָא נָהִיר, קְטָטוּתָא דְּעָלְמָא, בַּר כַּד רַעֲוָא אַשְׁגַּח בֵּהּ.
<small>(ה)</small> עַיְנִין דִּתְלָת גַּוְנֵי לְמִרְתַּת קַמַּיְהוּ, אִתַּסְּחָן בַּחֲלָבָא דְּנָהִיר. כְּתִיב <small>(ישעיה לג)</small> עֵינֶיךָ תִרְאֶינָה יְרוּשָׁלַיִם נָוֶה שַׁאֲנָן, וּכְתִיב <small>(שם א)</small> צֶדֶק יָלִין בָּהּ, נָוֶה שַׁאֲנָן עַתִּיקָא דִּסְתִים, עֵינְךָ כְּתִיב.
<small>(ו)</small> חוֹטְמָא, פַּרְצוּפָא דִּזְעֵירָא לְאִשְׁתְּמוֹדַע, תְּלָת שַׁלְהוֹבִין מִתּוֹקְדִין בְּנוּקְבוֹי.
<small>(ז)</small> דַּרְגָּא עֲקִימָא <small>(נ"י עמיקא)</small> לְמִשְׁמַע טָב וּבִישׁ.
<h3><span style="color:LightGray;"><small><small>"אני והוא"</h3></small></small></span>
כְּתִיב <small>(ישעיה מב)</small> אֲנִי ה' הוּא שְׁמִי, וּכְתִיב <small>(דברים לב)</small> אֲנִי אָמִית וַאֲחַיֶּה, וּכְתִיב <small>(ישעיה מו)</small> וַאֲנִי אֶשָּׂא וַאֲנִי אֶסְבֹּל, <small>(תהילים ק)</small> הוּא עָשָׂנוּ וְלֹא אֲנַחְנוּ, <small>(איוב כג)</small> וְהוּא בְאֶחָד וּמִי יְשִׁיבֶנּוּ. הוּא אִקְּרֵי מַאן דִּסְתִים וְלָא שְׁכִיחַ, הוּא מַאן דְּלָא אִזְדַּמַּן לְעֵינָא, הוּא מַאן דְּלָא אִקְּרֵי בִּשְׁמָא.
הוּא – הֵ"א כְּלִיל ו', ו' כְּלִיל א' וְלָא כְּלִיל ה' <small>(נ"י ה"א ה"י א' כליל ו' ו' כליל א' ולא כליל ה"י א' אזיל לאלף)</small>, הֵ"י אָזֵיל לְאָלֶף, אָלֶף אָזֵיל לְיוּ"ד, יוּ"ד אָזֵיל לְיוּ"ד דִּסְתִים מִכָּל סְתִימִין, דְּלָא מִתְחַבְּרָן בֵּיהּ ו"ד. וַי כַּד לָא נְהִיר י' בְּו"ד, כַּד אִסְתַּלַּק י' מִן ו"ד בְּחוֹבֵי עָלְמָא, עֶרְיְתָא דְּכֹלָּא אִשְׁתְּכַח, עַל דָּא כְּתִיב <small>(ויקרא יח)</small> עֶרְוַת אָבִיךָ לֹא תְגַלֵּה. י"ה, וַי כַּד אִסְתְּלִיק יוּ"ד מִן הֵ"א, עַל דָּא כְּתִיב <small>(שם)</small> וְעֶרְוַת אִמְּךָ לֹא תְגַלֵּה, אִמְּךָ הִיא לֹא תְגַלֶּה עֶרְוָתָהּ. אִמְּךָ הִיא וַדַּאי, <small>(משלי ב)</small> כִּי אִם לַבִּינָה תִקְרָא וְגוֹ':
<h2>פרקא תליתאה <span style="color:LightGray;"><small>[זו"ן]</small></span></h2>
<h3><span style="color:LightGray;"><small><small>דיקנא דז"א</h3></small></small></span>
תִּשְׁעָה תִּקּוּנִין יַקִּירִין אִתְמַסְּרוּ לְדִקְנָא, כָּל מַה דְּאִתְטַמַּר וְלָא אִתְגַּלְיָא, עִלָּאָה וְיַקִּירָא אִשְׁתְּכַח, וְהוּא גָּנְזֵיהּ <small>(ס"א דִּיקְנָא)</small> יַקִּירָא.
<small>(א)</small> נִימִין עַל נִימִין מִקַּמֵּי פִּתְחָא דְּאֻדְנִין עַד רֵישָׁא דְּפוּמָא.
<small>(ב)</small> מֵרֵישָׁא הַאי לְרֵישָׁא אָחֳרָא אִשְׁתְּכַח.
<small>(ג)</small> מִתְּחוֹת תְּרֵין נוּקְבִין אָרְחָא מַלְיָא דְּלָא אִתְחַזְיָא.
<small>(ד)</small> עִלְעִין אִתְחַפְיָן מֵהַאי גִּיסָא וּמֵהַאי גִּיסָא.
<small>(ה)</small> בְּהוּ אִתְחַזְיָן תַּפּוּחִין סֻמְקִין כְּוַרְדָּא.
<small>(ו)</small> בְּחַד חוּטָא תַּלְיָן אֻכָּמִין תַּקִּיפִין עַד חַדְווֹי.
<small>(ז)</small> שִׂפְוָן סֻמָּקֵי כְּוַרְדָּא אִתְפְּנוּן.
<small>(ח)</small> זְעֵירִין נָחֲתִין בִּגְרוֹנָא וּמְחַפְּיָן קְדָלָא.
<small>(ט)</small> רַבְרְבִין וּזְעֵירִין נָחֲתִין בְּשִׁקּוּלָא.
בְּאִלֵּין אִשְׁתְּכַח גִּבּוֹר תַּקִּיף <small>(נ"י גיבר ותקיף)</small> מַאן דְּאִשְׁתְּכַח. כְּתִיב <small>(תהילים קיח)</small> מִן הַמֵּצַר קָרָאתִי יָהּ, תִּשְׁעָה אֲמַר דָּוִד עַד כָּל גּוֹיִם סְבָבוּנִי, לְאַסְחָרָא וּלְאַגָּנָא עֲלוֹי.
וַתּוֹצֵא הָאָרֶץ דֶּשֶׁא עֵשֶׂב מַזְרִיעַ זֶרַע לְמִינֵהוּ וְעֵץ עֹשֶׂה פְּרִי אֲשֶׁר זַרְעוֹ בוֹ לְמִינֵהוּ, תִּשְׁעָה אִלֵּין אִתְעַקְּרוּ מִשְּׁמָא שְׁלִים, וְאִשְׁתִּילוּ לְבָתַר בִּשְׁמָא שְׁלִים, דִּכְתִיב וַיִּטַּע ה' אֱלֹקִים.
תִּקּוּנִין דְּדִקְנָא בִּתְלֵיסַר אִשְׁתַּכְּחָן, <small>(איהי)</small> דְּהִיא עִלָּאָה, <small>(תתאה)</small> בְּתַתָּאָה בְּתִשְׁעָה אִתְחֲזוּן, כ"ב אַתְוָן אִתְגְּלִיפוּ בִּגְוָנֵיהוֹן. עַל הַאי, חֶלְמָא דַּאֲחִיד דִּקְנָא דְּבַר נָשׁ עִלָּאָה בִּידֵיהּ, שְׁלִים בְּמָארֵיהּ, שָׂנְאוֹי תְּחוֹתוֹי יִכָּנְעוּן, כָּל שֶׁכֵּן דִּקְנָא עִלָּאָה דִּנְהִירָא בְּתַתָּאָה, דְּעִלָּאָה רַב חֶסֶד אִקְּרֵי, בִּזְעֵיר חֶסֶד סְתָם, כַּד אִצְטְרִיךְ, נְהִירוּ אַנְהַר וְאִקְּרֵי רַב חֶסֶד.
<h3><span style="color:LightGray;"><small><small>ת"ת דז"א ורישא דנוק'</h3></small></small></span>
כְּתִיב וַיֹּאמֶר אֱלֹהִים יִשְׁרְצוּ הַמַּיִם שֶׁרֶץ נֶפֶשׁ חַיָּה, כְּלוֹמַר חַ"י. אִתְפַּשַּׁט נְהִירוּ דְּדָא בְּדָא, כֹּלָּא אִתְרַחֲשׁוּן בְּזִמְנָא חֲדָא, מַיִם טָבָאן מַיִם בִּישָׁן, בְּגִין דַּאֲמַר יִשְׁרְצוּ. אִתְכַּלְּלוּ דָּא בְּדָא חַיָּה עִלָּאָה, חַיָּה תַּתָּאָה, חַיָּה טָבָא, חַיָּה בִּישָׁא.
<h3><span style="color:LightGray;"><small><small>נסירת נוק' ותיקוניה</h3></small></small></span>
וַיֹּאמֶר אֱלֹהִים נַעֲשֶׂה אָדָם, הָאָדָם לָא כְּתִיב אֶלָּא אָדָם סְתָם, לְאַפָּקָא דִּלְעֵלָּא דְּאִתְעֲבִיד בִּשְׁמָא שְׁלִים. כַּד אִשְׁתְּלִים דָּא אִשְׁתְּלִים דָּא. אִשְׁתְּלִים דְּכַר וְנוּקְבָא לְאַשְׁלָמָא כֹּלָּא. הֲוָיָ"ה סִטְרָא דִּדְכַר, אֱלֹקִים סִטְרָא דְּנוּקְבָא.
<h3><span style="color:LightGray;"><small><small>יסוד דזו"ן</h3></small></small></span>
אִתְפַּשַּׁט דְּכוּרָא וְאִתְתַּקַּן בְּתִקּוּנוֹי, בָּאַמָּה, בְּפוּמֵיהּ דְּאַמָּה, מַלְכִין דְּאִתְבַּטְּלוּ הָכָא אִתְקַיְּמוּ. דִּינִין דִּדְכוּרָא תַּקִּיפִין בְּרֵישָׁא, בְּסוֹפָא נָיְחִין, דְּנוּקְבָא בְּאִפְכָּא. ו'י'ה', קוֹנְטוֹרִין דְּקִטּוּרָא בְּעִטְפוֹי שְׁקִיעִין, י' זְעֵירָא בְּגַוָּהּ אִשְׁתְּכַח.
<h3><span style="color:LightGray;"><small><small>לידת קין</h3></small></small></span>
אִי אִתְבַּסְּמוּ דִּינִין בְּעָא עַתִּיקָא, אֲתָא חִוְיָא עַל נוּקְבָא, וְקִנָּא דְּזֹהֲמָא אִתְקְנִין בְּגַוָּהּ, לְמֶעֱבַד מְדוֹרָא בִּישָׁא, דִּכְתִיב וַתַּהַר וַתֵּלֶד אֶת קַיִן, קִנָּא דִּמְדוֹרָא דְּרוּחִין בִּישִׁין וְעַלְעוּלִין וְקַטְפוּרִין.
<h3><span style="color:LightGray;"><small><small>שוקין ודרועין דזו"ן</h3></small></small></span>
אַתְקִין בֵּיהּ בְּהַאי אָדָם כִּתְרִין <small>(נ"י בתרין)</small> בִּכְלָל וּפְרָט, אִתְכַּלְּלוּ בִּפְרָט וּכְלָל, שׁוֹקִין וּדְרוֹעִין יְמִינָא וּשְׂמָאלָא, דָּא אִתְפְּלֵג בְּסִטְרוֹי.
<h3><span style="color:LightGray;"><small><small>זיווג זו"ן מבוסם</h3></small></small></span>
אִתְתַּקַּן דְּכַר בְּנוּקְבָא יה"ו, י' דְּכַר, ה' נוּקְבָא, ו' כְּתִיב זָכָר וּנְקֵבָה בְּרָאָם וַיְבָרֶךְ אוֹתָם וַיִּקְרָא אֶת שְׁמָם אָדָם, דְּיוּקְנָא וּפַרְצוּפָא דְּאָדָם יְתִיב עַל כֻּרְסְיָא, וּכְתִיב <small>(יחזקאל א)</small> וְעַל דְּמוּת הַכִּסֵּא דְּמוּת כְּמַרְאֵה אָדָם עָלָיו מִלְמָעְלָה:
<h2>פרקא רביעאה <span style="color:LightGray;"><small>[עולם הבריאה]</small></span></h2>
<h3><span style="color:LightGray;"><small><small>א"א סתים וז"א אתגלייא</h3></small></small></span>
עַתִּיקָא טְמִיר וּסְתִים, זְעֵירָא דְּאַנְפִּין אִתְגַּלְיָא וְלָא אִתְגַּלְיָא. דְּאִתְגַּלְיָא בְּאַתְווֹי כְּתִיב, דְּאִתְכַּסְּיָא סְתִים בְּאַתְוָן דְּלָא מִתְיַשְּׁבָן בְּאַתְרוֹי, בְּגִין דְּאִיהוּ לָא אִתְיַשְּׁבוּ בֵּיהּ עִלָּאִין וְתַתָּאִין.
<h3><span style="color:LightGray;"><small><small>כלל עולם הבריאה</h3></small></small></span>
וַיֹּאמֶר אֱלֹהִים תּוֹצֵא הָאָרֶץ נֶפֶשׁ חַיָּה לְמִינָהּ בְּהֵמָה וָרֶמֶשׂ וְגוֹ', הַיְנוּ דִּכְתִיב <small>(תהילים לו)</small> אָדָם וּבְהֵמָה תוֹשִׁיעַ ה', חַד בִּכְלָלָא דְּאָחֳרָא מִשְׁתַּכְּחָא, בְּהֵמָה בִּכְלָלָא דְּאָדָם, אָדָם כִּי יַקְרִיב מִכֶּם קָרְבָּן לַה' מִן הַבְּהֵמָה <small>(ויקרא א)</small>, מִשּׁוּם דְּאִתְכְּלַל בִּכְלָלָא דְּאָדָם.
<h3><span style="color:LightGray;"><small><small>נשמה ונפש דאה"ר</h3></small></small></span>
כַּד נְחַת אָדָם דִּלְתַתָּא בִּדְיוּקְנָא עִלָּאָה, אִשְׁתְּכַחוּ תְּרֵין רוּחִין מִתְּרֵין סִטְרִין דִּימִינָא וּשְׂמָאלָא כְּלִיל אָדָם, דִּימִינָא נִשְׁמְתָא קַדִּישָׁא, דִּשְׂמָאלָא נֶפֶשׁ חַיָּה. חָב אָדָם, אִתְפַּשַּׁט שְׂמָאלָא, וְאִתְפַּשְּׁטוּ אִנּוּן בְּלָא גּוּפָא. כַּד מִתְדַּבְּקִין דָּא בְּדָא, אִתְיָלְדָן כְּהַאי חַיָּה דְּאוֹלִידַת רוּחִין סַגִּיאִין בְּקִטְרָא חֲדָא.
<h3><span style="color:LightGray;"><small><small>פרצופי הבריאה</h3></small></small></span>
כ"ב אַתְוָן סְתִימִין, כ"ב אַתְוָן אִתְגַּלְיָן. י' סְתִים, י' גַּלְיָא. סְתִים וְגַלְיָא בְּמַתְקְלָא דְּטָפְסִין אִתַּקְלוּ. יוּ"ד נָפְקִין מִנֵּיהּ דְּכַר וְנוּקְבָא ו"ד, בְּהַאי אֲתָר ו' דְּכַר ד' נוּקְבָא, בְּגִין דָּא ד"ו תְּרֵין, ד"ו דְּכַר וְנוּקְבָא, ד"ו תְּרֵין קַפְלִין. <small>(תרין)</small> י' בִּלְחוֹדוֹי דְּכַר, ה' נוּקְבָא. ה' ד' הֲוָת בְּקַדְמֵיתָא, וּמִדְּאִתְעַבְּרַת בֵּיהּ בְּגַוָּהּ אַפֵּיקַת ו', הֲרֵי כִּי בְּהֵ"א אִית ד"ו, וּבְיוּ"ד אִית ה', הֲרֵי יה"ו. אִתְחֲזֵי יוּ"ד בְּחֶזְוֵיהּ כְּלָלָא דְּיה"ו. מִדְּאַפֵּיקַת י' ו"ד דְּהוּא דְּכַר וְנוּקְבָא, אִתְיַשְּׁבַת לְבָתַר וּמְכַסְּיָא לְאִמָּא.
<h3><span style="color:LightGray;"><small><small>דו"ן דס"א</h3></small></small></span>
וַיִּרְאוּ בְנֵי הָאֱלֹהִים אֶת בְּנוֹת הָאָדָם, הַיְנוּ דִּכְתִיב <small>(יהושע ב)</small> שְׁנַיִם אֲנָשִׁים מְרַגְּלִים חֶרֶשׁ לֵאמֹר. מַאי בְּנוֹת הָאָדָם, דִּכְתִיב <small>(מ"א ג)</small> אָז תָּבֹאנָה שְׁתַּיִם נָשִׁים זוֹנוֹת אֶל הַמֶּלֶךְ, בְּגִינֵהוֹן כְּתִיב <small>(שם)</small> כִּי רָאוּ כִּי חָכְמַת אֱלֹהִים בְּקִרְבּוֹ וְגוֹ', אָז תָּבֹאנָה וְלָא מִקַּדְמֵיתָא. בְּקִסְטְרָא דְּקִטּוּרֵי דְּפִיגָאן, תְּרֵין מִתְחַבְּקָן הֲווּ לְעֵלָּא, לְתַתָּא נָחֲתוּ, יַרְתּוּ עַפְרָא, אִבְּדוּ חוּלָקָא טָבָא דַּהֲוָה בְּהוּ, עִטְרָא דְּכוּמְלָא, וְאִתְעַטְּרוּ בְּקוּסְטָא דְּעִנְבָא.
<h3><span style="color:LightGray;"><small><small>שליטת מזלא דא"א</h3></small></small></span>
וַיֹּאמֶר ה' אֶל מֹשֶׁה מַה תִּצְעַק אֵלָי <small>(שמות יד)</small>, אֵלָי דַּיְקָא. דַּבֵּר אֶל בְּנֵי יִשְׂרָאֵל וְיִסָּעוּ <small>(שם)</small>, וְיִסָּעוּ דַּיְקָא, בְּמַזָּלָא הֲוָה תָּלֵי, דְּבָעָא לְאוֹקִיר דִּקְנָא. וְהַיָּשָׁר בְּעֵינָיו תַּעֲשֶׂה וְהַאֲזַנְתָּ לְמִצְוֹתָיו וְשָׁמַרְתָּ כָּל חֻקָּיו <small>(שם טו)</small> עַד כָּאן, כִּי אֲנִי ה' רֹפְאֶךָ <small>(שם)</small>, לְהַאי דַּיְקָא:
<h2>פרקא חמישאה <span style="color:LightGray;"><small>[הס"א והשלמת אבי"ע]</small></span></h2>
<h3><span style="color:LightGray;"><small><small>ז' דרגין דס"א</h3></small></small></span>
הוֹי גּוֹי חוֹטֵא עַם כֶּבֶד עָוֹן זֶרַע מְרֵעִים בָּנִים מַשְׁחִיתִים <small>(ישעיה א)</small>, שִׁבְעָה דַּרְגִּין, יו"ד ה"ה ו"ה. ד' אַפִּיק ו' ה', ה"ו"י, ה' אַפִּיק ו', ד"ו לְבָר <small>(נ"י יו"ד ה"ה ו"ה ה"י, ו"ו אפיק ד' ה"ה הו"י ה"ה אפיק ו"ו ד"ו לבר)</small>, אִסְתַּיֵּם אָדָם דְּכַר וְנוּקְבָא דְּאִנּוּן ד"ו, כְּתִיב בָּנִים מַשְׁחִיתִים.
<h3><span style="color:LightGray;"><small><small>ז' דרגין דקדושה</h3></small></small></span>
בְּרֵאשִׁית בָּרָא. בְּרֵאשִׁית מַאֲמָר, בָּרָא חֲצִי מַאֲמָר. אָב וּבֵן. סְתִים וְגַלְיָא. עֵדֶן עִלָּאָה דִּסְתִים וּגְנִיז, עֵדֶן תַּתָּאָה נָפֵיק לְמַטְלָנוֹי וְאִתְגַּלְיָא. יהו"ה י"ה אֱלֹהִי"ם. אֵת, אדנ"י אהי"ה, יְמִינָא וּשְׂמָאלָא כַּחֲדָא אִשְׁתַּתְּפוּ. הַשָּׁמַיִם וְאֵת, דִּכְתִיב <small>(דה"א כט)</small> וְהַתִּפְאֶרֶת וְהַנֵּצַח, אִנּוּן כַּחֲדָא אִשְׁתַּתְּפוּ. הָאָרֶץ, דִּכְתִיב <small>(תהילים ח)</small> מָה אַדִּיר שִׁמְךָ בְּכָל הָאָרֶץ, <small>(ישעיה ו)</small> מְלֹא כָל הָאָרֶץ כְּבוֹדוֹ.
<h3><span style="color:LightGray;"><small><small>קרום בטבור דא"א</h3></small></small></span>
יְהִי רָקִיעַ בְּתוֹךְ הַמָּיִם, לְהַבְדִּיל בֵּין הַקֹּדֶשׁ וּבֵין קֹדֶשׁ הַקֳּדָשִׁים, עַתִּיקָא לִזְעֵירָא. אִתְפָּרַשׂ וְאִתְדַּבַּק, לָא אִתְפָּרַשׁ מַמָּשׁ. פּוּמָא מְמַלֵּל רַבְרְבָן, אִנְתִּיק וְאִתְעַטַּר בְּכִתְרִין זְעֵירִין, בַּחֲמִשָּׁה זֵינִין מַיִם, דִּכְתִיב <small>(במדבר יט)</small> וְנָתַן עָלָיו מַיִם חַיִּים אֶל כֶּלִי, <small>(ירמיה י)</small> הוּא אֱלֹהִים חַיִּים וּמֶלֶךְ עוֹלָם, <small>(תהילים קטז)</small> אֶתְהַלֵּךְ לִפְנֵי ה' בְּאַרְצוֹת הַחַיִּים, <small>(ש"א כה)</small> וְהָיְתָה נֶפֶשׁ אֲדֹנִי צְרוּרָה בִּצְרוֹר הַחַיִּים, <small>(בראשית ד)</small> וְעֵץ הַחַיִּים בְּתוֹךְ הַגָּן. י"ה יו"ד ה"א אה"יי. בֵּין מַיִם לָמָיִם, מַיִם שְׁלֵמִין, וּמַיִם דְּלָא שְׁלֵמִין. רַחֲמִין שְׁלֵמִין, רַחֲמִין דְּלָא שְׁלֵמִין.
<h3><span style="color:LightGray;"><small><small>לא ידון רוחי</h3></small></small></span>
וַיֹּאמֶר ה' לֹא יָדוֹן רוּחִי בָאָדָם לְעוֹלָם בְּשַׁגַּם הוּא בָשָׂר. וַיֹּאמֶר ה', כַּד אִתְיַשַּׁב בִּזְעֵירָא. מִכָּאן דְּכַד אֲמַר בְּשֵׁם אָמְרוֹ, דְּעַתִּיקָא סְתִים קָאָמַר. לֹא יָדוֹן רוּחִי בָּאָדָם דִּלְעֵלָּא, מִשּׁוּם דִּבְהַהוּא רוּחָא דְּאִתְנַשְּׁבָא מִתְּרֵין נוּקְבִין דְּפַרְדַּשְׂקָא, מְשִׁיךְ לְתַתָּאֵי, וּבְגִין כָּךְ וְהָיוּ יָמָיו מֵאָה וְעֶשְׂרִים שָׁנָה. יוּ"ד שְׁלִים וְלָא שְׁלִים, י' בִּלְחוֹדוֹי מֵאָה, תְּרֵין אַתְוָן תְּרֵין זִמְנִין, מֵאָה וְעֶשְׂרִים שָׁנָה. י' בִּלְחוֹדוֹי כַּד אִתְגַּלְיָא בִּזְעֵירָא, אִתְמַשַּׁךְ בַּעֲשַׂר אַלְפִין שְׁנִין. מִכָּאן כְּתִיב <small>(תהילים קלט)</small> וַתָּשֶׁת עָלַי כַּפֶּכָה.
<h3><span style="color:LightGray;"><small><small>הנפילים</h3></small></small></span>
הַנְּפִילִים הָיוּ בָאָרֶץ, הַיְנוּ דִּכְתִיב, וּמִשָּׁם יִפָּרֵד וְהָיָה לְאַרְבָּעָה רָאשִׁים. מֵאֲתַר דְּאִתְפָּרַשׁ גִּנְּתָא אִקְּרוּ הַנְּפִילִים, דִּכְתִיב וּמִשָּׁם יִפָּרֵד. הָיוּ בָאָרֶץ בַּיָּמִים הָהֵם, אוֹף לְבָתַר זִמְנָא <small>(נ"י ולא לבתר זמנא)</small>, עַד דַּאֲתָא יְהוֹשֻׁעַ וּבְנֵי הָאֱלֹקִים אִתְטַמָּרוּ, עַד דַּאֲתָא שְׁלֹמֹה וּבְנוֹת הָאָדָם אִתְכַּלְּלָא, הֲדָא הוּא דִּכְתִיב <small>(קהלת ב)</small> וְתַעֲנוּגֹת, תַּעֲנוּגוֹת קָארֵי, תַּעֲנוּגִים לָא קָארֵי. בְּנֵי הָאָדָם דְּאִתְרְמִיזוּ מֵהַאי, רוּחִין אָחֳרָנִין דְּלָא אִתְכַּלְּלוּ בְּחָכְמָה עִלָּאָה, דִּכְתִיב <small>(מ"א ה)</small> וַה' נָתַן חָכְמָה לִשְׁלֹמֹה, וּכְתִיב <small>(שם ד)</small> וַיֶּחְכַּם מִכָּל הָאָדָם, מִשּׁוּם דְּהָנֵי לָא אִתְכַּלְּלוּ בָּאָדָם. וַה' נָתַן חָכְמָה לִשְׁלֹמֹה, ה' עִלָּאָה. וַיֶּחְכַּם מִכָּל הָאָדָם, דְּמִנַּהּ אִתְחַכַּם לְתַתָּא.
הֵמָּה הַגִּבּוֹרִים אֲשֶׁר מֵעוֹלָם, עוֹלָם דִּלְעֵלָּא. אַנְשֵׁי הַשֵּׁם, דְּאִתְנַהֲגָן בִּשְׁמָא, מַאי שְׁמָא, שְׁמָא קַדִּישָׁא דְּאִתְנַהֲגָן בֵּיהּ דְּלָא קַדִּישִׁין לְתַתָּא, וְלָא אִתְנַהֲגָן אֶלָּא בִּשְׁמָא. אַנְשֵׁי הַשֵּׁם סְתִים, וְלָא אַנְשֵׁי יהו"ה, לָאו מִסְּתִים סְתִימָא, אֶלָּא גְּרִיעוּתָא, וְלָא גְּרִיעוּתָא. אַנְשֵׁי הַשֵּׁם סְתָם, מִכְּלָלָא דְּאָדָם נְפַקוּ. כְּתִיב <small>(תהילים מט)</small> וְאָדָם בִּיקָר בַּל יָלִין, אָדָם בִּיקָר בְּיַקְּרוּ דְּמַלְכָּא, בַּל יָלִין בְּלָא רוּחָא.
<h3><span style="color:LightGray;"><small><small>פרטי עולם הבריאה</h3></small></small></span>
תְּלֵיסַר מַלְכֵי קְרָבָא, בְּשִׁבְעָה. שִׁבְעָה מַלְכִין בְּאַרְעָא אִתְחַזִּיאוּ נָצְחֵי קְרָבָא. תִּשְׁעָה דְּסָלְקִין בְּדַרְגִּין, דְּרָהֲטִין כִּרְעוּתְהוֹן וְלֵית דְּיִמְחֵי בִּידֵיהוֹן. חֲמִשָּׁה מַלְכִין קָיְמִין בִּבְהִילוּ, לְקַמֵּי אַרְבַּע לָא יָכְלִין לְמֵיקַם. אַרְבַּע מַלְכִין נָפְקִין לְקַדְמוּת אַרְבַּע, בְּהוֹן תַּלְיָן כְּעִנְבִּין בְּאֶתְכְּלָא צְרִירָן בְּהוּ. שִׁבְעָה רְהִיטִין סָהֲדִין סָהֲדוּתָא, וְלָא קָיְמִין בְּדוּכְתַּיְהוּ.
אִילָנָא דִּמְבַסֵּם יְתִיב בְּגוֹ, בְּעַנְפּוֹי אֲחִידָן וּמְקַנְּנָן צִפָּרִין, תְּחוֹתוֹי תַּטְלֵל חֵיוָתָא דִּשְׁלִיטָא בְּהוּא אִילָנָא בִּתְרֵי כְּבִישִׁין לְמֵיהָךְ, בְּשִׁבְעָה סָמְכִין סַחְרָנֵיהּ, בְּאַרְבַּע זִיוְיָן מִתְגַּלְגְּלִין בְּאַרְבַּע סִטְרִין.
חִוְיָא דְּרָהִיט בְּש"ע דִּלּוּגִין, דָּלֵיג עַל טוּרִין, מְקַפֵּץ עַל גִּבְעָתָא, דִּכְתִיב <small>(שה"ש ב)</small> מְדַלֵּג עַל הֶהָרִים מְקַפֵּץ עַל הַגְּבָעוֹת. זְנָבֵיהּ בְּפוּמֵיהּ, בְּשִׁנּוֹי, נְקִיב בִּתְרֵין גִּיסִין. כַּד נְטִיל, גִּסְטְרָא אִתְעֲבִיד לִתְלָת רוּחִין.
<h3><span style="color:LightGray;"><small><small>עולם היצירה</h3></small></small></span>
כְּתִיב וַיִּתְהַלֵּךְ חֲנוֹךְ אֶת הָאֱלֹהִים, וּכְתִיב <small>(משלי כב)</small> חֲנוֹךְ לַנַּעַר עַל פִּי דַּרְכּוֹ, לַנַּעַר הַיָּדוּעַ. אֶת הָאֱלֹהִים וְלֹא אֶת ה'. וְאֵינֶנּוּ בְּשֵׁם זֶה, כִּי לָקַח אוֹתוֹ אֱלֹהִים לְהִקָּרֵא בִּשְׁמוֹ.
<h3><span style="color:LightGray;"><small><small>עולם העשיה</h3></small></small></span>
תְּלָת בָּתֵּי דִּינִין, אַרְבַּע אִנּוּן. אַרְבַּע בָּתֵּי דִּינִין דִּלְעֵלָּא, אַרְבַּע לְתַתָּא, דִּכְתִיב <small>(ויקרא יט)</small> לֹא תַעֲשׂוּ עָוֶל בַּמִּשְׁפָּט, בַּמִּדָּה, בַּמִּשְׁקָל, וּבַמְּשׂוּרָה. דִּינָא קַשְׁיָא, דִּינָא דְּלָא קַשְׁיָא, דִּינָא בְּשִׁקּוּלָא, דִּינָא דְּלָא בְּשִׁקּוּלָא, דִּינָא רַפְיָא, דִּינָא דַּאֲפִלּוּ לָא הַאי וְלָא הַאי.
<h3><span style="color:LightGray;"><small><small>חטא אדה"ר ותיקונו</h3></small></small></span>
וַיְהִי כִּי הֵחֵל הָאָדָם לָרֹב עַל פְּנֵי הָאֲדָמָה, הֵחֵל הָאָדָם לָרֹב, הַיְנוּ דִּכְתִיב בְּשַׁגַּם הוּא בָשָׂר, הָאָדָם דִּלְעֵלָּא, וּכְתִיב עַל פְּנֵי הָאֲדָמָה. וּמֹשֶׁה לֹא יָדַע כִּי קָרַן עוֹר פָּנָיו <small>(שמות לד)</small>, הַיְנוּ דִּכְתִיב כָּתְנוֹת עוֹר. קָרַן, דִּכְתִיב <small>(ש"א טז)</small> וַיִּקַּח שְׁמוּאֵל אֶת קֶרֶן הַשֶּׁמֶן, לֵית מְשִׁיחָא אֶלָּא בְּקֶרֶן, וּבְשִׁמְךָ תָּרוּם קַרְנֵנוּ <small>(תהילים פט)</small>, שָׁם אַצְמִיחַ קֶרֶן לְדָוִד <small>(שם קלב)</small>, הַיְנוּ עֲשִׂירָאָה דְּמַלְכָּא, וְאָתְיָא מִן יוֹבְלָא דְּהִיא אִמָּא, דִּכְתִיב <small>(יהושע ו)</small> וְהָיָה בִּמְשֹׁךְ בְּקֶרֶן הַיּוֹבֵל.
<h3><span style="color:LightGray;"><small><small>חזרת המלכות לבינה</h3></small></small></span>
קֶרֶן בְּיוֹבֵלָא אִתְעַטַּר, עֲשִׂירָאָה בְּאִמָּא. קֶרֶן דְּנָטֵיל קֶרֶן וְרוּחַ לְאָתָבָא רוּחֵיהּ לֵיהּ. וְהַאי קֶרֶן דְּיוֹבֵלָא הוּא, וְיוֹבֵל ה', וְה' נְשִׁיבָא דְּרוּחָא לְכֹלָּא, וְכֹלָּא תָּיְבִין לְאַתְרַיְהוּ, דִּכְתִיב <small>(ירמיה א)</small> אֲהָהּ ה' אֱלֹקִים. כַּד אִתְחֲזֵי ה' לְה' וְאִסְתַּלַּק י', פֻּרְעָנוּתָא אָתֵי לְעָלְמָא, וְאִם לָא בִּשְׁבִיל אָדָם יהו"ה, לָא אִתְקַיַּם עָלְמָא, וְכֹלָּא אִתְחָרַב. וְעַל דָּא כְּתִיב <small>(ישעיה ב)</small> וְנִשְׂגַּב ה' לְבַדּוֹ בַּיּוֹם הַהוּא.
<h3><span style="color:LightGray;"><small><small>חתימת הספר</h3></small></small></span>
עַד כָּאן סְתִים וְאִתְעַטַּר צְנִיעוּתָא דְּמַלְכָּא, דְּהַיְנוּ סִפְרָא דִּצְנִיעוּתָא. זַכָּאָה מַאן דְּעָאל וְיָדַע שְׁבִילוֹי וְאָרְחוֹי: