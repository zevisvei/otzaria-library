<h1>באורי מהרא"י</h1>
ר' ישראל איסרלין
<b>בראשית</b> <b>(</b>ז
) <b>רש"י</b> עשייה זו כמו ועשתה את צפרניה שפירושו לפי פשוטו תהא מתקנת ומייפת את צפרניה כמו לא עשה את שפמו ולא עשה את רגלו דמפיבוש' ורש"י שפי' בפ' כי תצא לשון גידול זה לפי מדרש שדרשו חכמים:
(ח) רש"י שמים שא מים אש מים כלומר אש הוא למפרע שא וכן דינא לכתוב כל שמים באלף בין שי"ן למ"ם בשביל קריאת הקמץ אלא מקרא סופרים הוא זו לכתבו בלא אלף הכי איתא (נדרים דף לז ע"ב):
(כו) נעשה אדם וגו' רש"י תרצו שפיר ובכור שור תירץ בע"א שמצינו בכמה מקומות בלשון רבי' והוא לשון שררה לפי שיצירה זאת של אדם היתה חביבה הזכירה בלשון שררה ובלשון זה יתורץ גם כן אמאי כתיב וירדו בלשון רבים אאדם יחיד אלא משום דלשון וירדו לשון מלכות כתוב בלשון רבים ואם כן תשובת המינים בצדה גם בפסוק זה. אך זו ראיתי אח"כ בבכור שור דשייך שפיר לשון רבים לכתוב אמילתא דאדם לפי שהוא כולל זכר ונקבה כדכתיב זכר ונקבה בראם ויברא אותם ויקרא את שמם אדם:
<b>ב</b> (יד) רש"י כוש ואשור לא היו עדיין ונקרא על שם העתיד תימא דבתוס' דכתובות, (י' ב') מפרשים אליבא דרש"י דמכוש אין להוכיח דנכתב המקרא ע"ש העתיד וגם כן מאשור אין להוכיח אי לאו דתני רב יוסף אשור זו סליק משום דמצינו למימר דאשור וכוש שם המחוז ולא שם העיר ומעולם היה נקרא כוש ואשור ואם כן מאי דוחקיה דרש"י לפרש הכי דעל שם העתיד היה נקרא כך נימא דשם המחוז כך היה כמו ארץ החוילה דלא פירש עליו מידי ואף על גב שמצינו דשם האיש נקרא כך בפרשת נח ומכל מקום ע"כ לאו שם האיש ר"ל מדכתיב ארץ החוילה ולא חוילה (כמ"ש הראב"ע בפ' יתרו כי לא תבא ה' הידיעה ולא רבוי בשם העצם אולם ע"פ המימרא בחולין דף ה' ע"א ודלמא תרי גברי דהוו שמייהו עורבי' שכל גם שני כלליו אלה):
<b>ו</b> (ג) רש"י ק"ך שנה אאריך להם אפי ר"ל דבזכות שני חיי משה שהיו ק"ך שנה האריך להם אפו ומשה רמז כאן בשג"ם בגימט' משה והכי דריש בפרק ראשית הגז דחולין דמשה רבינו ושנותיו רמז כאן כדפי' רש"י:
<b>פרשת</b> <b>נח</b>
<b>ז</b> <b>(</b>ג) <b>גם</b> מעוף השמים שבעה שבעה פירש רש"י בטהורים דבר הכתוב וילמד סתום מן המפורש. ותימא כיון דבתחילת הציוי הזכיר עוף קודם בהמה מן העוף למינהו ומן הבהמה למינה אם כן כאן נמי היה לו לכתוב מן העוף הטהור שבעה ומן הבהמה שבעה שבעה וילמד סתום מן המפורש. ויש לתרץ משום דאמרינן בפרק אלו טריפות דעוף טהור מרובה על הטמאים ובהמה טמאה מרובה על הטהור שייך לומר דילמוד סתום גבי עוף כיון דרובא טהורים ורובא ככולא לממה נפשך אתי שפיר דכתב ביה בסתם אבל גבי בהמה הוי איפכא ולפירוש התוס' לא אתי שפיר דלפי דבריהם דאפשר דעוף טמא נפישי מטהורים ומדבריהם מוכיח ד"ז שאמרז"ל דעופות טהורים מרובים דדוקא מיני עופות טהורים אבל מספר דגופי עופות טמאים נפישי מטהורים מכל מקום שפיר דאע"ג דיש הרבה מינין במין טמאים כמו שבא המספר התם מאה מיני איה הם אפילו הכי לא לקח אלא ב' מכל מין כולל:
<b>ח</b> (א) אלהים רוח על הארץ פירש רש"י רוח ניחומין והנחה ע"כ צריך לפרש כך דרוח ממש לא יתכן כלל דאינו משכך המים ואדרבה להיפך כתיב ישב רוח יזלו מים ולא רצה לפרש ששינה המקום טבעו של עולם בשביל תפילת הצדיקים דלא מפרשינן כך אם לא שאנו מוכרחים לכך וגם לא דמי לשם דמדת הדין שאני כמבואר למבין ולפי פשוטו יתיישב שפיר טפי דיש לומר דהא דוחקיה דרש"י לפרש הכי משום דכתיב ויעבר אלהים רוח על הארץ ועדיין לא נראית ולא נגלית הארץ כלום והיה לו לכתוב ויעבר אלהים רוח על המים אלא ע"כ ר"ל על עסקי הארץ ואם כן צ"ל נמי רוח תנחומין:
<b>ט</b> (כ) רש"י הכניס עמו זמורות מוכיח מכאן מכתוב ויחל ויטע כרם וע"כ עוד נטיעה אחרת הכניס עמו מדקראו הכתוב חולין שהיה לו לעסוק בנטיעה אחרת כדפירש רש"י ומסתבר דתאנים היתה דהוא עץ הדעת למאן דאמר ופשוטו של מקרא משמע דתאנה היה דכתיב ויתפרו עלי תאנה ולא מצינו שום אילן מהכתוב בתור' עד כאן כ"א תאנה:
(כז) רש"י אע"פ שיפת אלהים ליפת פי' שירחיב לפי שבית שני הי' גדול וגבוה יותר מבית ראשון מ"מ וישכון באהלי שם:
(כא) רש"י אחי חם שאלו שניה כיבדו אביהם אינו ר"ל שבשביל כך יחסו הכ' אחר יפת לפי שכיבד אביו כמו יפת דאדרבה שם נתאמץ במצו' כבודו יותר כדפי' רש"י ולא יתכן לייחס שם אחר יפת בשביל כך אלא יש לומר דמשום טעם אחר ייחסו כמו שיחסו באבי כל בני עבר אף על גב דבהדיא כתיב נמי דעבר בנו היה א"כ קשה אמאי לא ייחסו גם כן שהיה אחי חם וזה מתרץ רש"י לפי שהוא כיבד וחם ביזה לא רצה ליחסו אחריו:
(כה) רש"י יקטן שהיה מקטין עצמו לפיכך זכה כל המשפחות הללו להעמיד יש לומר דדרשינן הכי מדכתיב כל אלה בני יקטן וגבי כנען שהוליד גם כן בנים הרבה לא כתיב הכי אלא ודאי אתי קרא לומר דבשביל שהקטין עצמו זכה להעמיד כל אלה ובלא זה היה קשה מאי דוחקו דרש"י למידרש במה זכה להעמיד הרבה בנים ואין צריך שום תירוץ על זה:
<b>פרשת</b> <b>לך</b> <b>לך</b>
<b>יב</b> <b>(</b><b>יג</b><b>)</b> <b>רש"י</b> למען ייטב לי בעבורך יתנו לי מתנות. י"ל דדריש רש"י הכי מדכתיב בקרא אחרינא ולאברם הטיב בעבורה ויהי לו צאן ובקר ופירוש דההוא קרא בשביל שהטיבו לאברהם היה לו צאן ובקר דאם לא כן לא יתיישב משמעות דקראי אהדרי ומשום הכי פירשו רש"י הכי נמי למען ייטב לי יתנו לי מתנות:
(יד) רש"י ה"ל לומר ויהי כבואם מצרימה. דוקא הכא שייך למידק אמאי לא קאמר כבואם משום דהאי קרא איירי בשרה דכתיב ויראו המצרים את האשה דלא איירי באברהם מידי אבל בקרא קמא דכתיב ויהי כאשר הקריב לבא מצרימה לא קאמר כאשר הקריבו דההוא קרא במילתא דאברהם איירי ואף על גב דאיירי נמי במילתא דשרה מכל מקום איהו חשיב טפי למתלי הענין ביה:
(טו) רש"י הללוה ביניהם ואמרו הגונה היא למלכות לא רצה רש"י לפרש שסיפרו שבחה אל פרעה דאם כן ה"ל לומר וישלח פרעה ויקח את שרה כדכתיב גבי אבימלך אלא כתיב ותקח האשה בית פרעה כלומר לקחוה מעצמם והביאו אותה לפרעה לפיכך צריך לפרש הללוה ביניהם קודם שהביאוה לפרעה:
<b>יד</b> (ח) ומלך בלע היא צוער שם העיר בלע היתה ותימא דלמה לא הזכיר שם המלך כמו באינך ויש לומר דאפשר שמו של אותו מלך לא היה על שם רשעתו כמו שמאבר ושנאב כדפירש רש"י והכתוב לא הזכיר שמותם אלא להודיע רשעתם ואם תאמר בברע וברשע למה לא פירש רש"י שמותם על שם רשעתם יש לומר דפשט דשמייהו ברשעה ברע ברשע וקצת מוכח דמלך בלע לא היה רשע כחבריו כל כך דהא עירו נצלת:
<b>טו</b> (ג) הן לי לא נתת זרע אף על גב דכבר הבטיחו על הזרע מכל מקום דואג היה שמא לא יהיה לו זרע אלא סמוך למיתתו או אחר מותו לפי שבמזל ובטבע לא היה ראוי להוליד אלא בשביל ההבטחה ותתקיים סמוך למיתתו ונמצא ממונו יפול ביד אפטרופוס וגם לא יוכל ללמוד תורתו לזרעו ותהא תורתו וממונו נקרא על אליעזר והיינו דקאמר ובן משק ביתי כלומר אפטרופוס שלי דולה ומשקה מתורת רבו לאחרים כדפירש רש"י ועל זה הקפיד שהיה חפץ שיהא זרעו מגודל בחייו שיורישו תורתו וממונו הוא בעצמו:
(יא) וישב אותם אברם תימא וישב אותם ה"ל לכתוב דלפי פשוטו של מקרא לא היה אלא עוף אחד ששמו עיט כדפי' רש"י וגם לפי המדרש לא היה רק דוד לבדו ויש לומר לפי מדרשו משום דאמר בתלמוד בקש הקב"ה לעשות חזקיה משיח וכן בן כוזיבא שהיה בימי רבי עקיבא תנא נתנו בו חכמים עיניהם שהיה משיח ואפשר שהיו ראויים לכך אלא שלא הניחום מן השמים ולכך כתיב וירד העיט וזה היה דוד לבדו שהתחיל לכלות באומות העולם והיינו ירידה על הפגרים וגם שאר היו מזרעו שהיו גם כן ראוים לכך אבל לא עשו בהם כלייה כל כך וישב אותם אברם את כולם עד בעתה אחישנה:
<b>טז</b> (טז) ואברם בן שמונים וששה שנים פירש רש"י לשבחו של ישמעאל נכתב להגיד שהיה בן שלש עשרה שנה בעת מילתו ולא עיכב תימא דמקרא מלא הוא זה בסוף הסידרא ויש לומר דמההוא קרא לא הוה שמעינן דהוה בן שלש עשרה שנה מעת לעת דזהו שיעור ימי גדלותו ואף על פי כן לא עיכב ומהאי קרא שמעינן שפיר:
<b>פרשת</b> <b>וירא</b>
<b>יח</b> <b>(</b>א) <b>רש"י</b> הוא שנתן לו עצה על המילה לפיכך נגלה עליו בחלקו דוק בפשטי' וכי צדיק גמור כאברהם אבינו שעמד בי' נסיונות נצטרך לעצה לקיים מצותו של מקום ויש לתרץ שנתן לו עצה למול בפרהסיא לפי שהיה אברהם בוש לגלות ערותו ורצה למול בצנעה והשיאו ממרא עצה למול בפרהסיא להראות שאינו בוש מן הלצנים ושלא יאמרו אוהביו ואנשי דורו אלו ראינוהו לא הנחנוהו כדפירש רש"י על בעצם היום הזה נמול אברהם ולפי שנתן עצה לגלות ולפרסם קיום מצות המקום לפיכך נגלה כבוד אברהם בחלקו:
(ב) רש"י נצבים, עליו לפניו לשון נקייה הוא אצל מלאכים. ותימא לפי' זה אמאי כתיב והוא עומד עליהם תחת העץ ולא כתיב לפניהם ויש לומר משום דשימש אותם בצרכי סעודה שייך למיכתב והוא עומד עליהם כלומר בסמוך להם ממש כדי שיהא מוכן מיד לשמשן וגבי נצבים לא שייך האי טעמא וכן תרגום אונקלס והוא משמש עלייהון והכי נמי אשכחן בתלמוד פרק ערבי פסחים והוה קאי עלייהו רב ייבא סבא לשמשם לצורכי סעודה. ורש"י פירש פרק במה מדליקין דלשון המקרא ולשון התלמוד הוא לומר ממעל ולעיל כלפי אדם גדול ור"ל מלמעלה רחוק ממנו שיראים להתקרב אליו כמו שרפים עומדים ממעל לי ובלשון תלמוד לעיל מרבי תנחום רבא וכענין זה מתיישב נמי הכא שפי' דמשום חשיבות המלאכים כתיב עליהם כלומר ברחוק מהם:
<b>יט</b> (א) רש"י כאן קראן מלאכים ולהלן קראן אנשים. תימא מאי קושיא נימא דהכא קראן מלאכים לפי ששהו כל כך מחברון לסדום משום דמלאכי רחמים היו כדפירש רש"י בתר הכי וא"כ שייך, שפיר לקרותן מלאכים אבל לעיל קראן אנשים משום דכתיב הולך עמהם לשלחם כלומר להלוותם לפי שסבור שאורחים היו. ויש לומר דגבי אברהם נמי מילי טובא עבדו דלא שייכי אלא גבי מלאכים שהרי אמרו שוב אשוב כדפירש רש"י וגבי לוט כאן נמי מוכח דסבור דאורחים הוו ואם כן לא ה"ל לשנות לכתוב כאן מלאכים ולעיל אנשים. ולוט יושב בשער סדום רש"י אותו היום מינוהו שופט על השופטים יש לומר דדייק הכי מדכתיב, בשער סדום שמעינן דשופט מינוהו ולא שוטר כדפירש רש"י גבי עפרון יושב דרוב שערים שבתורה ר"ל מקום משפט ויבא מקרא זה ויגלה על מקרא זה האחד בא לגור וישפוט שפוט דהכי פירושו הזה בא לגור כלומר להיות גר אתנו ונעשה שופט על השופטים והיינו וישפוט שפוט כמו שדרשו רבותינו ויהי בימי שפוט השופטים דור ששפט את שופטיו:
(כו) ותהי נציב מלח לפי פשוטו רמז כאן שגם מלח המטיר מן השמים עם גפרית כדכתיב גפרית ומלח שרפה כל ארצה כמהפכת סדום ועמורה:
(כט) רש"י מה היא זכירתו של אברהם אבינו על לוט פירש דמשום קורבה אין לומר שאם כן ה"ל לכתוב וישלח את לוט אחיו או בן אחיו כדי להזכיר את הקורבה מתוך ההפכה כדכתיב לעיל כי נשבה אחיו וגם את לוט אחיו אי משום קורבה הצילו:
<b>כא</b> (יב) אל ירע בעיניך על הנער ועל אמתך, אף על גב דבקרא קמא לא כתיב אלא וירע על אודות בנו יש לומר דודאי היה רע בעיניו ג"כ על אמתו אלא שלא להראות פנים בפני שרה שהיה רע בעיניו על האמה פן תתקנא בה לפי שהיתה צרתה אבל לעולם היה רע בעיניו גם כן על אמתו והכתוב מעיד על זה וכתוב כן כדי ללמוד מכאן דרך ארץ. או יש לתרץ דע"כ האי אל ירע לא קאי אדלעיל דהא פי' רש"י על אודות בנו ששמע שיצא לתרבות רעה אם כן איך יתכן שאמר לו הקדוש ברוך הוא אל ירע בעיניך אלא ודאי מילתא אחריתי הוא ושני ענינים רעות הוו:
<b>פרשת</b> <b>חיי</b> <b>שרה</b>
<b>כג</b> <b>(</b><b>ב</b><b>)</b> <b>רש"י</b> פי' שע"י בשורת העקידה שנזדמן בנה לשחיטה וכמעט שלא נשחט פרחה רוחה ומתה י"ל גמגום זה הלשון שפי' על ידי בשורת ר"ל אחד בא מהר המוריה לבשר את שרה ענין העקידה והתחיל להגיד לה שנזדמן בנה לשחיטה ורצה המבשר לסיים דבריו ולומר לה שניצול ושלא נשחט וכמעט שלא נשחט כלומר כשעה מועטת קודם שאמר שלא נשחט נבהלה כ"כ מדבריו הראשונים ופרחה רוחה ומתה:
<b>כד</b> (טז) בתולה ואיש לא ידעה תימא כיון דאמר בעלמא רבקה בת ג' היתה כשנשאה יצחק והאי עובדא דאליעזר קודם לכן הוה אם כן פשיטא דבתולה היתה אפי' היתה נבעלה בתוליה היו חוזרים כדאמרינן במסכת כתובות ומסכת נדה ויש לומר דלהכי נמי כתוב ואיש לא ידעה למימרא דאפילו גנאי לא הוה בה כלומר שהיתה נבעלת והיו חוזרין בתוליה אלא ואיש לא ידעה כלל ועדיין הוה ק' כתוב ואיש לא ידעה לחוד דפשיטא דבתולה היתה כדפירשתי והאי מתר' רש"י דכתב בתולה לאייתור' דאיש לא ידעה שלא כדרכה ובלא ייתור היה מוקמינן אמסתבר:
(לט) אלי לא תלך האשה. רש"י חסר כתיב שהיה לו בת והיה מחזיר למצוא עלילה תימא לפי זה לעיל גבי דקאמר אליעזר לאברהם ה"ל למיכתב חסר ולמדרש וע"כ בדברו אל אברהם היה משתדל למצוא עלילה שהרי אברהם השיבו בני ברוך וגו' וי"ל דלעיל כתיב אולי לא תאבה האשה ההשב אשיב את וגו' לא הוה משמע כלל דהיה מחזר למצוא עלילה שהרי שאל אם יוליכו שמה כדי להזדווג על כל פנים במשפחתו אבל כאן לא כתב מידי בתר ואולי לא תלך ומשום הכי מדרש שפיר אלי אם לא תלך:
(מט) אם ישנם עושים חסד ואמת עם אדני. תימה דבפרשת ויחי דייק רש"י מדכתיב חסד ואמת שחסד שעושין עם המתים הוא חסד של אמת לפי שאינו מצפה לתשלום גמול והכא היכי שייך דאברהם היה עדיין חי וחשוב ועשיר והיה בידו לשלם להם גמול וי"ל דהכא ר"ל חסד על אמת כלומר שלא על מנת לקבל הנאה אלא בחנם כי אליעזר היה דואג שיבקשו ממנו ממון כדי להזדווג לאברהם אמר להם אם ישכם עושים חסד של אמת כלומר בחנם הגידו לי:
רש"י על ימין מבנות ישמעאל או על שמאל מבנות לוט אע"ג דרש"י פירש לעיל ונקית משבועתי וקח לי מבנות ענר אשכול וממרא הכא דיבר אליעזר כך כדי לפייסם להזדווג בזריזות כלומר אם תמאנו ותרשלו אפנה על סמוך לא שהוא מוכרח לכך בשביל שהוא חפץ להזדווג רק במשפחתו שהרי ישמעאל ולוט גם כן משפחתו:
(נב) וישתחו אפים ארצה. רש"י מכאן שחייבין להודות על בשורה טובה לעיל פסוק כ"ו דכתיב וישתחו לה' לא דקדק רש"י הכי דדוקא הכא איכא למידק דלא כתיב בתרי' מידי דשייך להשתחוות עליה אלא ע"כ על אליעזר קאי כאשר שמע עבד אברהם את דבריהם בירך הטוב והמטיב דהיינו הודאה דפי' רש"י והשתחוו' בברכה אבל לעיל כתיב וישתחו לה' כתיב ויאמר ברוך ה' וגו' והיה ודאי צריך להשתחוות בשביל אותו הודאה אבל לא הוה שמעינן דצריכי' לעולם להודות כדשמעינן מהכא דסתם קרא ולא כתיב מידי בתריה וישתחו משום דסמך אמאי דמחייבינן לברך ולהודות על הבשורה ובברכה משתחוים:
(סד) רש"י ראתה אותו הדור יש לומר שהוא מלשון הדרי בי כלומר ראתה אותו חוזר לאחריו לפי שגם הוא היה בוש מפניה כדרך חתן שבוש מפני כלתו והיא הרגישה ג"כ שהוא היה בוש אחרי שחזר שאם היה איש אחר לא היה חוזר דאדרבה דרך הוא לרוץ לקראת הכלה ולכך היתה בושה ותפול ולכך אמרה לאליעזר מי האיש הלזה ההולך לקראתנו כלומר הוא הולך בהילוכו לקראתנו ולמה חוזר ואף ע"פ שהרגיש' רצתה לידע בודאי:
<b>כה</b> (יא) רש"י לפי שצפה שעשו יוצא ממנו תימא והלא ע"כ כי ביצחק יקרא לך זרע ואם כן להיכן יגיעו הברכות ויש לומר שלא רצה לברכו כלומר למסור הברכות בידו לברך מי שירצה לפי שצפה שעשו יוצא ממנו ודעת יצחק יהא לברך את עשו ואף על פי שודאי כוונת יצחק גם כן לטובה היתה אברהם לא הסכים לכך ולכך לא ברכו לגמרי כדי שיהא הברכות עוד בכח אברהם ואף על פי שימות ולא יוכל עוד לברך ואמר יבא בעל הברכות ויברך מי שייטיב בעיניו ובא הקדוש ברוך הוא ובירך את יצחק כי היה גלוי וידוע לפניו שיתגלגל הדבר ויבאו הברכות ליעקב:
<b>פרשת</b> <b>ואלה</b> <b>תולדות</b> <b>(</b>יט
) <b>רש"י</b> לפי שהיו ליצני הדור אומרים מאבימלך נתעברה שרה י"ל דדוקא כאן שפי' תולדות עשו ויעקב האמורים בסוף הענין הוזקק לפר' שהיתה תשובה ללצני הדור בקלסתר פנים לפי שהיה עשו יוצא ממנו שהיה רשע גמור ואמרו ליצני הדור ודאי מאבימלך נולד יצחק שהוא ג"כ רשע ושרה צדקת הית' ויצא יצחק מביניהם והוליד ג"כ אחד רשע ואחד צדיק בטיפה אחת והיה גלוי לפני המקום שעתידים ליצני הדור לומר כך לכך צר קלסתר פניו ואי לאו האי סברא הוה קשה אמאי לא כתב אברהם הוליד את יצחק בכמה קרא' קמאי דכתיב דיצחק בן אברהם היה:
(כג) ויאמר ה' לה פי' רש"י על ידי שליח יש לומר דייק רש"י על ידי שליח מדלא כתב ויאמר לה ה' דהכי אורחיה דקרא בכל דוכתי דסמיך אמירה ללשון לו ולה ולא הפסיק ביניהם גבי הגר ויאמר לה מלאך ה' וכן ויאמר לו יצחק אביו ויאמר לו פרעה וכאלה רבי' אלא ע"כ הכי קאמר ויאמר ה' לאמר לה. ומפרשת ואלה שמות דכתיב ויאמר ה' לו עוד אין לסתור סברא זו משום דאיכא למימר משום דכתיב בתריה עוד לא הוי שייך למסמך ה' לעוד וטפי שייך למסמך ללו. ולפי פשוטו יתיישב שפיר משום דכתב ותלך לדרוש את ה' אלמא היתה צריכה לדרוש דבר ה' מאחרים והכתוב אומר שאמר לה אליה לעצמה לכך פירש רש"י על ידי שליח:
(כה) רש"י ויקראו שמו עשו הכל קראו לו כך ובתר הכי פי' ויקרא שמו הקב"ה תימא היאך דורש רש"י תרווייהו דע"כ חד מנייהו אורחי' דקרא ויקראו או ויקרא וההיא דלא אורחי' לדרוש ויש לומר דרש"י ר"ל הסברא כך היה לכתוב גבי עשו ויקרא כלומר אביו שדרך לקרות שם לבנו והטעם דכולו נגמר לעשו אינו פשוט כל כך וגבי יעקב היה לכתוב ויקראו מטעם אחיזת העקב ממש מעין הלשון לכך הוצרך רש"י לפרש טעמא בעשו אמאי כתוב ויקראו ושוב גם כן גבי יעקב אמאי לא כתב נמי ויקראו מק"ו ופי' דהקב"ה קראו כך. ד"א אביו כלומר אביו מהר לקרותו כך כדי להתקיים השם ורמז שלא (יפסיק) יספיק זה לגמור ממלכתו עד שעומד זה ונוטלה ממנו ואל תשיבני שהרי בקש אחר כך לברך את עשו שזה בלאו הכי צריך טעם:
(כז) איש יודע ציד איש שדה. תרגם אונקלוס גבר נחשירכן פי' בתוס' פרק החובל ובא"ז האריך פרק יש נוחלין דנחשידכן בד' כתיבי והוא אדם בטל ההולך בשדה לטייל ולהיות נשקט מעסקי הטורדים את הגוף והוא מלשון קינא דשדכי פרק החובל ולשון נשדכאות פרק יש נוחלין וכן ותשקוט הארץ מתרגמינן ושדיכת ארעא והיינו נמי משדכין על התנוקות ליארס כלומר ממציאין להם השקט לתינוקות בהיותן נשואות לאיש:
<b>כו</b> (ה) וישמור משמרתי גזירות על אזהרות כמו שניות לעריות ושבות לשבת כך פי' רש"י והכי אשכחן בכמה דוכתי שאבותינו קיימו כל המצות קידם שנתנה התור'. מקשי' והלא יעקב נשא שתי אחיות ופרץ וזרח בני יהודה מכלתו היו. ורבותינו תירצו שהכל בהיתר הי' אף לפי מה שנתנה התורה. מכל מקום צריך ליישב העניינים לפי הפשט דמשמע בכמה מקומות שלא חשו למאי שאסרה תורה אחר כך שהרי למ"ד תאומים נולדו עם השבטים ונשאום לנשים בטורח גדול יש ליישב שבהיתר עשו לפני מתן תורה ויש ליישב לפי הפשט דאין, לך מצות בתורה שלא יהא בה טעם למה נצטוית אך שאין הטעמים גלויים לנו ואי אפשר גם כן שיספיקו הטעמים בכל אדם ובכל זמן כגון איסור ב' אחיות אם נעשה הטעם שלא יהא שנאה וקנאה בין ב' אחיות לפי שאין שנאה גדולה משנאת הצרה זו לזו ואם יבוא אליהו ויאמר לנו שיש ב' אחיות בעולם שבודאי לא יהא קנאה ביניהם אף אם יהיו צרות אף על פי כן הנשואות אחר מתן תורה היו בכרת דכך נתנה תורה בכללות שלא לחלק מתוך הטעמים ואפשר על זה לא חשו אבותינו וחלקו ברוב חכמתם מתוך הטעמים ואפשר במקום שהיו יודעים שלא היו הטעמים שייכי לא היו נזהרים ולא עשו שום איסור כיון שלא נתנה התורה עדיין בכללותיה ובמקום שהיו יודעים שהיו הטעמים שייכי עשו אפי' משמרת למשמרת כגון שניות לעריות ושבות לשבת:
(יב) רש"י אומד זה למעשרות פי' על יד המעשרות היה אומד כי היה נותן מעשר ראשון א' מעשר' מעשר מן המעשר דהיינו אחד ממאה ופי' המקרא מוימצא ק' שערים כלומר ממה ששיערו שיהי' בין הכל כך עלה המעשר מן המעשר והיינו ק' פעמים ממה ששערוהו:
<b>כז</b> (כב) רש"י הקול קול יעקב אין עשו מדבר בלשון נקייה קום נא כי הקרה וגו' ולא רצה לפ' לפי פשוטו שהכיר בטביעות עינא דקלא כדאמרינן בגיטין היאך סומא מותר באשתו אלא בטביעת עינא דקלא וכו' מדכתיב כאן ויאמר יצחק אל יעקב ובמקרא הראשון כתיב ויאמר יצחק אל בנו יש לומר דקודם שאמר כי, הקרה גו' היה יצחק לגמרי סבור שהוא עשו ואף על גב דאמר כבר קום נא יש לומר דעשו נמי היה זהיר בכבוד אביו כדמוכח מכל הפרשה וסבור יצחק שלכבודו דבר בלשון תחנונים אבל שם שמים לא היה שגור כלל בפיו ולכך כתיב בתחילה ויאמר יצחק אל בנו (עשו) כאשר סבור היה מכל מקום לא רצה הכתוב לכתוב עשו מידי דשקרא וכאשר אמר כי הקרה וגו' חזר וכתב ויאמר יצחק אל יעקב כי היה מסתפק מאוד לכן דקדק רש"י דלא בטביעת עינא דקלא נסתפק אלא שדבר בלשון נקייה וכו':
(לז) רש"י אלא מאי תועלת בברכה זו אם תקנה נכסים שלו הן שהרי גביר שמתיו לך. תימא לפי זה ודאי ניחא דאמר ליה גם כן ואת כל אחיו נתתי לו לעבדים דהיינו ממש מעין תשובה שהזכיר לו עבדות ומה שקנה עבד קנה רבו דמגביר שמתיו לך לא משתמע עבדות כ"כ אבל מאי הא דקאמר ליה ודגן ותירוש סמכתיו מאי איכפת ליה לעשו בזה וי"ל דכך אמר עשו ליצחק אחר שנתתני לו לעבד תסמכני בדגן ותירוש ולא לו כדי שיהא בידי לעבדו כראוי לו ושאוכל להביא לו מנחות ודורונות כדרך עבד לאדון כדי לקבל עבודתי ברצון והשיב לו יצחק ודגן ותירוש סמכתיו לעצמו די ואינו צריך לך כלום ולכה איפה מה אעשה בני כלומר אין לך תקנה:
(מו) אם לוקח יעקב מבנות חת. משמעות המקראות הוא שלא רצתה רבקה לגלות ליצחק שבשביל שנאת עשו שלחה את יעקב ללבן כדמוכחי קראי והטעם שהיתה רוצה שיברכנו בלכתו מעמו כאשר פשה יצחק שנתן לו ברכת אברהם שזאת היתה עיקר הברכות, ואם היה יודע יצחק שטימת עשו ליעקב בשביל הברכות ודאי לא היה מברכו עוד להרבות לו שנאה אם יודע לעשו:
<b>פרשת</b> <b>ויצא</b>
<b>כח</b> <b>(</b><b>י</b><b>)</b> <b>רש"י</b> ע"י שבשביל שרפות בנות כנען. גמגום הלשון יתיישב היטב ובפשיטות דע"י שכתב רש"י לא קאי כלל לפרש למה הלך עמו אל ישמעאל אלא דק' לרש"י למה הפסיק הענין בפרשתו של יעקב וזה מתחיל רש"י
<b>לתרץ</b> כלומר ע"י מה שהפסיק שבשביל שרעות בנות כנען הלך עשו אל ישמעאל ותחילת פרשתו של יעקב הוא משום שרעות היו בנות כנען שולח לפדן ארם לקחת לו משם אשה ועל ידי כך הפסיק הענין וה"ל לרש"י לכתוב בשביל שרעות בנות כנען הלך עשו אל ישמעאל וע"י כך הפסיק הענין ועכשיו כשסירס לשונו הרויח שלא יצטרך לכתוב אלא ע"י לחודיה ולא ע"י כך. אלהי אברהם אביך ואלהי יצחק יש לתת טעם למה הזכיר אבות גבי אברהם ולא גבי יצחק דאביו ממש היה אלא לפי שיעקב נתיירא שלא יתקיימו הברכות לפי שהיה בדעת יצחק רק לברך את עשו אלא שבחכמה לקח יעקב הברכות בא הקב"ה והבטיחו אנכי אלהי אברהם אביך כלומר דבר עליך כאב ולא רצה לברך את יצחק לפי שצפה שעשו יצא ממנו כדפי' רש"י בסוף פרשת חיי שרה וכאשר ביארנו שם והיו הברכות עוד בכח אברהם ודעתו לא היה על עשו כלל. ואפילו לפי' אחר דפירש רש"י שם שבא הקב"ה לנחמו ליצחק מ"מ הא לא אשכחן שברך אברהם את יצחק ואיכא למימר ודאי בשביל זה הניחו אלא דלההוא פי' משמט טפי לישנא דקרא דבא לנחמו משום דכתיב ברישא דקרא ויהי אחרי מות אברהם כלומר סמוך למיתתו בעודו באבלתו:
(כ) רש"י ומבקש לחם הוא נעזב. תימא אם בא רש"י להוכיח ההבטחות מן המקרא א"כ היכא הבטיחו בגד ללבוש. וי"ל דודאי אין הקב"ה מבטיח את הצדיקים אלא לנהוג כנוהג שבעולם ואמרו רבותינו ז"ל דאמרי אנשי עשוק לגבך ושוייה לכריסא ואמרו נמי בפרק כיסוי הדם לעולם יאכל אדם וישתה פחות ממה שיש לו וילבש ויתכסה כמה שיש לו ואם לא היה נותן לו בגד ללבוש כלומר כראוי היה ודאי מצמצם בתכלית באכילת לחם כדי למכור המותר ולקנות בגד ללבוש כראוי כנוהג שבעולם והמבקש לחם כלומר שאין לו כל צורכו לחם נקרא נעזב:
<b>כט</b> (יז) ועיני לאה רכות ורחל היתה יפת תואר אפילו לרש"י לא יתיישב מליצת המקרא שפיר דה"ל למיכתב ורחל היו לה עינים יפות או ולאה לא היתה יפת תואר דמסתמא לא בא הכתוב לספר בגנות' של לאה בחנם אלא לתת טעם למה בחר יעקב ברחל יותר מבלאה. וי"ל דשפיר יתיישב המליצה משום דאמר בפר' ג' דתעני' כלה שעיניה יפות אין כל גופה צריכה בדיקה ואם עיניה רעות כל גופה צריכה בדיקה וא"כ הכי קאמר קרא ועיני לאה רכות ומעתה היה ספק בכל גופה ויעקב לא רצה לכנס בספק ונקט לישנא מעליא ולא רצה הכתוב לגנות בפירוש. ורחל היתה יפת תואר ויפת מראה בלתי שום ספק:
(לה) רש"י כל מי שנאמר בו על כן מרובה באוכלוסין היה. תימא מה טעם בדבר היכא מדרש לישנא דעל כן דמרובה באוכלוסין היה ויש לומר משום דכתיב בפרשת ואלה שמות כן ירבה וכן יפרוץ ופירש רש"י שם שרוח הקודש אומר כן נגד המצרים שאמרו פן ירבה ומדנקט ליפרץ בזה הלשון שייך למדרש הכא על כן כלומר בשביל כן קראה אותו יהודה שהיתה יודעת מיהא בברכת כן ירבה והוי כמו על הברכה שברכו אביו שפתרונו בשביל הברכה לעיל:
<b>ל</b> (כז) רש"י מי שיש לו בנים שולח בתו אצל הרועים תימא דילמא קטנים היו בההיא שעתא ועכשיו נתגדלו ויש לומר דה"ל לשלוח בלהה וזלפה שפחותיו ולא רחל שהיתה בתו מאשתו הנשואה בשלמא אי לא הוו לו בנים ניחא דשלח רחל שהיא פירס הנכסים ותשמור הצאן יפה בכל כחה. אבל אי הוו לו בנים א"כ למה תשמור יותר מבלהה או זלפה דלעולם הבנים קודמים לבנות ובנות הנשואות קודמות לבנות הפלגשים. ויפצל בהם פצלות לבנות העולם מתמיה היאך צדיק גמור כמוהו עושה רמאות כזה ויש לתרץ דכדין עשה לגמרי שהתנאי בתחילה ביניהם היתה שכל צאן שיהא בו אחת מן הסימנים הללו או נקוד או טלוא או חום ועקודי' וברודים בכלל אלו הסימני' היו כדמוכחי קראי. וראיה דחד סימן היה התנאי כדכתיב וכל שה חום בכשבים מדהאי לחוד אינך נמי לחוד ונתיירא יעקב מטענות רמאות שיאמר שכולם צריכים להיות נקוד וטלוא וחום ולא יהא פירושו או זה או זה כמו חלץ ועשה מאמר ולכך פצל המקלות ועשה בהן רק שני סימנים ואם כן כל הצאן שיולדו בשלשה סימנים ודאי שלו היתה מדינא דסימן אחד מעצמו בא ולפי היושר היה התנאי ביניהם רק סימן אחד ופן כשנותן פני הצאן לנוכח הצאן כסה סימן אחד וקרא מסייעני ויתן פני הצאן אל עקוד וכל חום בצאן לבן ואלו סימן שלישי לא כתב כאן. ויצל את מקנה אביכם כתיב בלשון זכר לנקבות לפי שמה שהי' ראוי לירש לבנים הציל להם הקב"ה והכי איתא בשבטים גבי והעברת את נחלת אביהן להן לפי שעמדו במקום זכרים כתב בלשון זכר עליהם:
<b>לא</b> (ט) ואם אתה לא תעבור אלי את הגל הזה ואת המצבה. לגבי דידיה לא קאמר אם אני לא אעביר אליך את הגל הזה והמצבה הזאת. לפי שיעקב לא רצה לקבל מצבה סימן לצורכו לדורות לפי שעתידה תורה לאוסרה לבניו ולהשניאה לפני הקב"ה דכתיב אשר שנא ה' אלהיך אף על פי שהיתה אהובה בימי האבות כדאיתא בסמ"ג אבל לצורך לבן קבלה שלא היתה שנואה בימיו:
<b>פרשת</b> <b>וישלח</b>
<b>לב</b> <b>(</b><b>ד</b><b>)</b> <b>רש"י</b> מלאכים ממש י"ל דהוצרך לפרש דמלאכים ממש היו מדכתיב כה תאמרון לאדוני לעשו ואם עבדיו או שלוחיו היו למה לו להזכיר בלשון אדנות דבשלמא כה אמר עבדך יעקב וכל עבדות ואדנות המוזכר בפרשה יתיישב היטב לפי ששם הדברים כהוייתן בפיהם איך ידברו אות באות אבל דבר עצמו אל שלוחיו מה צריך להזכיר בהן לשון אדנות אלא ע"כ מלאכים ממש היו והיו שרי עשו עמהם והכניע בפניהם את עצמו וזה יוכיח כי יפגשך עשו אחי ואמרת לעבדך ליעקב ועוד י"ל דהכי דייק דמלאכים ממש היו דכתיב בסוף אידך סידרא ויקרא שם המקום מחנים ופירש רש"י דשתי מחנות של מלאכים היו שם מלאכי חוצה לארץ שלווהו עד כאן ומלאכים של א"י שבאו ללוותו מכאן והלאה והשתא תקשה לפירוש שפירש גבי עולים ויורדים בו עולים תח לה ואחר כך יורדים אלמא לא המתינו אלו שהלווהו עד שבאו אינך ללוותו וכאן המתינו עד שבאו שתי המחנות יחד אלא ע"כ בשביל כך המתינו כאן לפי שאמר להם יעקב לשלחם לעשו לחוצה לארץ דמלאכי חוצה לארץ היו. תירוץ זה נוטה לצד היושר מהראשון:
(כג) את שתי נשיו ואת שתי שפחתיו ואת אחד עשר ילדיו אין לתמוה למה הקדים כאן נקבות לזכרים ובפרש' ויצא הקדים זכרים לנקבות דכתיב ואת בניו ואת נשיו על הגמלים ופי' רש"י שהקדים זכרים לנקבות ולא כעשו שהקדים נקבות לזכרים דיש לומר דהכא ראוי להקדים נקבות משום, דאיתא במסורת מהר"ם שנבקע לו הנחל ודרשינן מויעבירם את הנחל ועוד חד ויעבירם בקעים בקעים וזהו רמז לדבר שנבקע הנחל והיו הילדים יראים לעבור שהרי כשנבקע הים והיו יראים ישראל לעבור עד שקפץ נחשון בן עמינדב לתוך הים ואחריו שבט בנימין כמו שדרשו רבותינו וכאן נמי הנקבות שהיו זקנות לא פחדו ועברו תחלה:
(יב) רש"י פי' נסעה, כמו שמעה וכן תרגם אונקלס טול ונהך. ולא רצה לפרש כמו נשלחה אנשים לפנינו כדאמר נמי ונלכה משום דלא אשכחן לשון נסיעה אלא דוקא אמי שהלך עם בני ביתו ועשו לא היו כאן בני ביתו עמו ולכך יש לפרש ע"כ נסעה איעקב לחודיה ונלכה אתרווייהו וזה יוכיח בפרשת וישב דפירש רש"י אנסעו מזה הסיעו עצמו מן האחוה דלא רצה לפרש בלי שום דחק כפשוטו הלכו מכאן כמו אם תצאו מזה הוציא אתכם מזה והרבה כמותו אלא ודאי לשון נסיעה דחקו לפי שהיה. לו לכתוב הלכו מזה אחרי שלא היו בני ביתם עמהם ומאי דכתיב ויסע מלאך האלהים לפניהם על ידי שהסיע את ישראל עם בני ביתם כתב בלשון נסיעה וצ"ע. עוד י"ל לפי הדקדוק שהיה צריך להיות הסמ"ך דגושה כמו ונסעו מחורב כדי להשלים חסרון הנו"ן שהוא יסוד הנופל בתיבה. שמעתי:
<b>לד</b> (לא) רש"י פי' הכזונה יעשה כתרגומו ית אחתנא דעת רש"י שלא תאמר האי יעשה מלשון ויבא הבית לעשו' מלאכתו והוי פירושו כמו שעושין עם הזונה יעשה עם אחותינו דהרבה אתין אשכחין דמשתמשין בלשון עם דאם כן ה"ל אונקלוס לתרגם עם אחתנא ומדמתרגמינן ית אחתנא הוי הפי' היעשה אותה כמו זונה ואונקלוס גופיה תירגמו כך דאי הוי פירושו עם אחתנא ה"ל לכתוב הכבזונה:
<b>לה</b> <b>(</b>יב) לך אתננה ולזרעך אחריך אתן את הארץ. תימא איך יתיישבו שתי נתינות הללו ואיך נתקיימ' נתינת הארץ לו והלא לא מצינו שהיה לו שום כח וזכות בחייו בארץ רק שבניו ירשו אותה יש לומר דגם בחייו זכה בו שהרי קבר את רחל בדרך אפרת ואין דרך כלל שיניחו בני המדינות לקבור מתים בדרך כבושה לרבים אלא מפני שידעו שלו נתנו הארץ לא עכבו על ידו וטעם זה מצאתי בפשטי' על מתה עלי רחל ואקבר' שם בדרך אפרת לפי שכתב כבר אפרים ומנשה כראובן ושמעון יהיו לי. כלומר ליטול שני נחלות רצה יעקב לברר את דבריו שלא על תוהו הוא מבטיח את יוסף שיטלו בניו את נחלתו שמנחיל להם שהרי ודאי יש לו כח וזכות בארץ כנען דאל"כ לא היו מניחין לו לקבור מת בדרך כבושה לרבים ואע"ג דרש"י פי' פרשת ויחי דלאו מא"י היה מקום קבורתה מ"מ סמוך ממש לא"י היתה והיה לו יד וכח שם בארץ:
<b>לו</b> (ב) רש"י צבעון בא על כלתו והוליד את אהליבמה. ואחר כך פירש שצבעון בא על אמו והוליד ענה מקשים אמאי לא פירש בחד עניינא ויפרש שעיר בא על כלתו והוליד ענה כדפירש גבי אהליבמה או יפרש לעיל ענה בא על אמו והוליד אהליבמה ויש לומר דכך היא הסברא לעולם אין רגילות בתורה לכתוב הפכים אם לא שאני מוכרח לכך וגם כי אין רגילות כלל שיבא איש על אמו כדאמרינן בפרק חלק גבי אמון כלום יש לך הנאה ממקום שבאת או מטעם דאבא בר מניומי כדאיתא שלהי פרק בתרא דיבמות אם לא שאני מוכרח לכך ואם כן יתיישב שפיר דאי אפשר לפרש שעיר בא על כלתו דאם כן לא היה כתוב בתורה הפכים בחנם בן שעיר ובן צבעון דבן שעיר הוא נקרא מן הדין חדא שבאמת היה בנו וגם לפי מה שהיו סוברים העולם שבן צבעון היה לפי שאשתו ילדתו מכל מקום היה ראוי לקרותו בנו דשעיר דבני בנים הרי הם כבנים כדאשכחן הידעתן את לבן בן נחור וצבעון בן שעיר היה משום כך הוצרך לפרש צבעון בא על אמו והוצרכה התורה לכתוב הפכים משום דבן צבעון היה באמת ובן שעיר לפי מה שסברו העולם. אבל גבי אהליבמה נוכל שפיר לפרש צבעון בא על כלתו ולא תקשה אם כן אמאי קראה התורה בת ענה הלא לפי האמת בת צבעון היתה וגם אם היתה בת ענה מכל מקום היה ראוי לקרותה בת צבעון משום דבני בנים הרי הן כבנים דענה נמי (בת) בן צבעון היה כדפירש רש"י לעיל. הא ליתא משום דהתורה כתבה לעולם גם כן מה שסברו העולם והעולם סברו דבת ענה היתה שהרי אשתו ילדתו וגם כן סברו דענה בן שעיר היה שהרי אשת שעיר, ילדתו דצבעון בא על אמו כדלעיל אבל לעיל גבי שעיר דצבעון היה בנו בלי ספק ליכא למימר הכי וכיון דנוכל לומר ולפרש דבא על כלתו לא מפרשינן כלל שבא על אמו כדפירשנו:
<b>פרשת</b> <b>וישב</b>
<b>רש"י</b> ואונקלוס תרגם ארי בר חכים הוא ליה. לאינך תרי פי' אתי ודאי שפי' לישנא דזקינים דדיוקנו נוטריקון דזקונים ולתרגום אונקלוס נמי יש לפרש דזקונים מלשון והדרת פני זקן מה שדרשו רבותינו זה שקנה חכמה וכן זקני העדה זקני מואב וזקני מדין כולהו פי' לשון חכמה. רש"י נקוד על א"ת שלא הלכו אלא לרעות את עצמן י"ל דהאי דרשה משמע שפיר מדנקוד על את דכ תיבה הנקודה לא כתובה כפשוט' ממש מכל מקום אינה יוצאת ממשמעות דר ודאי נכתב ואם כן דרשינן הכא האי את ששורשו אות משרת אותו ואותם ואשכחן מקצת אותו ואותם שפי' את עצמם כגון ויקבור אותו בגיא דגבי משה יקריב אותו דגבי נזיר והשיאו אותם עון אשמה שהיה ר' ישמעאל דורש ויקבור את עצמו יקריב את עצמו והשיאו את עצמן כדפירש רש"י בפרשת נשא:
(ד) רש"י שכם מוכן לפורענות ר"ל דשכם כן היא דשכם לשון חלק הוא כדפירש רש"י בפרשת ויחי וקרא קאמר חלק לבה עתה יאשמו וכל חלוקה מוכן לפורענות:
רש"י שעיר עזים דמו דומה לשל אדם. לא רצה לפרש דשחטו שעיר עזים לפי שהוא פחות בדמים משאר בהמה ודרך הוא לשחוט הפחות שהרי לא לצורך אכילה שחטוהו אלא לדמו משום דגם זה אמת דדמו דומה לדם אדם דמסתמא בשביל כך ציוותה התורה בכל מקום שעיר עזים לחטאת דנפש האדם דמו הוא ודמו בנפש יכפר על המזבח ויבא דמו ויכפ' על הדומה לו:
<b>לח</b> (ה) רש"י ובבראשית רבה ותקרא את שמו שלה פסקת שלה ר"ל מלשון שלהי פרקין תתישב נמי לפי זה אמאי כתב גבי ער ויקרא וגבי שלה ותקרא אלא חכמה היתה והרגישה בעצמה שנעקר שלייתה ולא תלד עוד ולכך קראה לו שלה:
(יח) ותהר לו פירוש רש"י גבורים וצדיקים כמותו. לפי פשוטו יתיישב לה שלא היתה אשתו מיוחדת הוצרך הכתוב להעיד שלא היתה הרה לזנונים ולא זנתה לאיש אחר. רש"י עיזקתך ושושיפך טבעת שאתה חותם בו ושמלתך עיזקתך הוא טבעת בכמה מקומות בתלמוד ושושיפך לשון שמלה כדמתרגם אונקלוס ופרשו השמלה ויפרשון שושיפא:
<b>לט</b> (א) מיד הישמעאלים אשר הורידוהו ולעיל כתיב והמדנים מכרו אותו יש לומר דמבין שניהם נמכר דהישמעאלים נתנו כסף בעדו כדכתיב וימכרו את יוסף לישמעאלים בעשרים כסף והמדנים זכו בו בהגבהה כדכתיב ויעברו אנשי' מדינים וימשכו ויעלו את יוסף ואע"ג דרש"י פי' וימשכו בני יעקב נוכל לומר דודאי המדינים סייעו עמהם בהגבהה. ומתוך כך היתה המחלוקת בין הישמעאלים ובין המדינים אלו תפשו בו ואלו תפשו בו כדפירש רש"י שפעמיים נמכר ולא יוכלו להשוות עד שבאו למצרים ומכרוהו מביניהם וגבו הישמעאלים כספם שהוציאו בראשונה מפוטיפר והמותר לקחו המדינים שהם היו עיקר שקנו בהגבהה תחלה ומכל מקום שפיר כתב מיד הישמעאלים לפי שפוטיפר החזיר להם כספם תחלה והיינו מיד הישמעאלים כלומר דבר הניתן מיד ליד:
<b>פרשת</b> <b>מקץ</b>
<b>מא</b> <b>(</b><b>ה</b><b>)</b> <b>והנה</b> שבע שבלים עולות בקנה אחד מה שעלו בקנה אחד היה רמז שהיו השנים רצופות ולא מפוזרות נסתפקתי אם ראיתי כך:
(ז) צומחות אחריהם הא דלא כתיב עולות אחריהן כמו גבי פרות וגבי שבלים הטובות עולות בקנה אחד משום דנרמז בזה שלא יגמרו שבע שני הרעב אלא שיצמחו בתחלה שתי שנים וכשיבא יעקב למצרים יתחילו לזרוע:
(כז) שבע שבלים הרקות וגו' יהיו שבע שני רעב. תימא אמאי לא כתב גם כן שבע שנים הנה כדכתב גבי שבע פרות הרעות וגבי שבלים הטובות ויש לומר דיוסף לא אמר זה דרך פתרון אלא דרך תפלה ובקשה לפי שרבותינו ז"ל אמרו נבואה שהיא לטובה אינה חוזרת כלל אפי' ע"י חטא אבל נבואה שהיא לרעה אפשר שתהא חוזרת ע"י תשובה כדאשכחן גבי נינוה וחלום זה נבואה ממש היה כדכתיב אשר האלהים עשה הגיד לפרעה וידע יוסף דעל ידי פתרונו יבאו שני שובע בודאי ושבע שני רעב היה ירא שלא יבאו כי היה ירא אולי יתבטלו על ידי תשובה ואם כן לא הוזקקו אביו ואחיו לבא אליו מצרימה ולכך אומר דרך תפלה ובקשה שיהיו שני רעב והיה בטוח שיתקיים מאמרו דכתיב בהו בצדיקים ותגזר אומר ויקם לך ולכך כתב אח"כ ותחילנה שבע שני הרעב לבא כאשר אמר יוסף וגבי שני השובע לא כתב הכי משום דאלו שני הרעב באו על ידי אמירתו של יוסף מלשון ותגזר אומר ולכך לא כתב נמי כאשר פתר יוסף כמו בכאשר פתר לנו כן היה:
(לח) רש"י הנמצא כזה הנשכח כדין. רוצה ומר שלא תפרשהו כמו הנהיה כדבר הגדול הזה או הנשמע כמהו וה"נ ה"ל לפרש הנמצא כזה בכל העולם חדוש גדול הוא שיהיה רוח אלהים באיש דאם כן הוה ליה לתרגם המשתכח כהדין ומקרא דבתריה אין נבון וחכם כמוך מוכח דפירושו הנשכח כדין:
(נה) רש"י לפי שיוסף אמר להם שימולו יש לומר דהכי דייק מדלא כתב כאשר יצוה לכם תעשו שהוא לשון ממשלה ואמירה לשון רכה היא אלא רמז הכתוב בלשון אמירה למילה דכתיב שש אנכי על אמרתך נסתפקתי אם שמעתי כך
<b>מב</b> (ב) רש"י רדו שמה כמנין רד"ו שנה. נר' דדריש הא מייתורא דלשון דה"ל לכתוב רדו ושברו משם שמה קמא למה לי אלא ע"כ אתי למימר שכמנין רד"ו יהיו שמה ובלא זה היה קשה מנלן לרש"י למדרש הכי דמלשון רדו לא שמעינן דכל הפרשה הכי כתיב וירדו אחי יוסף ויקומו וירדו ירד ירדנו ורבים כהנה:
<b>מג</b> (יח) ולקחת אתנו לעבדים ואת חמורינו קצת יש רמז מכאן לדברי רבותינו דחביבין בהמתן של ישראל לאומות העולם יותר מנשותיהן דאם ל"כ אמאי סלקא אדעתייהו שבקש עלילות לקחת חמוריהם דבשלמא לקחת אותם לעבדים היה לחוש לפי שכולם גבורים ונאים ובודאי לא היה בכל הארץ דוגמתם אפילו אחד אבל מלך גדול כיוסף למה יבקש עלילות בשביל חמורים אלא חשדוהו שכוונתו היה למשכב זכור ולמשכב בהמה והיו אלו חביבין עליו:
<b>פרשת</b> <b>ויגש</b>
<b>מד</b> <b>(</b>יח) <b>רש"י</b> מה פרעה מבטיח ואינו עושה גוזר ואינו מקיים אף אתה כן. תימ' הא היה צריך לחלוק כבוד למלכות. ויש לומר דבשביל כך נקרב אליו כלומר בקרוב לו ודבר באזניו כדכתב קרא שלא ישמעו דבריו ההמון ולא היה זלזול בדבר. ורש"י שפירש על ידבר נא עבדך דבר באזני אדוני יכנסו דברי באזניך לפי פשוטו הוא לאידך פירוש דמפרש כי כמוך כפרעה לשון חשיבות וזה היה יכול לדבר בלשון רם:
(יט) רש"י בתך היינו מבקשים או אחותנו היית מבקש. מקשים למה שינה רש"י המליצה גבי יוסף לומר בתו וגבי אחיו לומר אחותנו ואדרבה יותר ה"ל לומר אחותך גבי יוסף לפי שהיו זקנים יותר ממנו ויש לומר דאחר ששאל היש לכם אב או אח אם כן צריכין לומר כך בתך היינו מבקשים כלומר הבת מוטלת על האב להמציא לה קדושין וזיווגים ראויים לפיכך שאל אם יש לכם אב ואז מסתמא יש לכם גם כן אשת אב דאין דרך האיש להיות פנוי והיה סניא לכלתו ומצירה לה כדאמרינן ביבמות דאכלה לגורסה אבל אם מת האב שוב אין לדאג על חמותה דפקע כח ורשותה מבית בעלה ושוב פירש רש"י או אחותנו היית מבקש לפי ששאל היש לכם אח כי דרך נושא אשה לבדוק באחיה כמו שאמרו רז"ל רוב בנים דומים לאחי האם והיה רוצה להכיר כל האחים אם יש שמץ באחד מהם:
<b>מה</b> (ג) אני יוסף העוד אבי חי יש לומר דפי' דהכא הוא מלשון ותחי רוח יעקב אביהם וכן אמר יוסף כלומר עודנו קיים העוד אבי חי בנבואה ולמה לא יודע בנבואה שעודנו קיים. ואם תפרשהו כפשוטו תימ' למה שאל זה הלא כבר כמה פעמים הגידו לו שהוא חי:
(יד) רש"י על שתי מקדשים שעתידים ליחרב בחלקו. י"ל דדייק רש"י דע"כ הבכייה לא היה בשביל החיבה לבד מדלא כתיב נשיקה גבי בנימן מכל שכן מאחיו דכתיב וינשק לכל אחיו ויבך עליהם אלא בכיה של יללה היה לשניהם ליוסף ולבנימין על שני מקדשים ועל משכן שילה כאשר היה האמת שנחרבו בעונותינו ואף על גב דכשבכה יוסף על צוארי נמי לא כתב נשיקה היינו משום דיוסף בנו היה חלק לו כבוד ולא רצה להיות כל כך גס לבי עמו לנשקו בלא רשותו ויעקב שנשק ליצחק על ידי צווי עשה אבל אין לדקדק מדכתיב צוארי בנימן דרש"י פירש במסכת מגילה דצוארי לאו דוקא הוא דצואר נמי תרי משמע:
(כד) רש"י אל תפסיעו פסיעה גסה והכניסו חמה לעיר, יש לומר דלשון תרגזו כולל כל הנך אל תתעסקו בדבר הלכה שפי' רש"י לעיל דבר שמשתמע בפשיטות כמו רגזו ואל תחטאו דדרשינן אקריא' שמע ותפלה וגם דרך ללמוד תורה ואף וברוגז כמו שדרשו רז"ל מאף חכמתי עמדה לי חכמתי שלמדתי באף עמדה לי ותרג"ו נמי לשון בהלה הוא כמו עמים ירגזון וחלו ורגזו מפניהם ואיש שהוא מבוהל בדרך ממהר ופוסע פסיעות גסות וגם כן מכוון להעריב ממש בכניסתו לעיר ולהקדים בצאתו שלא יבאו לו רשעי העיר ויארבו לו בדרך והזהירם יוסף על שני דברים הללו ויאמר להם אל תרגזו ורש"י שפירש שלא תרגז עליכם הדרך לנתינת טעם פירש כך למה מחה בהם ללמוד תורה ונקיט תרגז שהוא גם כן מלשון תרגזו אבל לא סגי בהאי פי' לחוד דכתיב אל תרגזו:
(כח) ויאמר ישראל רב עוד יוסף בני חי. ויש לומר דרב דכתיב הכא רוצה לומר עשו שנקרא רב דכתיב ורב יעבוד צעיר כשנאבד יוסף היו הכל סבורים שנטרף ומתוך זה שמח עשו מאד בדבר לפי שהוא שטנו של, עשו כדפירש רש"י על כאשר ילדה רחל את יוסף דכתיב בית עשו לקש ובית יעקב לאש ובית יוסף להבה ואש בלא להבה אינו שולט למרחוק וכששמע יעקב שעוד יוסף קיים אמר ישראל רב כלומר עשו הנקרא. רב עוד יוסף בני קיים ויש להבה לאש ואל תשמח שכלה הלהבה:
<b>מו</b> (ז) רש"י בנות בניו סרח בת אשר ויוכבד בת לוי. תימא א"כ היאך יתיישב בנותיו דלא הוי אלא דינה. ואת"ל בנותיו רוצה לומר כלותיו ואף על גב דלא נמנו במנין עם נפשות כדכתב קרא בהדיא מלבד נשי בני יעקב מכל מקום היינו יכולין לומר דכללם בכלל אותם שהביא אתו דא"כ נימא קרא בבנות בניו נמי הכי קאמר דהא לפרץ ולבריעה ע"כ נשים היו להם. ויש לומר בדוחק קצת דרוצה לומר דבנותיו דינה וסרח דבני בנים הרי הן כבנים ואף על פי כן חוזר ומזכירן עם בנותיו משום דיוכבד ביאתה משונה היתה שנולדה בין החומה והכתוב רוצה להזכירה חזר והזכירה גבי סרח שהיתה ממש בת הבן ופירש המקרא הכי ובנותיו שבאו לגבול מצרים ובנות בניו שבאו תוך הכרך:
<b>פרשת</b> <b>ויחי</b>
<b>מז</b> <b>(</b><b>לא</b><b>)</b> <b>רש"י</b> ד"א על ראש המטה על שהיתה מטתו שלימה. והכי פירושו על ראש המטה כלומר בשביל ראש המטה שהוא יוסף שהיה חשיב ראש במטה ועמד בצדקו לכך השתחוה
<b>מח</b> (ז) רש"י על פי הדיבור קברתיה שם. ותימ' דתשובה זו אינה מוזכרת בתורה מידי ואיך דרשו במקרא לפרש תמהון הענין ולא ישובו ויש לומר דגם התשובה רמוזה כאן דכתיב ואקברה שם בדרך אפרת וה"ל לכתוב מתה עלי רחל בארץ כנען בעוד כברת ארץ אפרת היא בית לחם ואקברה שם מה לו להזכיר שקבר אותה בדרך אלא רוצה לומר שעל פי הדיבור עשה שקבר אותה בדרך שהיא כבושה לרבים ואין דרך העולם כן אלא שיגלו בניה ויוליכם בדרך על קברה ויבקשו רחמים על קברה. שיכל את ידיו כי מנשה הבכור. מקשים אדרבה לפי שמנשה הבכור לא היה לו להשכיל את ידיו ותי' אבי אבי הח"ר חיים המכונה הענשיל מהיינבורקא בן מהר"ר ישראל מקרמזור שחבר ההגהות באשירי שבשביל שמנשה הבכור היה שיכל את ידיו ולא רצה לביישו בפיו ולומר לו עמוד לצד שמאל וקילס מהר"ר עוזר ז"ל תירוץ זה ושמעתי שנמצא אחר כך ועוד יש לומר דהכי יהיב קרא טעמא לפי שכל מה שאירע לו דוגמת זו אירע ליוסף כדפירש רש"י בריש פרשת וישב ועשו אחי יעקב גם כן היה הבכור והברכות הגיעו ליעקב שהיה הצעיר. ולכך הסכים יעקב בדעתו גם כן לברך הצעיר ורצונו לומר שיהיו הברכות מקוימין בו יותר מבאחיו שיהי' דוגמת עניינים של יעקב ואם כן שפיר קאמר קרא שיכל את ידיו בשביל שמנשה בכור היה ולא יגיע לו עיקר הברכות כמו שלא הגיעו לעשו הבכור. לעיל ויקרבו ימי ישראל. כשתדקדק תמצא בכל מקום שהזכיר בו מיתה אצל יעקב לא כתיב יעקב אלא ישראל כאן כתיב ויאמר ישראל אל יוסף, הנה אנכי מת ולהלן כתיב ויראו בני ישראל כי מת אביהם מתיישב בזה מה שפירש רש"י מה דאמרו רבותינו ז"ל יעקב אבינו לא מת משום דכתיב ויכל יעקב לצוות את בניו וגו' ויגוע ויאסף אבל מיתה לא הזכיר דיעקב לא מת אבל ישראל מת. מספיק למבין:
(י) ועיני ישראל כבדו מזוקן ולא יוכל לראות. לכאורה ק' כי לא מוכחי קראי בכל הענינים שהי' סגי נהורא דאדרבה אחריו כתיב מיד והנה הראה האלהים אותי וכן שיכל את ידיו ומוכח דבדעת עשה, כי ידע שמנשה הושם לימינו כדפי' רש"י אלא להכי איצטריך דהוי תימא איך תמך יוסף ידיו להסיר וגו' וכי לא חשב בדעתו שבנבואה עשה כך אלא לפי שכבדו עיניו מזוקן סבר יוסף שלא דקדק בראייתו. והיה סבור שמנשה עומד לשמאלו. לפי תירוץ זקני ז"ל לא יתיישב זה שפיר:
<b>מט</b> (ד) אז חללת יצועי עלה. תרגום אונקלוס בכן אחילתיה לשוייה ברי סליקתא. פי' בכן אחילתיה תרגום של אז חללת כלומר נתחללת בהעלאתך על משכבי אביך ומכל מקום נחשבת במנין בני אפי' בשעת אותו קילקול כדכתיב שם ויהיו בני יעקב שנים עשר וכן פי' רש"י שם שאפילו בשעת קלקולו קראו בכור יעקב וזהו פתרונו של לשוייה ברי סליקתא להיות נחשב בני עלית ולשון לשוייה כמו דלא לשוייה גיסטרא וזהו תרגומו של יצועי עלה כלומר מטתי עלית והיתה שלמה אפילו בשעת קלקול ראובן:
(לא) ושמה קברתי את לאה. כאן נמי רמז שרחל היתה עקרת הבית מדלא כתי' את לאה אשתי כמו בשרה ורבקה:
<b>פרשת</b> <b>שמות</b>
<b>א</b> <b>(</b><b>ז</b><b>)</b> <b>רש"י</b> וישרצו שהי' יולדות ו' בכרם אחד. מקשים מנלן הא מניינ' ומתרצי' ו' לשונות כתובים כאן פרו וישרצו וירבו מאד מאד ותמלא. ועדיין ק' ארש"י דפי' אוישרצו. טפי ה"ל לפרש אתחילת הלשון אפרו או אסופו במאד מאד וי"ל דוישרצו מורה אדרשה דבכל התורה סמיכי אהדדי פרי' ורבי' וכאן הפסיק בוישרצו בין פרו לוירבו אע"כ אתא קרא לאשמועינן שפרו כדרך שרצים שילדו הרבה בכרס אחד ונקט ו' כמנין הלשונות דלעיל:
<b>ב</b> (יד) רש"י מה חטאו ישראל מכל שבעים אומות להיות נרדים בעבודת פרך. אף על גב דכבר נגזרה גזרה על זרעו של אברהם ועבדים וענו אותם ד' מאות שנה מ"מ היה ק' למשה שהרי אמרה תורה לא יומתו בנים על אבות וכאן הומתו על אבותם ונתיישב לו כשראה שהיה בהן דלטורין וא"כ ראויין הן לפקוד חוב אבות עליהם דהכי דרשינן פוקד עון אבות על בנים כשאוחזין מעשה האבות בידיהם:
<b>ג</b> (ה) אדמת קודש הוא פרש"י הוא המקום י"ל דקשה לו אדמת לשון נקבה והוא לשון זכר לכן פי' הוא קאי על המקום או פי' הוא המקום פי' הקב"ה שנקרא מקום (ו) אנכי אלהי אביך אלהי אברהם אלהי יצחק ואלהי יעקב. ק' אבותיך היה לו לכתוב לשון רבי' אלא י"ל דאלהי אבי ר"ל אברהם לחוד שניצול מן האש מאור כשדים על כן אל תתמה על הסנה שאיננו אוכל לפי שהאש אינו שורף כ"א בשליחותי:
(יב) רש"י שהרי עתידי' לקבל התורה על ההר הזה לסוף ג' חדשים. מקש' והלא עד מתן תורה מיציאת מצרים אינו כי אם חצי ניסן ואייר וו' בסיון וי"ל כמו שראיתי בפשטי' דג' ירחי' שהצפינ' למשה עד ששה, בסיון היו ואז ניצול מן המים ביום ההוא בזכות התורה והכי איתא בפרק קמא דסוט' והא רמז לו הקב"ה כאן כשם שניצלת בזכות התורה לסוף שלשה חדשים מלידתך כך ינצלו הם בזכות התורה שעתידים לקבל ביום ההוא על ההר הזה:
(טז) לך ואספת זקני ישראל וגו' אלהי אברהם יצחק ויעקב. מה שלא נזכר האלהות אלא באברהם ולא ביצחק ויעקב כמו באינך מקומו' בפרש' זו לפי שזקני ישראל ידעו שע"י עונשו של אברהם על אומרו במה אדע נזקקו להם להשתעבד בא הכתוב ופייסם בזה שהזכיר האלהות רק באברהם כלומר שהיה שורש ועמוד ועיקר ומקור אמונת אלהיות וכדי הוא לבדו להיותכם נגאלי' בזכותו:
<b>ד</b> (ט) רש"י מלמדנו שלא יהיו דם עד שיגיעו ליבשת. ק' א"כ לא לכתוב אלא והיה בתרא והוה שמעינן הא וי"ל דמופת זה מורה שיעשה הקב"ה שפטים באלהיהם כי היו עובדי' לנילוס וא"כ מן הדין היה שיהיה דם מיד כאשר לקחם מן היאור שהרי המכה בשביל היאור עצמו היתה אלא בשביל שאין הקב"ה ממהר מדת פורענות אפילו לרשעים ואומות העולם לכך איחרו המים להיות דם עד אשר הגיעו ליבשה ונרמז זה במלת והיו המים אשר תקח מן היאור פירוש בלקיחה היו ראויין להופכן כדפי' רש"י לעיל והיו לדם ביבשת פי' יאחרו עד הוייתן ביבשת ללמדנו שאין מדת הפורענות ממהרת כדלעיל:
(י) רש"י שלא היה רוצה ליטול גדולה על אהרן אחיו שהיה גדול הימנו. ותי' לפי זה מה השיבו הקב"ה הלא אהרן אחיך הלוי ידעתי כי דבר ידבר הוא וי"ל דפירושו כלומר אהרן הוא ידבר אליך דבר אתה ואינו חושש על גדולתו וגם הנה יוצא לקראתך כדפי' רש"י ולא תפרש כאן דבר ידבר כלשון בני אדם:
<b>פרשת</b> <b>וארא</b>
<b>ו</b> <b>(</b>ט) <b>רש"י</b> וא"ת לא הודיעם שכך שמו. וא"כ שפיר שייך למכתב לא נודעתי דדרך המקרא לדבר כן לא נודעתי כלומר לא בא לכלל הודע' שהרי לא שאלו לי שאם שאלו לי ודאי הודעתים ומסיים רש"י שהרי בברית בין הבתרי' הודיע לאברהם שכך שמו וא"כ לא נודעתי על דרך זה טעות הוא וא"כ יש להקשות על פי' רש"י דאמאי לא סתריה מהאי לחוד דאין לפר' שהיה מתאונן על מיתת האבות לפי שלא שאלו לו מה שמו שהרי הודיע לאברהם בברית בין הבתרי' שכך שמו וא"כ מה ה"ל לשאול דקודם ברית בין הבתרים לא מצינו שנראה באל שדי וי"ל דודאי נמי משה ידע קריאת שם המיוחד וכתיבתו אלא ששאל אחר מדתו ועניינו ועל זה היה מתאונן על מיתת האבות שלא שאלו אחר זה. ומקשה רש"י א"כ לכתב לא שאלו לי ועכשיו אין לומר דלא נודעתי ר"ל דלא בא לכלל הודעה שהרי לא שאלו לו שאיפשר אפי' שאלו לא היה בא לכלל הודע' מדות ה' ועניינם שהרי משה אחר מעשה העגל כשמצא עת רצון בקש הראני נא וגו' כדפי' רש"י שם מספיק למבין דהשת' מסיי' רש"י, וא"ת לא הודיע' שכך שמו כלל ולכך כתב לא נודעתי שאפי' קריאת ה' לא ידעו ואפ"ה לא שאלו כלום ושייך שפיר לומר לא נודעתי כה"ג כדלעיל שהרי בברית בין הבתרים הודיע לאברהם שכך שמו אע"כ לא היה מתאונן אלא שלא שאלו אחר מדותיו ועניניו א"כ ה"ל לכתב לא שאלו לי:
(יב) הן בני ישראל לא שמעו אלי פי' רש"י זה אחד מי' ק"ו שבתורה ומקשים דק"ו פריכא הוא דדין הוא דישראל לא שמעו מקוצר רוח ומעבודה קשה. וי"ל דהכי עביד ק"ו בני ישראל שהם מבני עבר לא שמעו אלי כלומר לא הבינו עילוג לשוני והאי לא שמעו אלי מלשון גוי אשר לא תשמע לשונו ואיך ישמעני פרעה שהוא מלך ודרך לדבר צחות לפני מלכים והיינו דקא מסיים ואני ערל שפתים:
(כו) הוא אהרן ומשה אשר אמר ה' להם וגו' הם המדברים וגו' הוא משה ואהרן. לגבי צווי מאת המקום הקדים משה לאהרן לפי שגלוי וידוע שמשה היה עיקר חלק הכתוב כבוד לאהרן לומר שלא היה טפל לגמרי ובדיבור אל פרעה היה אהרן עיקר הקדים הכתוב למשה מטעם זה ועל דרך זה פי' רש"י בפ"ק דקדושין גבי איש אמו ואביו תיראו:
<b>ז</b> (יט) והיה דם בכל ארץ מצרים בעצים ובאבנים. שמעתי שיש רמז מכאן שבשעת התקופה מטילין מיני מתכות במים ואז אין המזיק שולט בהן שהרי בכאן לא היה דם רק בכלי עץ ואבן ולא בכלי מתכות מדכתב ובעצים ובאבנים ולא כתב בכלי סתם ויש להשיב א"כ אמאי לא הזכיר גם כן כלי חרס דהיו שכיחי בימי קדמונים וגם במרדכי בפרק אלו עוברין משמע קצת שאין לו תקנה לחשש תקופה במים כה"ג וי"ל דנקט ובעצים ובאבנים ר"ל בשקתות המים שהם כלים גדולים ואין רגילין לעשות רק מעץ ואבן שחוקקים אותה לכך והוי דומיא דיאוריהם ואגמיהם ומקוה מימיהם דהנך כעין בריכות קטנות עשויות וכן משמע מפירש"י אוהיה דם בכל ארץ מצרים דאתי לרבות אפי' מרחצאות ואמבטאות שבבתים דמשמע דמאי דכתיב ובעצים ובאבנים לא אכלים שבבתים קאי אלא אשקתות שאצל הנהרות:
<b>ט</b> (יד) רש"י למדנו מכאן שמכות בכורות שקולה כנגד כל המכות. אין לפר' מכות בכורות מצרים שלא התרה עליהם עתה אלא פי' מכות בכורות מלשון ביכורים כמו והדוד האחד מלא תאני כתאנים הבכורות שפי' החשובות שנתבשלו כל צרכן. והכא נמי בברד לא לקו רק התבואות שבכרו ונתבשלו כל צרכן כדכתיב כי השעורה אביב והפשתה גבעול כדפירש"י זו מכה גדולה לעובדי אדמה שנתקלקלה התבואה אחרי שנתבשלה כל צורכה ועיניהם תלויות ליהנות תכף ממנה (כב) ה' הצדיק ואני ועמי הרשעים. מה שהצדיק את הדין במכה זו יותר מבשאר המכות לפי שבמכה זו הזהירו הקב"ה מרוב חסדו וטובתו ולא לצורך שלוח שאמר לו שלח העז מקנך וגו' ופרעה ועמו התריהו בדבר לחנם דמה שהתריסו והקשו לבבם לבלתי שלוח את העם להנאתן עשו בשביל שיעבדום אבל כאן כיוונו להכעיס ולהתריס מבלי אמנה בכח הש"י לכך אמר ה' הצדיק כלומר צדיק ורחום וחנון הזהירני בחסדו אני ועמי הרשעים בזדון לבנו ולכך לא הזכיר כאן עבדיו רק עמו לפי שכ' לעיל הירא את דבר ה' מעבדי פרעה הניס וגו':
(כז) רש"י הגביה הקב"ה למשה למעלה מן השמים. ר"ל דהגביהו כלומר נתן לו מעלה יתירה על ממשלת השמים לפי שמכות הראשונות כלום לא הכריח משה בהם רק הארץ והמים וצבאיהם ולא היתה מעלה כ"כ כי הארץ נתן לבני האדם אבל כאן נתן לו מעלה שהכריח השמים:
<b>פרשת</b> <b>בא</b>
<b>י</b> <b>(</b><b>א</b><b>)</b> <b>רש"י</b> שיתי שימי שאשית אני. יש לישב קצת לפי שתיבה זו זרה דמדינא היתה מלאה יו"ד בין שין לתי"ו וכאן חסרה נזקק רש"י לפרש דמ"מ לשון שימה היא אבל מקמי' דהאי לישנא כגון ולא שת לבו וישת לו עדרי' לא הוצרך לפרש דודאי לשון שימה הם:
(כב) רש"י ולמה הביא חושך. וי"ל דשפיר יש לתמוה על מכה זו לפי שהבטיח הקב"ה כבר את יושבי הארץ דיום ולילה לא ישבותו וכאן שבת היום ו' ימים אע"ג דמתוך הפסוק מתורץ שפיר דכתיב ולכל בני ישראל היה אור במושבותם י"ל דבכל מושבותם והילוכם אף כשהלכו לבתי מצרים כדמוכח מדברי רש"י שחפשו וראו ישראל בבתי מצרים בימי החושך ולא הבטיח הקב"ה את העולם אלא שביתה שהיא לכל מ"מ אי לאו טעמא למה הביא עליהם חושך היה לתמוה על שהביא מכה שהיתה נראית נגד הבטחתו:
<b>יב</b> (א) רש"י בארץ מצרים חוץ לכרך כו' עד ומה תפלה קלה לא התפלל בתוך הכרך. ואע"ג דרש"י פי' לעי' על כה אמר ה' כחצות הלילה בעמדו לפני פרעה נאמר לו אלמא נתייחד עמו הדבור בתוך הכרך י"ל דודאי כל דיבור שהיה לטובתן של ישראל ולהראות' חיבתן לפניו נתייחד הדיבור אפי' במקום טומאה ובגלולי' ופרשת כה אמר ה' כולה חיבתם של ישראל נראה בו והכי אשכחן גבי בלעם דכת' ויקר אלהים אל בלעם ופי' רש"י דבקושי נגלה אליו ביום לפי שהוא כאשה טמאה ופלגש ודרך ללכת אליה בחשאי ובלילה וכדי להראות חיבתו לישראל נגלה עליו ביום אפל כאן שהדיבור היה לצוות מצוה אין בזה להראות חיבתו דמצוה עול מלכות היא וכ"ש תפלה שהתפלל על המצריים דלא תהא במקום גילולים כב) והגעתם על המשקוף ועל שתי המזוזות. מקשים למה שינה משה מאשר ציווהו ה' ית' ונתנו על ב' המזוזות תחלה ואח"כ על משקוף ויש לומר, דה"ק אם בנתינה כלומר שתדבקו האזוב על הקיר בדם אז ונתנו תחלה על מזוזה ולא על המשקוף תחלה לפי שהוא מקודש ביותר כדאשכחן גבי תפילין של ראש דחמירי מהאי טעמא משל יד וכשמדבקים הדם בקיר אי איפשר שלא יחזור וידבק באזוב מן הדם שנותן על המשקוף וכשהיה נותן שוב על המזוזות היה מוריד מקדושה חמורה לקדושה קלה אבל אם בהגעה כלומר בזריקה כמו שתירגם אונקלוס ותדון על והגעתם ולא תרגם ויתנון כמו שתרגם על ונתנו וכיון שאין מדביקין האזוב בקיר ודאי המשקוף קודם:
(לה) כלי כסף וכלי זהב ושמלות. גבי הצוואה לא כתב ושמלות אע"ג דחשובין היו להן יותר מן הכל כדפירש רש"י משום דהקדוש ברוך הוא לא רצה לצוותם השמלות שלא יהו נכשלין בדבר השי"ת דאולי ישאלון כסות ע"ז כדכתיב לעיל לגבי יעקב והטהרו והחליפו שמלותיכם כדפירש רש"י שם ומכל מקום בשביל הנאתם לא עיכב על ידם לשאלם ובפרשת שמות נמי כתב ושמלות והתם איירי בדבר ה' אל משה היינו משום דגלה וסיפר לו המקום מה שעתידין לעשות ולא יעכב על ידם אבל כאן דכתב נא לשון בקשה לא רצה להשיאם לכך שישאלו שמלות:
<b>יג</b> (ח) רש"י רמז תשובה לבן רשע. האי דלא כתב האי רמיזה בתשובת רשע גופו יש לומר דאשמעינן דמי שהוא כל כך גולם שאינו יודע לשאול נחשב כרשע:
<b>פרשת</b> <b>בשלח</b> <b>(</b>יז
<b>)</b> <b>רש"י</b> כמו וירד העמלקי והכנעני. והא דלא נקט ויבא עמלק דסמוך משום דבאותה מלחמה נצחו ישראל את עמלק ולא היה לחוש כ"כ שיתנו לב לשוב למצרים אבל גבי וירד העמלקי והכנעני כתי' ויכום ויכתום היה לחוש שיתנו לב לשוב:
(יח) וחמושים עלו בני ישראל מארץ מצרים. נ"ל פירוש וחמושים. ר"ל בחמשה מחנות דגל מחנה יהודה ראובן אפרי' ודן כסימן שמסר להם יעקב במשא מטתו ומחנה לויים באמצע לפי שהיה לגיון של מלך, וכן מסר להם יעקב גם כן שהרי לא נשא במטתו כדפי' רש"י בפר' ויחי ואף, על פי שעדיין לא נתקדשו הלווים מכל מקום הנהיגו קדושה בהן ובשביל מדרש רבותינו ז"ל רמז הכתוב כאן שה' מחנות היה להם כאן ובתוכם מחנה לויה לאשמועינן שטמא מת מותר לכנס במחנה לויה דדרשינן מויקח משה את עצמות יוסף עמו עמו במחיצתו מכאן שטמא מת מותר לכנס במחנה לוייה:
<b>יד</b> (ב) רש"י לצד מצרים היו מקריבים כל אותו היום. שפיר דקדק רש"י בלשונו שכתב היו מקריבים ולא כתב שהיו חוזרים ממש לעקבי הים דאם כן כשחזרו בשלישי מה שהלכו בשני לא היו רחוקים ממצרים רק מהלך יום אחד ומה הוצרך לפרעה לרדוף אחריהם יום ה' כדפי' רש"י בתר הכי ע"כ לא חזרו ממש על עקביהם אלא הלכו דרך עקלתון שהיה מקרבין לצד מצרים עד שבאו לפני פי החירות שהיה כמו מהלך יום וחצי או יותר ממצרים והאוקטורים מהרו והלכו ביום אחד דאינו דומה הליכת יחיד להליכת חיל גדול כמו ישראל ומצרים:
(כה) שם שם לו חק ומשפט. פירש"י נתן להם מקצת פרשיות שבתורה שיעסקו בהן שבת ופרה אדומה ודינים. אין לתמוה מפני מה נצטוו כאן על פרה אדומה דבשלמא שבת ודינין היו צריך להם, בכל שעה אבל חקי פרה לא נצטרכו אלא עד שני בניסן של שנה שנייה שנשרפה הפרה אחר שהוקם המשכן וי"ל משום דדרשו רבותינו ז"ל ויורהו ה' עץ עץ מר היה והמתיקו המים נס בתוך נס ודבר זה ראו עיניה' וע"כ לא יהרהרו אחרי טעמי פרה שהיא טמאה ומטמאה כל עוסקיה ומטהרת בהזאתה והשתא מתיישב המקרא יפה וישלך אל המים וימתקו המים שם שם לו חוק. ר"ל חוקי הפרה:
<b>טו</b> (ד) רש"י הרשעים כקש הולכים ומטורפים עולים ויורדים תימא קצת דמשמע המקרא יאכלמו כקש שהיו כלין מהר כקש כמו בית יעקב לאש ובית יוסף להבה ובית עשו לקש ויש לומר דרש"י אקרא דוינער קא סמיך דפירש רש"י שם כאדם שמנער את הקדירה כך היו עולים ויורדים ומשתברים ולא מצינו ששבחו להקדוש ברוך הוא בכל השירה עבור זה דכאבן וכעופרת מוכיח איפכא אך מקרא דסוס ורוכבו רמה בים מוכח דהיו עולין כדפי' רש"י:
<b>יז</b> (יג) רש"י ולא השאיר אלא חלשים שבהם ולא הרגו כולם מכאן אנו למדים שעשו על פי הדיבור של שכינה לפי שלא הזכירו בתחילת המלחמה דבר ה' ית"ש אלא כתב ויאמר משה אל יהושיע משמע שמעצמו צוהו ואם מפי הגבורה אמאי וכאשר יניח ידו וגבר עמלק ולכך הוצרך רש"י להוכיח כאן שעל פי הדיבור היתה כאן המלחמה:
<b>פרשת</b> <b>יתרו</b>
<b>יח</b> <b>(</b><b>א</b><b>)</b> <b>רש"י</b> שמע קריעת ים סוף ומלחמות עמלק. לא רצה רש"י לפרש דשמע מאי דפי' קרא את כל אשר עשה וגו' כי הוציא וגו' משום דקשה לרש"י למה קראו כאן יתרו והלא לא נתוסף לו הוי"ו אלא לאחר שנתגייר וקיים מצות וכאן תחלת ביאתו לישראל היה כדי להתגייר ולקבל התורה והיה לו לכתב שמו שהיה לו קודם לכן הואיל וסמוך למתן תורה המקרא הזה כתוב. ומתרץ רש"י לפי ששמע קריעת ים סוף ומלחמות עמלק ר"ל שהעמיד להם משה החמה ועירבב את השעה כדפירש רש"י בפרשת בשלח ואלו הן נסים כנגד טבעו של עולם וראה שיש לעולם מנהיג והוי כאלו נתגייר וקיים מצות דהשכל מחייב מצות המכיר לבוראו לעבוד את רבו וקונו ולכך פירש לקמן ירידת המן והבאר ועמלק נצחון של מלחמה ולא היה זאת כי אם מדת חסד ואמת וטובה לישראל ולא כל כך נגד טבעו של עולם:
(ז) רש"י מי הוא הקרוי איש זה משה שנאמר שם והאיש משה עניו מאד. מקשה והא כתיב נמי ויואל משה לשבת את האיש ועדיף טפי דנקרא איש סתם ותירץ שארי הרא"ש ז"ל דלא מייתי רש"י ראיה אלא דמשה נמי מקרי איש ולא תאמר דע"כ יתרו השתחוה דמקרי איש סתם וכיון דאשכחן, דמשה נמי מקרי איש א"כ מסתברא דמשה ודאי השתחוה לשאול בשלום יתרו דדרך ארץ הוא מי שהוא בביתו שואל שלום לחברו הבא מן הדרך:
(יח) רש"י גם אתה לרבות אהרן וחור. מקשים והלא חור נהרג כבר במעשה העגל כדפירש רש"י בפרשת כי תשא וזה היה אחר יו"כ שאחר מעשה העגל. ויש לישבו לפי שיתרו הוכיח את משה שישב לשפוט את ישראל לבדו והשיאו עצה להעמיד דיינים תחתיו והשיב לו משה כבר אירע לי תקלה ע"י שנתעצלתי במצות הקב"ה ומניתי אחר תחתי במלחמת עמלק נעשה ידי כבדים וזקקתי לאהרן וחור שלקחו אבן לשום תחתי כדפי' רש"י לשם ואם אעשה עוד כזה אולי אתקל בם והשיבו יתרו נבול תבול גם אתה לרבות אהרן וחור כלומר אפי' אם היה אהרן וחור עמך שהחזיקוך כבר לא יהא בהם חזקה לחזקך בטורח זה. ולקמן פסוק כ"ג פי' רש"י אהרן נדב ואביהו לפ"ז ר"ל שם שהרי ודאי לא חור היה קיים:
<b>יט</b> (יז) רש"י תחתית ההר מלמד שנתלש ההר ממקומו וכפה עליהם כגיגית ע"כ. ומקשה במסכת שבת אם כן היו מוכרחים לקבל התורה ומתרץ בגמ' התם. אך נמצא בדברי רז"ל למה הכריחם לכך כדי שיהיו דומים למאנס האשה ולא יוכל לשלחה כך הקב"ה לא יוכל לשלחנו כל ימיו:
<b>כ</b> (ב) רש"י מצינו מדה טובה יתרה על מדת פורעניות חמש מאות. תימא וכי חושבנא אתי רש"י לאשמעינן וי"ל דדעת רש"י הא דכתב נוצר חסד לאלפים אינו ר"ל ממש כפשוטו דכיון דששת אלפים הוי עלמא לא יגיע העולם מראשו ועד סופו כלל וכלל אפילו לאלף דור אלא לא אתי קרא אלא להאי שעורא דמדת טובה מרובה ויתרה ה' מאות פעמים:
(יב) וכל העם רואים רש"י מלמד שלא היה בהם סומא. אע"ג דדרשינן האי מקרא דלעיל לעיני כל העם וכדפי' רש"י שם מכל מקום צריכין האי קרא לומר שלא היו עיניהם כהות וסמויות מפני שראו בגילוי שכינה דאפי' המסתכל בכהנים בשעת שפורשים ידיהם אמר ר' חגי בירושלמי דעיניו נעשה כהות מפני שהשכינה שורה עליהם וכ"ש כאן שהיה גילוי שכינה ביותר ומה שכתב רש"י כאן מנין שלא היה בם אלם וכו' ולא פי' זה לעיל גבי לעיני כל העם משום דההוא קרא בלשון הבטחה הוא נכתב אבל וכל העם רואים וכן ויענו כל העם נעשה ונשמע כולם בלשון מעשה נכתבו ושייכי אהדדי:
<b>פרשת</b> <b>משפטים</b>
<b>כא</b> <b>(</b><b>א</b><b>)</b> <b>רש"י</b> מה ראשונים מסיני אף אלו מסיני. אע"ג דפרשה זו סמוכה ממש לפרשת מתן תורה מסיני אצטריך קרא לרמוז לנו דמצות שנמצאות בפרשה הזאת מסיני מפי הגבורה באו לפי שרוב אלו מצות השכל מחייב אותם יותר משאר מצות אלהיות וליישב העולם ומנהגו נצטוו הייתי אומר משה מדעת עצמו סדר אותם ופי' דקדוקיהם לפי סדר מנהג העולם. בא הכתוב ורמז שכולם מפי הגבורה מסיני נצטוו:
(כ) רש"י בשבט שיש כדי להמית הכתוב מדבר כדיליף מבר ישראל. וקשה אם כן לפירוש זה דמבר ישראל ילפינן ליה בשבט למה לי דלא איצטרך למידי וי"ל דאיצטרך לשבט היכא דאין בו כדי להמית בתוך יום או יומים אבל יש בו כדי להמית אחר יום או יומים אפילו הכי חייב אם מת תוך יום או יומים והרמב"ם בהלכות עבדים מצריך בשבט לדרשא אחריתי:
(לג) רש"י א"כ למה נאמר שור וחמור שור ולא אדם חמור ולא כלים. ולא רצה רש"י לפר' דדיבר הכתוב בהווה כדפי' לעיל גבי כי יגח שור דהתם נקט הבהמו' המצויות ביותר דאיירי בהן בכמה מקומות בטעינה ופריקה וחסימה ובחרישה אבל הכא גבי בור ע"כ לא הוי דרך שיפול שור או חמור בתוכה ואדרבה שה או גדי אורחי' טפי דהא מסיק בפ' שור שנגח את הפרה ששור פקח פטור. ודווקא שור שהיא שוטה או חרש או פקח בלילה הוא דחייב ואם כן ה"ל לכתוב בהמה דקה כגון עגל או שה או גדי דהוי אורחא אבל שור וחמור צריכה לאוקמה שהוא חרש או שוטה או בלילה ואין לתרץ דלהכי לא פירש רש"י כאן דבר הכתב בהווה משום דנקט תרי זימני שור וחמור וכיון דחד לדרשה אתיא אידך נמי לדרשה אתיא דא"כ אמאי קאמר בפר' הפרה שה דאבדה לדברי הכל וחמור דבור לר' יודא קשה נימא דאיהו לא דריש אלא חד דמיותר:
<b>כב</b> (יג). גבי שואל לא כתב אלא ונשבר או מת ולא כתב או נשבה כדכתיב גבי שומר שכר. משום דהכתו' בא לרמוז דאפי' שואל פטור ממיתה מחמת מלאכה כדאיתא פרק השואל משום דסברא הוא דלא לאוקמא בכילת' שאלה והכא רמיז' דלא כתיב שבוי' גבי שואל משום דלא שייכה ביה נשבית מחמת מלאכה כמו בשבירה ומתה והשתא הוי פי' דקרא הכי ונשבר או מת מעצמו ולא מחמת מלאכה שלם ישלם אע"ג דאיכא שבירה ומיתה דפטו' כמו מחמת מלאכה דהמשאיל מסיק אדעתי' היזק זה ומחיל עליה מכל מקום חייב לשלם ועי' פרק השואל בהא דיליף שבוייה לגבי שואל דמשמע לפום ריהטא תיובתא לסברתי אבל יש ליישב שפיר:
(כב) אם ענה תענה אותו פי' רש"י גיזם ולא פי' עונשו ומקשי' והכתיב בתרי' וחרה אפי והרגתי אתכם וגו' ונ"ל לתרץ דעת רש"י דהרי קרא אם ענה תענה אותו לא קאי אאלמנ' ויתום אלא אגר וראייה דנכת' בלשון יחיד כמו אזהרת הגר וגר לא תלחץ ואי אאלמנה ויתום קאי ה"ל למכתב אם ענה תענו אותן כבאזהרתן כל אלמנה ויתום לא תענון אע"ג, דאזהרת הגר בלשון לחיצה נאמר זו היא שיבה זו היא ביאה ואם כן מה דמסיי' קרא שמוע אשמע צעקתו היינו גיזם ולא פי' עונשו. וקשה דוחרה אפי מיהו קאי אעינוי אלמנה ויתום דקא מסיים ביה והיו נשיכם אלמנות ובניכם יתומים מדה כנגד מדה אבל אאזהרה דגר לא הוי שייך מידת עונש זה כלל עיין בסמ"ג במצות אלמנה ויתומים והמדקדק בלשון רש"י יתבאר לו דר"ל דהאי דכתיב אם ענה תענה אותו כ"א צעוק יצעק אלי ולא כתיב וצעק יצעק אלי דהוי משמע דע"י העינוי יצעק שמוע אשמע וחרה וגומר. ומדכתב כ"א משמע דמה דכת' ענה תענה אותם כי מפסיק העניין וכי אם צעוק יצעק הוא נתינת טעם לדבר אם כן ע"כ הא דכת' ואם ענה תענה אינו אלא גיזום ולא פי' עונשו:
<b>פרשת</b> <b>תרומה</b>
<b>כח</b> <b>(</b><b>ב</b><b>)</b> <b>רש"י</b> נדבת כל אחד ואחד שהתנדבו י"ג דברים האמורים בענין אע"ג כשתמנה פרטם תמצאם יותר מי"ג זהב וכסף ונחושת ותכלת וארגמן ותולעת שני ושש ועזים ועורות אלים מאדמים ועורות תחשים ועצי שיטים ושמן ובשמים לקטורת ואבני שהם ואבני מלואים הרי ט"ו. וי"ל דלא. התנדבו לצורך שעה רק י"ג דברים אבל הכסף שהיה בא לצורך עשיית המשכן וכליו הנזכרים בפרשה לא התנדבו אותם אלא בחובה אתי והשמן למאור שמונה הכתוב כאן זקוקה היתה לדורות ולא לפי שעה נתנדבו כאינך ולכך לא חשיב רש"י בכלל ההיא דתרומ' נדבה דאפשר לדורות דהיתה באה מתרומת הלשכה (יז) רש"י ומונחת על עובי הכתלים ארבעתן. תימה דמוכח בפרק דב"ב דחלל ארון הוה אמתים וחצי א"כ היאך הגיעו אמתים וחצי של כפורת כל הכתלים ואף על גב דודאי לא היתה נופלת תוך החלל דנאמר אמתים באמתים לא יתיב מכל מקום דוחק לומר דמקרי מונח על הכתלי' כה"ג וי"ל בדוחק דהכפרת רחבה היתה מעט בפני' שלא עלה מבפנים שהוא נתונ' בה על חלל הארון ואותו רוחב היתה מונחת בה על הכתלי' ולכך פרש"י בתר הכי דהוי עובי טפח:
(לה) רש"י שנאמר משוקדים כפתוריה ופרחיה למדנו שהיה בקנה האמצעי שני כפתורים ושני פרחים לבד מן הג' כפתורים שהקנים נמשכים מתוכם תימה אי משוקדים, קאי אכפתורים ופרחים מנלן דכפתורים אחריני הוו דילמא הן הן הכפתורים שהקנ' יוצאין מהן וכתבה הכא לאשמועינן דמשוקדי' הוו אנהו מהפרחים שבמנורה ואי הוו כתיב משוקדי' גבי כפתורי' מכפתורי' לא שמעינן הפרחים וי"ל דאי משוקדים אבתריה קאי אכפתורי' ופרחי' א"כ סברא לומר ומשוקדי' בקנה אחד כפתור ופרח נמי אבתרי' קאי א"כ שמעי' דכל הפרחים שבקנים שבלבד הוו משוקדים ותו לא הוו במנורה אלא חד ביריכ' ומהא ליכא למימר אחרינא הוו:
<b>כו</b> (ה) רש"י ואם כדברי הבריתא נמצא פרוכת משוכה מן הקרשים ומקשים וכי הברייתא אפי' בי רב נמי לא קרא וי"ל דהד' עמודים שהפרוכת נתונה עליהם עובים כמו חצי, אמה והפרכת נתונה עליהם מבחוץ ואותן עמודים היו עומדין בשפת עשר אמות של קדשי קדשים כדי שיהא בין קדשי קדשים ממש עשר על עשר בלי הפסק העמודים נמצא שעמודים משוכים כלפי חוץ כשיעור עוביין וכשהפרוכת נתונה עליהן מבחוץ הרי הוא נמשך בתוך האמה שתחת הקרשים ואע"ג דלאו ממש תחתיהן היה יהיב קרא סימנא ואם נאמר דעובי העמודים אמה הוה אתי שפיר טפי ואע"ג דא"כ בציר לי' אהל מועד דלא הוי עשרי' אמה באורך כדפי' רש"י בתר הכי. וי"ל דמחלל בין העמודי' משכחת לה עשרים ובהכי נמי מתיישב מאי דמק' ארש"י דפי' בסוף הפרשה נמצא לו ב' אמות רוחב מאחוריו מהקלעים שבמער' עד היריעה שאחורי המשכן וכן לצפון וכן לדרום. והיאך יתכן והלא עובי הקרשים אמה הוי וקא בציר לה אמה לכל צד אלא י"ל דהעמודים שהקלעים נתונים עליהם מבחוץ גם כן עוביין אמה הווין ובחלל שבין העמודים מן הקלעים עד היריעות היה ריוח כ' אמות:
(כג) רש"י וקרש המקצוע שבסדר המערב חרוץ לרוחבו בעביו כנגד החריץ שבצד הקרש הצפוני והדרומי כדי שלא יפרידו האדני' ביניהם ואע"ג דכולהו הוו חרוצין כך כדפירש רש"י לעיל שהיו חרוצין מג' צדיהן ההוא מוכח מהכא דאי לאו דהכא ה"א דלא היו חרוצים אלא בין קרש לקרש כדי שלא להפריד בין קרש לקרש אבל לעולם בולטין היו האדנים לתוך חלל המשכן בתחתיהם וכיון דכאן צריכין למימר לקרש חרוצים ברוחבו והאדנים לא היו בולטין מהן כדי שלא יפרידו ה"ה אידך אע"ג דמסתמא כל האדנים במדה אחת נעשו אמנם רש"י גופיה פירש בהדיא פ"ב דעירובין דהנך ב' אמות מחלל המשכן חשבינהו להו עובי הקרשים בכלל הכ' אמות הן והכא לא משמע לשון רש"י כן:
<b>פרשת</b> <b>תצוה</b>
<b>כח</b> <b>(</b>ז) <b>שתי</b> כתפות חוברות. אין תמוה אמאי לא פירש קרא מאיזה מין או מכמה מינים נעשו הכתפות דהא החשב שהוא ארוג באפוד פירש קרא מעשהו כ"ש שה"ל לפרש הכתפות שהיו חוברות אלא דסמיך קרא אמאי דכתיב גבי חושן כמעשה אפוד תעשנו. והחשן לא היה מחובר ומקושר בשום צד לאפוד עצמו רק לכתפות כדפירש רש"י ומוכיח קרא הכי וסברא הוא דהא דתולה הכתוב מעשה חושן במעשה אפוד מפני דהיה מעמידו ע"י שהיה נקשר ונתפר בו א"כ שמעינן שפיר שהכתפות הי' כמעשה האפוד שהרי הן היו המעמידים את החושן:
(כד) רש"י ותדע שהן הראשונים שהרי בפרשת פקודי לא הוכפלו. תימה פי זה ב' טבעות שבארון וזר שבמסגרת השלחן דפירש רש"י בפרשת תרומה גם כן דהן הן הראשונים שהוזכר כבר ואף על פי כן הוכפלו בפרשת ויקהל וי"ל דהני קראי דטבעת בחד עניינא כתבי ואחד עניינא קיימי וע"כ לאיזה טעם וצורך נכתבו כך כי בצוואה גופה היה יכול לקצר ולכתוב אחד. ואיפשר דמאותו טעם גופיה הוכפלו גם כן בעשייה אבל הנך קראי דבמשבצות ושרשרות לפי פירש רש"י לפי אורחיה דקרא כתב ב' פעמים משום דשייכי לאפוד ולחושן כתבו לאחר צואת האפוד ולאחר צווי החושן ומשום הכי לא כפלו בעשייה וק"ל:
(לז) רש"י נתקיימו כל המקראו' ציץ על הפתיל ופתיל על הציץ. מתוך דברי רש"י מוכח דהא דכתב ושמתם אותו על פתיל תכלת. רצה לומר שהציץ היה נתון על החוט הנמשך מתחתיתו כדי לקשור בו. ותימא דפרק ראשית הגז תניא כיפה של צמר היה נתון בראש כהן גדול ועליו הציץ נתון לקיים מה שנאמר ושמתם אותו על פתיל תכלת והספר' פר' מיני' התם ע"ש:
<b>כט</b> (מ) וחגרת אותם אבנט אהרן ובניו. תימה דבעשייה כתב בהדיא שחגר את אהרן אבנטו מיד אחר הלבשת הכתונת קודם הלבשת המעיל חושן ואפוד וציץ ומצנפת וכאן בצואה הקדים את כולם לאבנט ובתלמוד בסדר יומא דחגירת אבנט לכ"ג היה קודם למעיל ומצנפת ציץ וחושן ואפוד וי"ל קצת דחגירה היא רמז לזירוז כדמתרגם אונקלוס וזרזי' יתהון ובכל דוכתי מתרגמי' חגיר לשון זירוז. וכן היא לשון המקרא אזור נא כגבר חלציך ולכך כללם יחד אהרן ובניו בצואת לבישה כלומר זירזם כולם בעבודה שצריכים זירוז וזהירות יתירה ובמכנסים לא קפיד קרא ללובשם בהם משום כבודו של משה ומשום צניעות הכהנים בפ"ק דיומא מפיק ליה ללבישת המכנסיים מוזה וי"ו מוסיף אענין ראשון ומכל מקום צריכא נמי לסברתי דאמאי לא פירש קרא מכנסיים בהדיא כאידך בגדים:
<b>פרשת</b> <b>כי</b> <b>תשא</b>
<b>לא</b> <b>(</b><b>יג</b><b>)</b> <b>רש"י</b> ואף על פי שהפקדתי על צואת מלאכת המשכן אל יקל בעיניך לדחות את השבת. ובתר הכי פירש רש"י נמי אך למיעוטא שבת ממלאכת המשכן. ויש לומר דאי לאו אך לא שמעינן מדרשא קמייתא אלא שלא תדחה שבת על ידי ציבור בהבאתו הנדבה כמו בהוצאה ובהעברה ובשאר מלאכה לצורך ההבאה אבל מלאכות האומנים עצמן דמקרבי טפי לעבודה ה"א ידחו שבת כעבודה עצמו לכך שנה וכתב אך ולשון רש"י משמע נמי הכי דלכתחלה כתב על הצוואה לצוות על מלאכת המשכן דהיינו ההבאה דכתיב איש ואשה אל יעשו עוד מלאכה לתרומת הקודש ויכלא העם מהביא וגבי אך פי' בזריזות המלאכה משמע תיקון המשכן וכליו:
<b>לב</b> (ו) רש"י ויש בלשון הזה שפיכת דמים כדכתיב יקומו הנערים גו' ואף כאן נהרג חור. צריך ליישב קצת אמאי האריך רש"י להביא ראיה מחור ולא סמך על לשון לצחק כדסמיך עליו לעניין גלוי עריות דלא אשכחן מפורש במקום אחד שחטאו בגילוי עריות ויש לומר דפשטיה דקרא משמע טפי אגלוי עריות מאשפיכת דמים דלשון מצחק אשכחן בכמה דוכתי דקאי אתשמיש לפי שהוא בא על ידי צחוק כמו ביצחק מצחק את רבקה אשתו וכדמתרגמינן וכומז ומתוך דבר המביא לידי גיחוך אבל לא ידעינן אי בהיתר אי באיסור ערוה וקא מייתי ראיה מלצחק בי אבל שפיכת דמים מן הלשון עצמו לא משתמע דאדרבה אין מצחקין לשפיכות דם וצריך להביא ראיה דנהרג חור. א"נ גילוי עריות מוכח הכא מקרא אחרינא כי שחת עמך וכדקיי"ל בכל מקום שנאמר השחתה אינו אלא דבר ערוה וע"ז אי לאו לצחק לא הוי מוקמינן קרא אלא אעניינא גופיה דבע"ז קראי קיימי:
(כט) כי איש בבנו פי' בן בתו מישראל כדפירש רש"י על האומר לאביו ולאמו פ' וזאת הברכה:
<b>לד</b> (כא) ששת ימים תעבוד וביום השביעי תשבות בחריש ובקציר תשבות. ותימה למה הפסיק בשבת בין פסח לשבועות דבפ' המועדות ובקרבנות המוספים אקדמי' לשבת לכל המועדות בשלמא למאן דדריש בחריש ובקציר אקצירת העומר דדחי' שבת אתי שפיר דרמיזה הכי משום דקצירת העומר בשני של פסח הוא. אלא למאן דדריש ללמדנו שצריך להוסיף מחול על הקודש בשביעית כפי' רש"י, קשה. ויש לומר דרמז גם כן אסמכתא שתוספת הגדולה שהיתה בשביעית היתה בשדה הלבן מפסח ואילך כדאיתא בסמ"ג וביום ראשון של פסח בלאו הכי אסור בכל מלאכת השדה:
(כו) רש"י ודבש מן התמרים עיין בפרשת כי תבוא:
(לב) רש"י אליעזר לימין משה כי היכי דלא לטרדן לאהרן לעמוד ולישב בימין משה ובתחילה הוזקק לשמאלו בהיותו עמו לבדו כדין תלמיד לרב כך מפרש בכיצד מעברין:
<b>פרשת</b> <b>ויקהל</b>
<b>לז</b><b>(</b><b>א</b><b>)</b> <b>רש"י</b> לפי שמסר נפשו על המלאכה יותר משאר חכמים נקראת על שמו. אף על פי שהאמת שנקרא הוא ראש לחכמים אפי' אהליאב היה נגרר אחריו דכתיב ואתו אהליאב מכל מקום קשה לרש"י למה לא הזכירו בתחלה ויעש בצלאל את המשכן וזהו פירש רש"י לפי שמסר נפשו על המלאכה שתהא מסודרת יפה שמשה ציוה לעשות בה כלים תחילה והוא מדעתו עשה המשכן תחלה כדי, שיהא מקום לכלים להעמידם כדאיתא כ' בתרא דברכות ולכך הזכיר שמו על הארון שהוא מקודש שבכלים ובכל עבודת המשכן להודיע שמסר נפשו על סידורו ועל העמדתו:
(כט) ויחדיו יהיו תמים על ראשו. תימא דבכל פרשת העשיי' לא מצינו לשון עתיד נכתב בכלן כ"א בכאן. וי"ל דרש"י פי' לעיל גבי פרשת תרומה דמספק' ליה הני טבעת אי קבועות היו ומהאי קרא מספק' ליה אי להכי כת' לשון עתיד שמטולטלות היו ושייך לשון עתיד כלומר אינו מזומנים מיד להיות תמיד אלא יהיה תמים כשמביאין הטבעת ממקום אחר להתמימם או לאידך גיס' כתיב יהיו לשין הויי' להיות תמים לעולם בהעמדה שהרי הטבעות היו קבועים שם ובתחילת זקיפת' והעמדת' מכניס לתוכה ודוחק:
<b>לח</b> (ח) במראות הצובאות יש מכאן גם כן רמז טבילה לבעלי קריין לתפלה ודברי תורה דהכיור נעשה לרחוץ ממנו בבואם אל אהל מועד דהיינו דברי תורה דכתיב ונועדתי לך שם וגו' את אשר אצוה אותך או בגשתם אל המזבח דהיינו תפלה דתפלה נגד התמידין תקנוה לכך נעשה הכיור מן המראות שהוא מרגיל את הקרי לומר מי שהוא בעל קרי ירחוץ ורש"י פרשו שפי' בע"א ודברי תורה כפטיש יפוצץ סלע:
<b>פרשת</b> <b>פקודי</b> <b>(</b>כב
<b>)</b> <b>רש"י</b> אפילו דבר שלא אמר לו רבו הסכימה דעתו למה שנא' לו בסיני. מלשון רש"י משמע דלא קאי אסדר עשיית המשכן וכליו כדאיתא בפרק בתרא דברכות שהבאתי בפרשת ויקהל דלא שייך כולי האי על זה לומר דברים שלא אמר לו רבו אלא משמע דר"ל שאר דברים ועל זה תימא היאך שכח לומר מכל שנאמר לו בסיני דבשלמא בסדר עשיית המשכן איכא למימר דסבור משה דאין קפידא בדבר אבל לשכוח צווי הוא תימא קצת וי"ל דמדעתו היה שלא אמר לו כל צורך המלאכה כי היה בדעתו לעשותו ולגמרו מעצמו כדמשמע בפרש"י בסדרה זו הוא שראוי הי' שיעשה מלאכת המשכן על ידו ובצלאל חשב ועשה את כל הצורך מדעתו כמו שנאמר לו בסיני ולא נשאר לו אלא הקמתו כדפי':
<b>מ</b> <b>(</b><b>כב</b><b>)</b> רש"י ויתן את השלחן על ירך המשכן צפונה. כשתדקדק בצווא' ובעשיית הכלים ובהכנסתן לנרתקן בעניין המסעות לעולם השלחן מוקדם למנורה וגם כשתדקדק במסעות הדגלים וחניית הלוים לעולם צד דרום חשוב מצד צפון וכאן השלחן היה ניתן בצד צפון ומכאן סמכו רז"ל הרוצה שיתעשר יצפין שהרי השלחן היה בצפון ושלחן רמז לכתר ומלכות וגם כתיב מצפון זהב יאתה הרוצה להתחכם ידרים שהרי המנורה בדרום כלומר אור תורה ושמש ג"כ לעולם בדרום ולפי פשוטו כן הוא שהנכנס למשכן הלך ממזרח למערב ונמצא השלחן לו בצפון על יד ימינו וזה חשיבותו:
<b>פרשת</b> <b>ויקרא</b>
<b>א</b> <b>(</b><b>א</b><b>)</b> <b>רש"י</b> בלשון שמלאכי השרת משתמשין בו יש לומר משום הכי כתב א' דויקרא זעירא במסורה מלשון ויקר כלומר ביקר נתקררה דעתו של משה על מה שנחלש דעתו כשבא הקב"ה לצוות לו תורת כהנים ונזכר שהפסיד את כהונתו באומרו שלח נא ביד תשלח כדפי' רש"י שם. הכא כשהשווהו הקב"ה למלאכי השרת נתקררה דעתו אמר אם איני משרת למטה הריני משרת למעלה. דרש מורי יצ"ו דאלף זעירא ר"ל מעט דסדר קדשים וסדר טהרות לימוד חמור לכך נקראים חכמה ודעת לפי שהן חמורים למודים זעיר ואפילו הכי מעט. ד"א אלף לשון שגר אלפיך ר"ל בקר זעיר לכך איתא במסורה א' זעיר כלומר יבא קרבנות ויכפרו על מעשה העגל ועוד יש במסור' מהר"ם דמשה כתב בתורה ויקר משום ענוה ע"ש:
(ב) רש"י כשהוא אומר זכר למטה ולא טומטום ואנדרוגנוס. תימא קצת בשלמא אנדרוגנוס איצטריך למעוטי דבריה בפני עצמו הוא אלא טומטום אמאי אצטריך קרא למעוטי ספקא ועיין בפ"ק דתוס' דחולין גבי תורים ובני יונה ובגמרא סוף פרק אלו מומין בבכורות:
(ג) רש"י או בשאינו מינו ת"ל יקריבנו הראוי להקרבה. פי' בשאינו מינו שאר קרבנות כולו שאינם כליל דאי איפשר לתקן דלא מצי לידע איזו כליל ואיזו הוא נאכל אבל לקמן גבי זריקות הדם מרבה אפילו שאינו מינו שתרווייהו למטה מן הסקרא הם:
(ד) רש"י להביא עולת הצאן לסמיכה. אע"ג דמילתא טובא צריכה למילף בהיקשא דואם מן הצאן דכמה מיעוטי כתב בבקר דלא כתב בצאן. וכן איפכא מ"מ סמיכה איצטריך לתרווייהו דכיון דלא הזכיר הכתוב גבי צאן כמו שהזכיר בכל הקרבנות שבפרשת ויקרא שלמים חטאת גבי כשב ועז דדמיין להדדי ה"א דלא נהג בצאן של עולה:
<b>ג</b> (ז) רש"י לפי שיש באמורי כשב מה שאין באמורי עז לפיכך נחלקות בשתי פרשיות. ואע"ג דצאן ובקר שוים בכל דיניהם כדפי' רש"י ואם מן הצאן ו' מוסיף על ענין ראשון ואפילו הכי חלקם לב' פרשיות גבי עולה ואין לומר משום מיעוט' דמזוהם וחולי וזקן ואין צפון בבמה חלק' דכל הני שייכי נמי בבקר וה"ל לכלול בקר וצאן ולמיכתב כל המעוטי גבייהו אלא משום דתרי מינים נינהו בקר וצאן ראוי לחלקן בתרי אבל כשב תרווייהו שה מקרי אי לא הוי דחלוקין בהקרבתן לא היה ראוי לחלקן כי היכי דלא חילק גבי עולה דהתם שוים הן דכולו כליל:
<b>ד</b> (ג) רש"י ת"ל פר הא כיצד זה בן ג' שנים ולקמן פי' גבי איל ושה בן שתי שנים. י"ל משום דאמרינן בפרק הלוקח בבכורות דפרה בת ג' שילדה ודאי לכהן וכן רחל בת ב' שנים משום דקודם לכן אינה ראוייה לילד ומסתמא ה"ה הזכרים כה"ג אינם ראויים להוליד קודם זה הזמן ונמצא ג' יוצא מכלל בן שראוי להוליד והכי דרשינן כה"ג גבי בן סורר ומורה. ואיל בן ב' שנים נקרא גם כן שה כלומר בא לכלל שנותיו:
<b>פרשת</b> <b>צו</b>
<b>ו</b> <b>(</b>ד) <b>אין</b> זה חובה אלא דרך ארץ. פי' מדהזקיקו ללבוש פחותים מאלו כדדייק רש"י בתר הכי מאחרים א"כ ע"כ אינו חובה בשביל כבוד העבודה שלא ישמש בבגדים מלוכלכים דמאי אכפת ליה לקרא מה ילבש ובפ"ב דיומא מוכח דפירוש רש"י דאין זה חובה דקאמר הכא ר"ל שיהא חובה ללבוש בגד חול ודורש התם דאקישו לבגדים שפשט דבעי תרווייהו קודש ואם כן אמאי כתב אחרים ללמדך דרך ארץ שיקח פחותים כדפי' רש"י הכא:
<b>ז</b> (ה) רש"י ואינו בא ללמוד על האשם שיהא פסול שלא לשמה. תימא היכא מצינו למימר הכי הא כתיב לעיל גבי מנחה כחטאת כאשם ופרש"י כחטאת למנחות חוטא לשמה וכאשם למנחות נדבה שלא לשמה ואיפכא ליכא למימר דגבי חטאת לשמה כתיב וי"ל דהוה מחלקין בין האשמות דאשם נזיר דמי לנדבה ואיהו הוה שלא לשמה ואשם גזילות ואשם מעילות דמי לחובה ואינהו הוו לשמה:
(ל) רש"י למדנו ג' כהנים זקוקים להם. פי' אחד המביא מבית המטבחים ונתנו ליד הבעלים ואחד המניף עם הבעלים ואחד המקטיר. וגבי פר כתב ויסמוך אהרן ובניו לשון יחיד וגבי אילים תרווייהו כתב ויסמכו אהרן ובניו לשון רבים והיינו משום דפר בא לכפר על אהרן במעשה העגל כדפירש רש"י בפר' תצוה תלה הכתוב עיקר הסמיכה באהרן לשון יחיד. אבל ק' לפ"ז לעיל בצוואה אמאי כתב בפר ואיל המלואים וסמך לשון יחיד ובאיל העולה כתב וסמכו וי"ל קצת בהצוואה חוסך הקב"ה עליו משום כבודו ולא פירש בביאור שהוא סרח יותר מבניו אבל כאן בעשייה מתוך ענוותנותו הקדים מעצמו להיות עיקר בסמיכה בפר כדי לכפר על מעשה העגל:
<b>פרשת</b> <b>שמיני</b> <b>(</b>יז
) <b>רש"י</b> מלבד עולת הבוקר כל אלה עשה אחר עולת התמיד. הא דלא כתיב האי קרא לאחר הקרבת השלמים ולאשמי' דגם הם הקריבו לאחר עולת הבוקר משום דלעיל בפרשת צו כתיב בהדיא וערך עליה העולה והקטיר עליה חלבי השלמים ומינה שמעינן דעולת התמיד תקדים לשלמים כדפירש רש"י שם:
<b>ט</b> (ז) רש"י קרבן העם שעיר עזים ועגל וכבש כל מקום שנאמר עגל בן שנה הוא ומכאן אתה למד. מקשי' אמאי פירש רש"י הכא דכל מקום שנאמר עגל בן שנה הוא ומכאן אתה למד לעיל דכתיב בקרא בהדיא ועגל וכבש בן שנה ה"ל לפרש הכי ומה שייך לפרש הכא מה נקרא עגל דרש"י מייתי הכא עגל אגב גררא ויש לומר דקשה לרש"י הכא אמאי לא כת' קרא גבי קרבן העם כדכתיב גבי קרבן אהרן דפרט הכתוב ועשה את חטאתו ואת עולתו וגבי העם היה נמי חטא' ועולה וה"ל לכתוב ועשה את חטאתן ואת עולתן. ונראה לרש"י דמיושב הכי משום דחטאת העם היה שעיר עזים ואין צריך לפרש בלשון דקרבן העם הוא דכל חטאות הציבור שעירים היו בראש חדש ויום כיפור פנימי וחיצון ואם כן קרבן העם שכתב קרא רוצה לומר קרבן המיוחד לעם דהיינו שעיר עזים אבל גבי קרבן אהרן שהיא עגל חטאת לא היה לו לכתוב ועשה את קרבנו סתם דהוי משמע דוקא דעושה כסתם קרבן דעולה הוא וק' לרש"י ועל זה תירץ דעגל בן בקר כתיב גבי חטאת אהרן והיינו פר בקר ואיהו נמי מיוחד לכהן גדול כדאשכחן ביום הכיפורים ופר כהן המשיח ובשבעת ימי המלואים וכו' ואם כן אי כתיב קרבנו היה משמע נמי קרבן המיוחד לך וזהו מיישב רש"י בכל מקום שנאמר עגל בן שנה הוא ובפרשת ויקרא פירש רש"י דבכל מקום פר בן שלש שנים הוא ואם כן עגל ופר תרי מילי נינהו ואין כאן קרבן המיוחד לכהן גדול:
<b>י</b> (ו) רש"י מכאן שצרת תלמיד חכם מוטל על הכל. תימא מנלן הא דילמא משום דאינהו גופיהו תלמידי חכמים הוו אבל אם היה אירע להו צרה כגון בנים קטנים וכי האי גוונא אינה מוטל על הכל ויש לומר מדכתב אחיכם ולא אחיהם משמע דיקרא דחיי היא הבכייה על השריפה. ומכל מקום ליכא למיפשט מיניה סוף נגמר הדין דהספדא יקר' דחיי הוא דאיכא למימר צרה ובכייה לחוד והספד לחוד:
(יז) רש"י שחטאת שמיני וחטאת נחשון לאו לכפרה באו. אף על גב דבחטאת שמיני כתיב בהדיא ועשה את קרבן העם וכפר בעדם כיון דאינה קבוע לדורות לא איקרי כפרה אלא הכשר כמו וכפר עליו הכהן וטהרה כיוצא בו מכל הקרבנות שבאו על הטומאה כתיב בהו וכפר עליה הכהן ולפי פשוטו אינה אלא תיקון והכשר:
<b>פרשת</b> <b>תזריע</b>
<b>יב</b> <b>(</b><b>ו</b><b>)</b> <b>ובן</b> יונה או תור. בכל התורה הקדים תורים לבני יונה וכאן הקדים בני יונה. והטעם משום דבכל מקום באו שני תורים או בני יונה והיה האחד עולה שהיא דורון ונדר והקפידה תורה על המובחר ויפה ותורים גדולים יותר מבני יונה כדאי' בפרק קמא דחולין הקדימה תורה להם לומר שמצוה בתורים ואם אי אפשר יביא בני יונה אבל כאן לא היה כי אם פרידה אחת לחטאת לא הקפידה תורה להביא אם גדול אם קטן ואדרבה תמצא רוב חטאת שעירות ושעירים קטנים שבבהמות:
(ח) רש"י לא הקדימו הכתוב אלא למקרא. פירוש שהכהן קורא עליה שם קודש שמפרשות בעשיית כהן אי בלקיחת הבעלים בתחילה כדאיתא במסכת יומא ורש"י מייתי ליה בשמעתא דפר' בכל מערבין אבל להקריב למזבח חטאת קודם הדורון לעולם כדי לרצות כדפירש רש"י בפרשת ויקרא
<b>יג</b> (ב) רש"י או ספחת שמות נגעים הם. תימה גדולה דבמסכת שבועת מוכח בהדיא דספחת לאו שם נגע היא כלל אלא אדרבה היא תולדה לבהרת ותולדה לשאת מלשון ספחני נא לאחת מן וגו' וקראי דהכא נמי מוכיחין דלא מפרשי אלא שאת ובהרת ואם תאמר דמספחת היינו ספחת אם כן כיון דמספחת נגע טהור הוא כדכתיב קרא למה הפסיק בין הטמאות ויש לו' דאדרבה בהכי מתורץ רש"י ור"ל שמות נגעים הם כלומר נגעים טמאים וטהורים משום הכי הפסיק למדרש ביה נמי לשון ספחת ולרבות תולדות:
<b>פרשת</b> <b>מצורע</b> <b>יד</b> <b>(</b>ד) <b>רש"י</b> עץ ארז ואזוב לפי שהנגעים באין על ידי גסות הרוח מה תקנתו ישפיל עצמו כאזוב ותולעת. תימא קצת לפי זה גבי נגעי בתים למה הזקיקן הכתוב אדרבה בשורה היתה שיבאו נגעים בבתיהם בארץ כנען כדפירש רש"י לקמן. ויש לומר דהתם נמי צריכי הני מיני דכשימצאו מטמונים ירום לבבם כדכתיב וכסף וזהב ירבה לך ורם לבבך ורמזה תורה שישפיל עצמו כאזוב וכתולעת שלא ישכח המקום ב"ה:
(יג) רש"י יכול תהא שחיטתו במקום העמדתו. תימא דהעולה וחטאת יצאו גם כן מן הכלל בהעמדה זו דכתיב קרא אכולהו והעמיד הכהן את האיש המטהר ואותם ויש לומר דחטאת והעולה לא ס"ד שישחטו במקום העמדתו דלמאי הלכתא דלא ה"ל מצורע שום שייכות בגווייהו אבל אשם שהוא נתן מדמו על בהונותיו ה"א דטעון שחיטה במקום העמדתו:
(לז) רש"י אלא על כלי חרס שאין לו טהרה במקוה. ואם תאמר ישתמש בהם בימי טומאה יש לומר כיון דכלי דרכו לעמוד ימים רבים חיישינן דילמא אתי בהו לידי תקלה בימי טהרתו ולא דמי לאוכלין ומשקין דאין מתקיימין וכלין בזמן מועט אע"ג דתנאי היא בפסחים י"ל לגבי תקלת נגיעה דמצוייה כ"ע מודי:
<b>פרשת</b> <b>אחרי</b>
<b>טז</b> (<b>ג</b><b>)</b> <b>בזאת</b> יבא אהרן בגימ' ת"י רמז (לשני) בית ראשון. ולבית שני לא רמז משום דכתיב הכא יבא אל הקודש והיינו אל הארון שהוא, מקודש שבכלים ובבית שני בוטל הארון ולא היה שם רק אבן שתייה:
(כא) וסמך אהרן את שתי ידיו. ידו כתיב מכאן סמך למה שכתב הרמב"ם בהלכות תפלה שיהיו ידיו כפופים בשעת התפלה כפו הימנית על ידו השמאלית כעבדא קמי מריה וכתב ידיו בלשון ידו כלומר שתי ידיו יהיו כאחד ואי פירש ידיו דבוקות זו בזו ממש כמו שעושין מקצת בני אדם אתי נמי שפיר כדדרשינן מן רגליהם רגל ישרה:
<b>יב</b> (טז) רש"י ובשרו לא ירחץ ונשא עונו על רחיצת גופו ענוש כרת ועל כיבוס בגדים מלקות ואע"ג דונשא עונו אתרוייהו כת' מכל מקום שפיר דרשינן הכי מדכתיב הכא ובשרו לא ירחץ ובקרא קמא לא כתב אלא ירחץ במים ש"מ למעוטי אתא בשרו ולא בגדיו:
<b>יח</b> (ג) רש"י ואותן מקומות שישבו ישראל מקולקלין היו מן הכל. לכאורה דמאשר ישבתם בה דריש הכי וקאמר אם כן אמאי איצטריך אשר אני מביא אתכם שמה לפ"ז ויש לומר דארץ שלא ראוהו עדיין, ולא ידעו אורחיה דקרא לברר הדבר ולכתוב אשר אני וגו'. אבל ארץ שראוהו והכירוה לא הוה צריכה לכתוב אשר ישבתם בה אי לא למדרש שאותו מקום ישובם היה מקולקל מן הכל:
<b>פרשת</b> <b>קדושים</b>
<b>יט</b> <b>(</b>י) <b>רש"י</b> כל שאין לו כתף ולא נטף. פירוש כתף שני גרגירין והשלישי יושב עליהם כדרך אשכלות רצופין בגרגירין והוא מלשון מכתפינא ליה בשבתא דריגלא בביצה דשנים נושאין החכם הדורש על כתפיהם ולא נטף מלשון ועיני' מטייפי פרק החובל כלומר גרגיר בראש האשכול שמטיף ורואה אנה ואנה כדרך האשכולות מלאים גרגרות שאפי' בסוף עוקץ יש שלהם גרגיר כמדומה לי שראיתי כך בימי חורפי בשם ר"י הלבן ועיין בפרשת תצא ושם בארתי יותר:
(יב) רש"י לא יהא חייב אלא אשם המיוחד תלמוד לומר לא תשבע בשמי בכל שם שיש לי תימא קצת דנהי נמי דהאי קרא מיותר לרבות הכנוים מכל מקום איך יתכן דבשמי אתי להך דרשא דרש"י פירש פרשת יתרו ופרשת נשא דאדרבה שמי משמע דוקא שמי המיוחד לי ושמא מדלא כתיב לא תשא שמי וכתיב לא תשבעו בשמי משמע בכל שם שיש לי דיש לחלק קצת בין שמי לבשמי באשי"רי פרק שבועת העדות מקשה נמי הך קושי' ומשני דסיפא דקרא מוכח דאכל שמות קא מזהיר דמסיים קרא וחללת את שם וגו ע"ש:
(יג) רש"י ולא תלין לשון נקיבה מוסב על הפעולה. ולא רצה לפרש לשון זכר וקאי על המשהה כדרך אזהרה לנכח לזכר כמו לנקיבה דאם כן אז הוי צריך לומר שהוא בלשון לא תפעיל ולא מצינו לשון זה בלשון מפעיל בכל התורה אבל בלשון פיעל מצינו שפי' וילינו בהר גבי יעקב ולבן ולא ילין חלב חגי ולפ"ז לא תלין נבלתו על העץ מוסב נמי על הנבלה שהיא לשין נקבה:
<b>כ</b> (כא) רש"י ורבותינו דרשו לאסור בה העראה כנדה. תימא גדולה דספרי לא מסיק הכי פרק הבא על יבמתו דהעראה ילפינן בהיקשא דרבי יונה בכל העריות ונדה הוא דריש לאשת אח שאין לה בנים בחיי בעלה ושמא יש לומר כיון דת"כ והירושלמי דריש מנדה היא למעוטי אשת אחיו מאמו מכרת או מערירי כדאיתא בתוספות בריש יבמות לא רצה רש"י להכניס פירוש מן המדרש ותפס הדרשה שהיא יותר משמעות המקרא כדרכו אף על גב דבמסקנא ליתא:
<b>פרשת</b> <b>אמור</b>
<b>כא</b> <b>(</b>א) <b>רש"י</b> בני אהרן אפילו בעלי מומין במשמע. ת מא לעיל בפרשת ויקרא ממעטי נמי מוזרקו בני אהרן הכהנים חללים ועל כרחך לא מרבינן התם מבני אהרן בעלי מומין לעבודה. ויש לומר כיון דכתיב הכא בני אהרן בתר הכהנים הוי כמו פרט וכלל ובני אהרן לרבויי קאתי. אבל התם דכתב בני אהרן מקמי הוי בני אהרן משמע כל בני אהרן כלל והכהנים פרט ואין בכלל אלא מה שבפרט כהנים גמורים ובאשיר"י בהלכות טמאות מצריך בע"א מאי דכתיב
<b>כאן</b> הכהנים קמי בני אהרן טפי משאר דוכתי:
<b>כב</b> (כב) רש"י עוורת שם דבר של מום עוורון בלשון נקבה ובפרק בתרא דעירובין פירש רש"י דעורת אינו שם דבר אלא כמו חגרת או יבל' דבהאי קרא כתיב שבור ולא כתיב שבר ויש לומר דהכא דחקי לרש"י לפרש כך בלשון שם דבר דאי כמו חגרת הוי ליה למכתב גם כן שבירה פרוצה אבל לא קשה אי שם דבר הוא לכתוב גם כן שבר דכיון דלא דומים דשל זה בלשון נקבה ושל זה בלשון זכר לא כתב בחד לשון ובעירובין דחקו לרש"י דע"כ לאו שם דבר הוא דהא כתיב בדוכתא אחרינא בשיגעון ובעיורון ואין נראה לחלק בין מום גבי אדם ובין מום דגבי בהמה ואפשר דחד פירוש דידיה וחד דרביה:
(כה) רש"י ואף על פי שלא נאסרו בעלי מומין לקרבן נח משמע דרש"י ר"ל דאי לאו האי טעמא לא איצטריך לפרש שלא יקבלו להקריב בעלי מומין מן הגוים דהא אפילו מן הישראלים לא מקבלין. ותימא דרשעי אומות העולם יוכיחו דדרשינן מכם בכם חילקתי ולא באומות העולם שאין מקבלין קרבנות מרשעי ישראל כגון המשומדים לכל התורה ובאומות העולם מקבלין מכולם ויש לחלק בקל בין מקריבי אומות העולם ובין קרבן שמקריבים מידם וק"ל:
(לב) רש"י וכשהוא מוסר את עצמו ימסר על מנת למות תימא קצת וכי בא רש"י לפסוק ולהורות בפירושיו דין קידוש ה' מידי דלא אצטריך לפרש המקראות ויש לומר דאיצטריך דק' לרש"י אמאי לא כתיב ותקדישוני בתוך בני ישראל כיון דלמצות עשה נכתב כדפירש רש"י וכדכתיב ולא תחללו אלא משום הכי כתיב ונקדשתי דמשמע שיהא ש"ש מקודש שלא מצד זה שמסר עצמו אלא ר"ל שיעשה נס למקדשי ה' כמו לחנניה מישאל ועזריה ובזה יהיה נקדש ה' בפי כל כי יראו שיש בו כח וגבורה ואם כן הבטיחו התורה שיעשה, נס ועל זה קאי רש"י כשימסור עצמו אל ימסר על הנס שהבטיחו תורה עליו כי כל המוסר וכו':
<b>כד</b> (י) רש"י שמא פת צוננת של תשעה ימים שמעתי לפרש ר"ל הקב"ה כדאיתא בתלמוד בכמה דוכתי כלילא לשמא קדוש ה' וכה"ג טובא ובלשון ארמאי שמא כנוי ה' וכן תרגום אונקלוס כאן ויקב את ה' ופריש ית שמא ואפשר דמשום הכי תפס האי לישנא נמי הכי:
<b>פרשת</b> <b>בהר</b>
<b>כה</b> <b>(</b><b>ז</b><b>)</b> <b>רש"י</b> אם חיה אוכלת בהמה לא כ"ש שמזונותי' עליך. תימא דאדרבה מוכח מכל הפרשה דאותו שאוכל מן ההפקר שרי טפי לאכול פירות שביעית מאותו שאוכל מן השמור דהא איצטריך לעיל לרבות העשירים ויש לומר דבהמה הואיל ומזונותיה עליך הרי היא כמו אביוני עמך דאנהו מסתברא מכולהו לאכילת פירות שביעית כדמוכח קרא דהיינו נמי הטעם משום דאתה מצוה להחיותה ולא דמי לעשירים דאיצטריך לרבויינהו משום דה"א דיש להם די במה שהכניסום לאוצר בשנה הששית אבל חיה הואיל דאין מזונותיה עליך אמאי תהא מותרת טפי מבהמה אדרבה חיה נמי דרכה להצניע כדאיתא בריש כל שעה (י) רש"י ואיש אל משפחתו תשובו לרבית את הנרצע. תימא דלעיל מרבינן ליה מוקראתם דרור וי"ל דאי מלעיל ה"א דנרצע עובד לעולם כדמשמע קרא דלעיל בפרשת משפטים ועבדו לעולם וקרא וקראתם דרור קאי שישחררנו באותו שנה ביובל שלא יעבדנו אבל לאחר מכאן יחזור לעבודה ומקרי שפיר לעולם בכי האי גוונא קמ"ל ואיש אל משפחתו תשובו כלומר בן חורין לגמרי:
(כ) וכי תאמרו מה נאכל בשנה השביעית. מקשי' מה ידאגו על השביעית על השמינית הי' להן לדאג דבשביעית יאכלו מה שזרעו וקצרו בששית ויש לומר דדרך העצרנים והציקנים כך הוא כשיראים מן הדוחק לצמצם זמן ארוך ואז משיירין עיקר שבידם על הסוף כדי שיהיו בטוחים שלא יהיו חסרים כי בעבור שיש להם די אינם להוטים ורעבים כל כך כיון שיש להם פת בסלם ואם כן שפיר קאמר קרא שידאגו בשביעית מה נאכל כלומר שנצרך לצמצם ולעצור על השנה הח' כדי להבטיח את עצמינו שלא יחסר לנו:
(כט) רש"י הוצרך לפרש בזו שהוא חילוף. ומקשים פשיטא שהוצרך לכתוב כאן כיון שהדין ממש איפכא ומאי קשה לרש"י ויש לומר דקשה לרש"י למאי איצטריך והיתה גאולתו וגו' הא כתיב בתריה ימים תהיה גאולו אלא משום דלא מסתבר לומר בבית שלא יהא הדין רק ממש איפכא מן השדות ה"א דהכי פירוש ימים תהיה גאולתו איזה שנה שירצה יברור לו המוכר לגאול הבית ואי לא יגאל באותו שנה שיברור שוב לא יגאל להכי כתב והיתה גאולתו עד תם שנת ממכרו ואם תאמר אם כן לא לכתוב ימים תהיה גאולתו יש לומר דקמ"ל דשנה שלמה מונין ולא לשנות העולם שמתחילין מתשרי:
<b>פרשת</b> <b>בחוקותי</b>
<b>כו</b> <b>(</b><b>א</b><b>)</b> <b>רש"י</b> את מצותי תשמרו הוי עמלין ע"מ לשמור ולקיים. נ"ל דדייק רש"י מדלא כתיב ואת מצותי תעשו כדכתיב בקללות ואם לא תשמעו לי דהיינו תלמוד ולא תעשו את כל המצות אלא אתי לייתורא דדרשינן ליה מואם בחוקותי תלכו דהיינו ת"ת ואותו תלמוד יהא על מנת לשמור את המצות ולקיימם:
(ח) ומאה מכם רבבה ירדופו. וכן בפרשת האזינו ושנים ינוסו רבבה לפי חשבון דכתיב הכא והתם משמע דרבבה הוי שני אלפים וכן ראיתי בספר אחד המפליג דברי רבותינו בעלי המשנה ותלמוד דמוכח בהדיא בדבריהם בכמה מקומות שרבבה הוא י' אלפים. ומקרא מפורש נמצא סוכר את פי אותו ספר בספר עזרא כל הקהל כאחד ארבעת רבוא אלפים ושש מאות וגו'. הרי מפורש ומוכח דריבוא טפי משתי אלפים הוא דאם לא כן למה לא כתב חמשת ריבוא ושש מאות עוד נמצא בקרא בפלגש בגבעה ולקחנו עשרה אנשים למאה ומאה לאלף ואלף לרבבה מדחשיב ואזיל מי' לי' הרי מוכח הוא דרבבה עשרת אלפים ברוך שבחר בהם ובמשנתם:
(ט) רש"י והרביתי אתכם בקומה זקופה. לא רצה לפרש כמו בכל מקום לשון פריה ורביה דאם כן אתכם למה לי ה"ל למכתב והפרתי והרבתי אתכם כבכל התורה כמו פרו ורבו ויפרו וירבו אע"כ תרי מילי כתיבי הכא. (עיין לעיל ריש פרשת שמות):
(לא) רש"י כשהוא אומר לא אריח בריח ניחוחכ' הרי קרבנות אמורים. תימא דהיכא משתמע שלא יקרבו קרבנות מילא אריח אדרבה משתמע שאם יקריבו קרבנות לא אריח בהם. ויש לומר דדעת רש"י דע"כ לא אריח אינו ר"ל שלא ירצה להריח דכיון דבתר הכי כתיב והשימותי את מקדשיכם מהיכא יריח ריח קרבנות הא לא מקריבין בלא בית אלא הכי פירושו לא אריח לא יהא נמצא לי להריח והיינו דאמר רש"י כיון דע"כ ולא אריח פיר' שלא יהא נמצא לי (לכתוב) כך בהדיא והרי קרבנות אמורים:
(מד) ואף גם זאת מצאתי סמך לדרז"ל שאמרו אין ריבוי אחר ריבוי אלא למעט אף ריבוי וגם ריבוי והוא זאת דבכל התורה כל זאת בפשוטה מיעוט הוא ולכך כתיב ואף גם דלא הוצרך לתרווייהו:
<b>פרשת</b> <b>במדבר</b>
<b>א</b> <b>(</b>א) <b>רש"י</b> כשבא להשרות שכינתו ביניהן מנאן. באחד בניסן הוקם המשכן ובאחד באייר מנאן. אין לתמוה הא באותו יום שהוקם המשכן שרתה שכינה כדכתיב בפרשת שמיני דיש לומר דלא הוצרך למניין לגילוי שכינה לפי שעה אבל לענין קביעות שכינתו בתוכו הוצרך למנין ובשלשים יום אשכחן קביעות ופחות מכאן לא מקרי שרוי וקבוע כדאשכחן בפר' קמא דבבא בתרא דזמן המועט התם להיותו נקרא מיושבי העיר הוי שלשים יום והיינו מאחד בניסן עד אחד באייר:
(כב) פקודיו במספר שמות בכל השבטים לא כתיב הכי וכן לקמן גבי מנשה ועליו מטה מנשה מה שלא כתב בכל השבטים דכתיב בכולהו והחונים עליו ויש ליישב שלא מצינו בכל השבטים שהיה לאח קשישא פחיתות דמינכרא לגבי אחוהי והוא ינוקא אלא שמעון גבי יהודא דיהודא היה ראש לדגלו ושמעון לא היה ראש למידי וכן מנשה לגבי אפרים לכך כתוב בהו לישנא יתירתא למעלות הנך תרי לגבי שמעון מניינא יתירתא דבכל השבטים לא כתיב אלא פקודיהם לחוד ובשמעון כתיב פקודיו ופקודיהם לתת טעמא למה נמנה דגל שבט ראובן קודם שבט יהודא והלא דגל יהודא נסע על פי ה' בראשון אלא משום כבודו של שמעון שיהא לו מעלה אחת על יהודא משום דקשיש מניה לכך מונה כל הדגל קודם אפי' שבט גד וגבי מנשה לא רצה לכתוב והחונים עליו דמשמע שהיה לגמרי טפל לגבי אפרים אלא כתב ועליו כלומר למעלה ממנו היה שאר שנויים נמצאים בכמה מקומות בפרשה זו במנין השבטים ובסדר הדגלים ובמנין הלווים ובסידורים אבל לא נמצא שינוי במקום אחד אלא בשנים או בשלשה מקומות ולכך אינו צריך ליישב כולי האי:
<b>ג</b> (טו) רש"י למוד היה אותו שבט להיות נמנה מן הבטן. הדרשה תדרש ולפי פשוטו לפי שנתנה חילוף הבכורים והבכורים נפדים מבן חודש ומעלה נמנו גם הם מבן חדש ומעלה:
<b>פרשת</b> <b>נשא</b>
<b>ד</b> <b>(</b><b>כב</b><b>)</b> <b>רש"י</b> גם הם כמו שצויתיך על בני קהת לראות כמה יש שהגיעו לכלל עבודה פירוש כשתשא את מניינם לראות כמה יש מסעות בני קהת שנמנו דרך חשיבות וברירה מה שאין כן בשאר מנייני השבטים שנמנה השבט דרך ערבוביא כפי מה שהוא אבל שבט לוי עמד כל השבט לצד אחד והובררו מתחלה בני קהת מתוכן כדכ' נשא את ראש בני קהת מתוך בני לוי כבורר אוכל מתוך הפסולת שלא תאמר בני גרשון ובני קהת ובני מררי כל המשפחות הטילו פתקיהן לקלפי בשמות ואח"כ הובררו אלו מתוך אלו דבדרך זה לא הוה חשיבות לאחד מהם ואהא קאי גם דבני גרשון נמי הובררו אחר בני קהת מתוך בני מררי ונשארו בני מררי ממילא בפני עצמו. אבל אין לפר' כפשוטו דא"כ גם הם למה לי הא מפרש קרא בהדיא דנמנו מבן כ' ולמעלה
<b>ו</b> (יח) רש"י לפי ששלמי נזיר היו מתבשלין בעזר' שצריך ליטול הזרוע לאחר שנתבשל. פי' בעזרת נשים ששם היה לשכת העזרה שבה היו מבשלין שלמים ומגלחין את שערם והיו משלחין תחת הדוד שערן והכי תני בהדיא במס' מדות וכן אית' במיימוני רש"י ור"ל דמה שהיו הנזירים מגלחין בלשכה בעזרת נשים דע"כ לאו מקום עבודה כלל היה לפי שהיו צריכין לשלוח שערותיהם תחת הדוד ששלמים מתבשלים בו והשלמים של נזיר צריכים להתבשל בעזרת נשים מה שאין כן בשאר כל השלמים שהיו מתבשלין בכל העיר בבתי הבעלים דחזה ושוק היו מפרישין מהן קודם בישולם בעודן חי אבל איל נזיר שהיה צריך ליטול ממנו הזרוע לאחר שנתבשל ולכך נתבשל בעזרת נשים סמוך לעזרת ישראל שלא יצטרך הכהן לילך לבית הנזיר ולהביא הזרוע לאחר בישול לעזרת ישראל כדי לתנופ' עם הלחם דאינה כשרה אלא בעזר' וכיון דהבישול היה בעזרת נשים הגילוח היה נמי שם כדי שישתלחו השערות תכף לגילוח על האש אשר תחת זבח השלמים. אך תימא דמל' רש"י משמע דאתי לומר נתינת טעם למה היו השערות משתלחין על האש מי מזקיקו לנתינת טעם זה דילמא אפי' אי לא היו מתבשלות בעזרה נמי גזירת הכתוב הוא השער לתת תחת האש אשר תחת זבח השלמים דאשכחן כמה מכפרין שחובותם באיזה דבר בחוץ. וי"ל דרש"י אתי לפרושי ולתרוצי המקרא דלא ליפוק לגמרי מידי פשוטו דכתב וגלח הנזיר פתח אהל מועד ודרשו רבותינו דאתא לאשמועינן שיגלח לאחר שחיטת השלמים ולפי פשוטו ה"ק וגלח כדי לשרף השער בעזרת נשים שהיה לפני פתח אהל מועד ועיקר מצותו של גילוח בשביל זה היה:
<b>ז</b> (א) רש"י כלות משה בצלאל וכל חכם לב עשו המשכן ותלאו הכתוב במשה. מקשים והלא לא תלה רק ההקמה ואותה עשה רק מסה לבדו ומתרצי' משום דלעי' פ' פקודי כתיב הוקם המשכן ופי' רש"י הוקם ממילא מכח הקב"ה ומשה עסק בו כדי שיהא נראה כאלו הקימו וא"כ ע"כ העשיי' שנעשה ע"י בני אדם תלה במשה ואהא קאי רש"י. ואינה מיושב שפיר. דמ"מ הרי עסק בהקמה. אלא י"ל דק' לרש"י דלא הוה צריך למכתב אלא ויהי ביום הוקם המשכן:
(ב) רש"י הם נשיאי המטות שהיו שוטרים עליהם במצרים והיו ממונים עליהם. פי' כיון דכתיב כבר נשיאי ישראל מה צריך למכתב הם נשיאי המטות אלא ר"ל נשיאי המטות אלא שנעשו על ידי המטות והמקלות של נוגשי פרע' שהכו בהם:
<b>פרשת</b> <b>בהעלותך</b>
<b>ח</b> <b>(</b><b>יא</b><b>)</b> <b>רש"י</b> שאף עליהם עבודת הקודש יריעות וקרשים שנראו בבית קדשי הקדשים. תימא במשא בני מררי נמי היו קצת קדשי הקדשים כמו היריעות שנראו רק בצד התחתון בבית קדשי הקדשים. וי"ל דבני גרשון נשאו אותן יריעות וקרשים בכתף כמו שנשאו בני קהת כלים המקודשים וכה"ג חשיב כל מקום עבודת הקדש אבל הקרשים מתוך כובדם אי איפשר היה לבני מררי לשאתם בכתף אלא בעגלות ולהכי לא חשיב להו עבודת הקדש:
<b>י</b> (ו) ותקעתם תרועה שנית ונסעו המחנות. ומה שלא הוזקקו ב' דגלים האחרונים לשום תרועה למסעיהם משום דמשה ואהרן ובניו היו נוסעים עם בני קהת לשמור משמרת קדשי הקדשים במסעיהם. ולכך בנסיעה ב' דגלים הראשונים עדיין היה משה חונה לא היו רשאין ב' דגלים הראשונים ליסע כיון שהמלך היה בחנייה אם לא שנתן להם רשות ע"י תרועה אבל ב' דגלים האחרונים כבר נסעו הקהתים לפניהם כדכתיב בקרא ומשה המלך בתוכם והיו רשאים ליסע אף בלא תרועה:
<b>יא</b> (טו) אם ככה את עושה לי רש"י פי' תשש כחו כנקבה. תימא וכי משום תשש כחו של משה כנקבה כתב לשון נקבה כלפי מעלה ויש לומר דבלשון את רמז תשש כחו של משה כנקבה שהיא רגילה להיות בפחד ובהלה וה"נ היה משה בבהל' ופחד בשביל שהראהו פורענות ומי שהוא בפחד אין בו כח וכשהיה רוצה לגמור דיבורו אתה הפסיק והבליע ההא ואמר את כדרך המדברים בבהלה:
יב (ח) רש"י וא"ת אינו מכיר במעשיו. תימא גדולה מנ"ל לרש"י שכך דיבר להם שדימה אותם לטועים כ"כ שיהא להם הרהור מגונה כלפי מעלה לנביאים גדולים כאהרן ומרים וי"ל קצת דע"כ דעתם היה כך שהרי דימו את משה כמתגאה ומתייהר בדעתו וידוע היה להם שהשכינה שורה רק על העניים דכתי' אשכון את דכא ושפל רוח. וא"כ ע"ש הרהרו כדלעיל והשתא נופל קרא שפיר טפי והאיש משה עניו מאד שהם דמוהו כאלו מתייהר בא הכתוב והעיד שהיה עניו מכל:
<b>פרשת</b> <b>שלח</b>
<b>יג</b> <b>(</b><b>ד</b><b>)</b> <b>רש"י</b> כולם אנשים לשון חשיבות כשרים היו באותה שעה. מקשים והלא פירש רש"י בתר הכי שמשה מתפלל על יהושיע שלא יהא ניסת בעצת מרגלים. אלמא בשעת שנשתלחו הרגיש שרשעים היו ויש לומר דעל כרחך בתרי גווני נשתלחו כדמוכחי קראי בתחלה וישלח אותם ממדבר פארן על פי ה' כולם אנשים וגו' ובסוף כתוב נמי אלה שמות האנשים אשר שלח משה וגו' ויקרא משה וגו'. וישלח אותם משה וגו'. אלא ודאי כך היה הענין בתחלה כשהובררו כשרים היו וצוה להם משה שליחות על פי ה' לראות את הארץ כיצד היתה נוחה ליכבש ונצנץ בהם יצר הרע וחזרו למשה למסור להם סימנים בארץ אם טובה ואם רעה ואת העם החזק הוא הרפה והכרכים אם מבצרים והרגיש משה שכונתם לרעה דמה להם לחקור יותר ממה שנצטוו ואח"כ פירש שמותם כדדרשינן במסכת סוטה דכל שמות הללו על שם מעשיהם הרעים ולכך כתב ואלה שמות האנשים אשר שלח משה ויקרא משה יהושיע כשהרגיש בהם יצרם הרע התפלל על יהושע ולכך כתב וישלח אותם משה כלו' שליחות בע"א לחקור את הארץ מה היא ומה טיבה ולפי ששמע משם לבקשתם נכתב על שמו כאלו הוא שלח לחקור את כל זאת וע"כ בגוף השליחות צריכא נמי לומר הכי שהרי במשנה תורה כתב ותקרבון אלי כלכם ותאמרו נשלחה אנשים וגו'. וכאן כתב כל השליחות על ידי משה:
(כד) רש"י מת"ל בשנים בשני מוטות הא כיצד ח' נטלו אשכול. אינו ר"ל דמוכח ממאי דשני מוטות היו ח' נשאו בה אלא דסברא בעלמא כך כיון דכל אותן נתכוונו להוציא דבה מסתמא כולם נשאו. ורגיל הוא שאשכול אחד הוא כבד ח' (פעמים) כרימון או תאנה אלא אתי רש"י לפרש ע"כ לא תימא לא נשאו האשכול כי אם ב' דהא דכתיב וישאוהו במוט בשנים לפי פשוטו הוא בב' אנשים וקאמר רש"י דע"כ לא קאי בשנים אאנשים דא"כ למה לי בשנים הא מבמוט שמעינן ומסתם הייתי תופס המועט דהיינו שנים אלא ע"כ קאי אבמוט בשני מוטו' נשאוהו ואתי קרא למימר שגדול היה ששני מוטות היו צריכים לו. א"כ הלך אחר הסברא דלעיל:
(לד) ונהי בעינינו כחגבים וכן היינו בעיניהם פירש רש"י שמענו שהיו אומרים נמלים יש בכרם כאנשים. מקשים והלא וכן היינו בעיניהם מוסב על ונהי בעינינו כחגבים א"כ אמאי לא פירש רש"י שמענו שהיו אומרים חגבים יש בכרם כדכתב בקרא. וי"ל כיון דכל גדולי א"י היו גדולים משל ח"ל וא"כ מה ששיערו המרגלים לחגבים כחגבים דח"ל שהיו קטנים מאד מחגבים דא"י לכך תפס רש"י בריה קטנה שבא"י כגון נמלה ואפשר גדולה היתה כחגבים של חוץ לארץ. בשם מהר"ר אהרן הקדוש ז"ל:
<b>טו</b> (כא) רש"י לפי שנאמר ראשית שומע אני ראשונה שבעיסו' ת"ל מראשית. ולא ק' א"כ ליכתב כבר מראשית ושמעינן שפיר דלא ראשונה שבעיסות קאמר מדכתיב מראשית ושמעינן שלא יאכל קודם שיפרוש מדלא כתיב מעריסותיכם בלא ראשית וי"ל דלעולם ה"א דווקא ראשונה שבעיסות ואותו עיסה דווקא מקצת ולהכי איצטריך למכתב מראשית עריסותיכם דאי הוי כתב מעריסותיכם הוי משמע כל העיסה ואי הוה כתב ראשי' ה"א כל עיסה ראשונה לכך כתב קרא יתירא דפיר' ראשית היא קודם שתאכל ממנו ולא ראשונה שבעיסות דאל"כ הוו הנך ראשית ומראשית סתרי אהדדי:
<b>פרשת</b> <b>קרח</b>
<b>טז</b> <b>(</b><b>יד</b><b>)</b> <b>רש"י</b> אף לא אל ארץ זבת חלב ודבש הביאותנו ותתן לנו וגו'. אמרת אעלה אתכם מעני מצרים אל ארץ זבת חלב ודבש משם הוצאתנו ואף לא אל ארץ זבת חלב ודבש הביאותנו. ותימא לפ"ז אמאי לא ערבינהו קרא כיון דחד טעמא הוא שהיו מתלוננים שהעלה אותם מארץ זבת חלב ודבש כדכתיב ואף לא אל ארץ זבת חלב ודבש הביאותנו ותתן לנו נחלת שדה וכרם כי תשתרר וגו'. והיה לו לכתוב המעט כי העליתנו מאזח"ו ולא הביאותנו אל ארץ זבת חלב ודבש. וי"ל דלעולם חד טענה הוא כדמשמע לשון המקרא וכדפירש רש"י והא דחלקינהו קרא אתיא לאשמעינן דתלונה יתרה הוה להו לדתן ולאבירם, וכן אמרו את"ל שאין לנו שום מחסור כאן אדרבה יש לנו מזונותינו בלא טורח מ"מ אם הביאותנו אל אזח"ו ותתן לנו נחלת שדה וכרם לא היינו מתקנאים בכהנים ולוים בשביל גדולתם כי היה לנו מעלה כנגדם שאנחנו חולקים בנחלת הארץ והם אין להם חלק ונחלה אבל עכשיו כאן כולנו שוין בהספקתנו הם כמונו ואעפ"כ יש להם שררה וגדולה עלינו:
<b>יח</b> (יח) ואת שם אהרן תכתוב על מטה לוי. מקשים מה תיקון היה בזה שלא יעוררו על הכהנים עדיין יאמרו שאר שבט לוי אלו נכתב אחד משמותינו על מטה לוי היה פורח גם כן משום דכל השבט מקודש וי"ל דכל מחלוקות קרח וכל שבטו כבר נסתלקו בשרפת המקטירים הקטורת ונתנסה שאין ראוי לכהונה אלא אהרן, ועדיין היה ערעור מן שאר שבטים על שבט לוי כולו בשביל שהקריב משה לעבוד עבודת המקום ואמרו שמשה עשה זאת מדעתו בשביל כבוד אבותיו ושבט ראובן התחיל בעירעור זה מפני הבכורה ואפשר ע"י כך באו ג"כ שבט יהודה לערער משום המלכות וג"כ שבט יוסף, לפי שלו נתנה בכורה וע"י כך באו כל השבטים ונתנסה זה במטות:
<b>פרשת</b> <b>חקת</b>
<b>יט</b> <b>(</b><b>ב</b><b>)</b> <b>רש"י</b> לעולם היא נקראת על שמך פרה שעשה, משה במדבר. פי' כל הפרות העשויות לדורות יקרא על שמך שכלם צריכים לאפר, פרה של משה שהיה נתון בהר המשחה לדורות כדפירש רש"י:
<b>כ</b> (א) מה קרבנות מכפרים אף מיתת צדיקים מכפרת. כלומר פרה לא היתה קרבן גמור שהרי לא קרבה לגבי מזבח ומכפרת גם מיתת צדיקים אע"ג שאינה קרבן מכפרה לכך לא סמך מיתת מרים לפרשת כל הקרבנות בפרשת פנחס:
(ח) רש"י מכאן שחס הקב"ה על ממונם של ישראל ואע"ג דאנהו קאמרי אנחנו ובעירנו וא"כ הוצרך להשיב כך מ"מ דייק מדכתיב והשקית את העדה ולא כתב ותשת העדה שהרי לא היה צריכה להשקות בני אדם אע"כ על הבהמה ציוה להשקותם כי מעצמם לא היו יכולין לשתות ממעיין:
(טז) רש"י מכאן שהאבות מצטערין בקבר על צרת בנים. תימה מנ"ל דילמא אמת כך היה שהם ואבותיהם היו משועבדים והרעו להם המצרים וי"ל מדלא כתיב וירעו המצרים לאבותינו ולנו דהוה כסדר וכת' לאבותינו לבסוף משמע דמלתא אחריתא הוא דלא מענין הרעה דקמייתא:
(יז) רש"י אע"פ שיש בידינו מן לאכול ומים לשתות לא נשתה אלא נקנה מכם אוכל ומים. תימה אמאי לא רימז אאוכל כמו אמים דהא ע"כ אוכל נמי בקשו מהם כדכתיב קרא בהדיא בפרשת ואלה הדברים אוכל תשברו מאתם וי"ל דמים הוא עיקר רבותא שבקשו לקנות אע"פ שהיו בידם ובלאו הכי אין דרך לקנות מים כמו שקינן ירמיה מימינו בכסף שתינו ולכך רמזה התורה הכא טפי:
<b>פרשת</b> <b>בלק</b>
<b>כב</b> <b>(</b><b>ד</b><b>)</b> <b>ויאמר</b> מואב אל זקני מדין. לפי שלמואב לא מצינו רק מלך אחד ולמדין היו מלכים כתיב בלשון יחיד גבי מואב וזקני מדין בלשון רבים כלומר יועצי כל המלכים:
(כב) ויחר אף אלהים כי הולך הוא אע"ג שהתיר לו כבר. יש ליישבו על דרך הפשט ובסברה דעלמא לפי שאמר לו קום לך אתם ר"ל בקומה זקופה רוכב על סוס כדי שלא תהא זילותא כלפי מעלה שתשרה שכינתו על השפלים והוא מיהר וחיבש אתונו שהיא בריה נמוכה והרוכב עליה נראה כאילו הוא הולך ברגליו וראיה לדברי שהרי פי' רש"י מדברי רבותינו ששרי מואב תמהו עליו שלא רכב על סוס:
(כו) רש"י סימני אבות הראה לו. וי"ל דקראי נמי מרמזים אג' אבות בתחלה בעמידת המלאך כתיב ותט האתון מן הדרך ותלך בשדה אלמא במקום הר עמד והיינו כנגד אברהם שקראו למקדש הר דכתיב בהר ה' יראה והמלאך היה עומד ג"כ במקום גבוה שהיה קל לנטות ממנו ונטתה מן ההר ותלך בשדה ובעמידה שניה כתי' גדר מזה וגדר מזה והיינו כנגד יצחק שקראו לבית המקדש שדה כדכתיב ויצא יצחק לשוח בשדה. ודרך השדות שהן גדורין מזה ומזה. וכן כרמים דהכל אחד הוא ובעמידה שלישית כתיב ויעמוד במקום צר דהיינו יעקב שקרא לביה"מ בית שהוא צר מכותליו דכתיב יהיה בית אלהים והכי נמצא בהדי' במדרש רבותינו שהאבות קראו לבית המקדש כסדר הזה כמו שכל אחד ואחד מן האבות צמצם השכינה למקום המיוחד וכנס יותר משלפניו כך המלאך דחק את בלעם למקום צר בפעם אחר יותר:
(כד) וקרק' כל בני שת בנו של אדם הראשון. דהיינו כל, האומות ונק' שת טפי מקין אע"ג שגם הוא הוליד תולדות משום דכולם נטבעו ולא נשאר כ"א נח שהיה מבני שת ולא תק' דא"כ לכתוב כל בני נח וי"ל משום דדרשו רבותינו למה נקרא שת שממנו הוששת עולם ולכך תולה כל האומות בו נמי. ואל תתמה דדרשינן שמו וקרא מפרש בהדיא למה נקרא שמו כך דה"נ אשכחן בפ"ק דברכו' דדריש שמו, של ראובן בע"א שדרשו קרא:
<b>פרשת</b> <b>פנחס</b>
<b>כה</b> <b>(</b><b>יא</b><b>)</b> <b>רש"י</b> בא הכתו' ויחסו. ואע"ג דאורחי' דקרא הכי כמו בצלאל בן אורי בן חור וכמו כן בן חפר בן גלעד אלא משום דבפ' ראשונה נאמר בסמוך ויחסו בשעת מעשה לא הוה צריך ליחסו הכא. אלא בא הקב"ה וייחסו מפיהו להודיעו שבחו:
<b>כו</b> (ה) רש"י לפיכך הטיל הקב"ה שמו עליהם ה' מצד זה ויו"ד מצד זה. מדשני קרא בימנה שלא כתב עליו הימנה שמעינן דע"כ לאו ארחי' דקרא כתיב הכא. כמו העמלקי וכמו הכנעני וכאלה רבים. אלא משום הייחוס כתב הכא הכי:
(טו) רש"י ומבני יצהר לא נמנו כאן אלא משפח' הקרחי ורביעי לא ידעתי מה היא. פי' דמשפחת עמרם ליכא למיחשבי' חסר הכא שהרי כתיב הכא ושם אשת עמרם יוכבד. וקא חשיב אהרן ומשה שהם כל זרעו אבל משפח' יצהר חשיב דמחסרי' ואע"ג דחשיב משפחת קרח במקומו כיון דשביק יצהר דהוי אב לקרח ודור ג' ללוי כמו אינך לבני וחברון וכתי' קרח במקומו ע"כ אתא לאשמעינן דהוי חסר משפחות שכבר היו חיין בני נפג וזכרי שהוא אחי קרח במנין הראשון ובמנין זה כבר נעדרו ולא נשאר רק משפחות קרח:
<b>כח</b> (י) גבי עולת שבת בשבתו ועולת חדש בחדשו פי' רש"י דאתא ללמדנו שאם עבר יומו בטל קרבנו. אין להק' מ"ש גבי רגלים דלא מיעט קרא כה"ג דפשיטא דאם לא הקריבו בפסח שלא יקריבו בשבועות תשלומין לפסח אע"ג דשוין הם בקרבנותיהם מכל מקום תרי שמות נינהו אבל שבתות ור"ח דכולהו חד שמא נינהו סד"א שיקרב בשביל תשלומי ראשון קמ"ל
<b>פרשת</b> <b>מטות</b>
<b>ל</b> <b>(</b><b>ו</b><b>)</b> <b>רש"י</b> במה הכ' מדבר באשה שנדרה בנזיר. מקשי' והלא בנערה גבי אביה איירינן בהאי קרא ואמאי נקט רש"י אשה לגבי בעלה בהאי דרשא וי"ל דגבי נערה לא שייך למימר וה' יסלח לה משום דב"ד של מעלה אין מענישין אלא לאחר כ' שנים וא"כ הך דרשא דהיא לא ידעה בהפרה ע"כ לאשה לגבי בעלה שייכא דמשכחת לה בגדולה בת כ'. אבל בנדרה בנעוריה נמי לפי פשיטי' דקרא וה' יסלח לה ר"ל לפי שהיא עוברת על נדרה שנדרה אף על גב שהתירה התורה ע"י הפרה היינו משום שאינה ברשות עצמה והאב או הבעל מפירים בעינוי נפש משום מלאכתה שהיא משועבדת להם. ולפי טעם זה משכחת שפיר דשיכ' סליחה בנערה כגון שנדרה שלא לאכול בשר כ' שנים והפר לה האב כל הנדר דהשתא נמי נדרה היה מגיע לאחר כ' שנים והיא עוברת בהן על נדרה מ"מ דרשה דלא ידעה בהפרה לא שכיחא כלל בנערה בענין זה שצריכ' סליחה דאיך יתכן שלא תשמע ותדע בהפרה בימי נערות עד לאחר כ' שנים אלא שצריך לדקדק במסכ' נדרים אם יכול האב להפר כל נדריה אפילו לאותם ימים שלאחר שיצאה מרשותו הואיל ומפר לה להבא ואינו עוקר הנדר מעיקרו לא מצינו נדר שהותר כן:
<b>לא</b> (ד) רש"י לכל מטות ישראל לרבות שבט לוי. ומק' והלא א"כ הוי י"ג אלפי' וי"ל דשבט אפרים לא שלח מהם לצבא כלל לפי שמיתת משה תלויה היתה בנקמ' זו היו יראי' שמא יהיו נחשדין שמזרזין למלחמה זו כדי שיעדר משה ויעמוד יהושיע תחתיו שהיה משבטם ולכך עמדו בני לוי במקומם להודיע זרזותם לנקמות ה' שאף על פי שמשה, משבטם היה ויעדר מהם ע"י נקמה זו לא נמנעו וי"מ בהיפוך ולגנאי דשבט אפרים לא נמסרו בע"כ אלא ברצונם ומנין י"ב אלף אוימסרו קאי ולא יתיישב שפיר:
(יז) רש"י איני יודע וכל אשה יודעת איש אם להרוג. מק' איך נוכל לטעות כך דא"כ למה לי כל הטף בנשים נילף מק"ו מגדולים וי"ל דאי לא הוי כתיב הרגו משמעות הכתוב היה מוכיח למדרש וכל אשה למטה דכיון דכת' קרא קמ' הן הנה וגו' ושביק לנשים ומתחיל הרגו כל זכר משמע דוכל אאשה קאי למטה וכיון דע"כ למטה קאי היינו מהפכין הסבר' ונימא דאי הוה כתי' וכל אשה יודעת איש לחודי' ה"א דר"ל ראוי ליבעל קאמר ומש"ה החיו לפי שהית' ראוייה להחטיא את ישראל ולא הכשילו את ישראל אבל טף דאין ראויין אין להן זכות להחיותם ואין להקשות היא גופה קשה אמאי מתחיל בכל זכר וי"ל דע"כ צריך מעת' איזו טעם מכל מקום אינו ברור והוי טעינה קצת ליישב אמאי לא כתב רק הרוגו לבד דע"כ צריך לכתוב הרוגו גבי זכר וראיה דשביק נשים ומתחיל ביה:
<b>פרשת</b> <b>מסעי</b>
<b>לג</b> <b>(</b><b>לח</b><b>)</b> <b>בשנת</b> הארבעים וגו' עד חדש החמישי באחד לחדש. תימ' דבמקום שנכתב עיקר מיתתו של אהרן לא נכתב באיזה חדש ובאיזה יום היתה גויעתו ותו דבכל הצדיקים אברהם יצחק ויעקב ומשה לא נכתב באיזו יום גועו. וי"ל משום דכת' הכא וישמע הכנעני. ופי' רש"י דכאן לימדך דמיתת אהרן הוא השמוע' שנסתלקו ענני כבוד וכסבור נתנה רשו' להלחם ורמז נמי כאן שבשביל כך רצה להלחם לפי שהיה בחדש אב בתחלתו ובאותו חדש ריע מזליה דישראל כדאיתא בפ' בתרא דתעני' לשתמיט מיניה מירח דאב ר"ל עד לאחר תשעה באב מסתמא:
<b>לד</b> (יז) ואלה שמות האנשים וגומ' גבי יהודא ושמעון ובנימין לא כתיב נשיאים י"ל דגבי יהודא לא אצטריכא דשבט מלכות היה ושמעון לא העמיד משבטו לא שופט ולא מלך מעולם כדאיתא פר' שני דסוכה לכך החסיר ממנו נשיא ובנימין כבר היה מובטח להעמיד מלכים כדכתיב ומלכים מחלציך יצאו ועדין לא נולד בנימן ואותה הבטחה על שאול ומפיבושת היתה כדאיתא בסנהדרין ולכך לא הוצרך לכתוב גם כן נשיא גבי בני יוסף:
(כג) למטה בני מנשה בכל המקרא כשהוא כותב השבטים לענין ביאת או נחלת הארץ מייחסי' מנשה על יוסף משום דיוסף חיבב הארץ ושבט מנשה חיבבו הארץ כדפי' רש"י בפרשת פנחס לכך הכא ובפרשת שלח לך מייחס מנשה על יוסף משום דהנך מינויים לצורך הארץ היו, ובפרשת פנחס נמי כתיב מנשה ברישא לבני יוסף במנין בני יוסף למשפחת מנשה ואפרים אבל בפרשת נשא כתיב אפרים ברישא דלא רמיזא התם מענייני הארץ:
<b>פרשת</b> <b>דברים</b>
<b>א</b> <b>(</b><b>ג</b><b>)</b> <b>רש"י</b> שלא יהא מוכיחו וחוזר ומוכיחו. אף על גב דשפיר דמי למיעבד הכי כדכתיב הוכח תוכיח את עמיתך ודרשו רבותינו אפילו מאה פעמי' מכל מקום מי שמוכיח את חברו שלא בסמוך למיתה אינו מוכיח בגמר תוכחה כי סבור הוא מה שמשייר עתה בתוכחתו אפשר להשלים בפעם אחרת ולפעמים תטרף לו השעה ונשאר בלי גמר תוכחה אבל המוכיח בשעת מיתה אינו מצפה עוד לתוכחה אחרת ולכך גומר תוכחתו כראוי:
(טו) רש"י נכנס אחרון ויצא ראשון. פי' נכנס אחרון לבית המדרש שכולם צריכים להמתין מלישב איש על מקומו ולהתחיל ולדרוש עד שבא הוא. וכי האי גוונא אינו מטריחן לקום מפניו ואינו מפסיע על ראשי עם קדושים ויצא ראשון פירש כשהוא יוצא כולם יוצאים ומפסיקין מלדרוש עוד היום:
(כג) שנים עשר אנשים איש אחד לשבט רש"י מלמד ששבט לוי לא היה עמהם, פה מדקדוק רש"י בלשונו שלא כתב מלמד דבני לוי לא שלחו דהא ודאי הוי שמעינן מקרא דפרשת שלח לך שהוזכרו שם כל השבטים ושבט לוי לא נזכר אלא אתי לאשמעינן הכא בקרא יתירה דלא ה"ל למכתב אלא איש אחד לשבט דהכא ובפרשת שלח לך לא כתב מניינם שמעינן שבקשו בני ישראל מבני לוי להיות עמהם בעצה בשלוח מרגלים ומיאנו בני לוי וזה היה שבח גדול להם שמן הדין היה להסית עם בני ישראל לפי שהיו צריכים לכנוס עמהם בסכנת מלחמה בכיבוש הארץ ולא היה להם חלק ונחלה בארץ ואפילו הכי מיאנו לשלוח כי סמכו בהבטחות הקב"ה:
<b>ב</b> (ז) ידע לכתך תרגום אונקלוס ספק צריכים לך במהכך ית מדברא. לפי זה פי' של ידע כפי' של וידע אלהים כלומר השגיח אל לכתם שלא יחסרו כלום בדרך ולא רצה אונקלוס לפרשו לפי פשוטו דאם כן היה הכרח שישהו בערבה מ' שנה ועיין במיימוני בספר המדע:
(כט) כאשר עשו לי בני עשו והמואבים. רש"י לא לעבור דרך ארצם אלא לענין מכר אוכל ומים. תימ' והלא הכתוב מעיד על עמון ומואב שלא קדמו בלחם ובמים וא"ל לצדדי' כתב קרא דעמוני' לא קדמו ומואבים שכרו את בלעם, דהא אמרינן בפרק חלק גדולה לגימא שריחק' שתי משפחות דהיינו עמון ומואב כדאיתא בהדיא התם ויש לומר רש"י אינו ר"ל לענין מכר אוכל ומים אלא גבי בני עשו. ומואבים דהכתוב מדמה להם ראו דאדומים מיאנו להעבירם בארצם אף המואבים עשו כן כך פירש רש"י לעיל פרשת חקת דיפחא פי' וגם אל מלך מואב וגומר ומשה רמז כאן כך פירש לי מורי דודי הקדוש מהר"א ז"ל:
<b>פרשת</b> <b>ואתחנן</b>
<b>ג</b> <b>כט</b> <b>ונשב</b> בגיא וגומר ונצמדתם לבעל פעור גומ' עד ואני לא זכיתי למחול לי. תימא למה הזכיר עון זה שנמחל להם טפי מכמה עונות שנמחלו להם ועוד תקשה מה שייך האי קרא הכא. ולפי פשוטו היה לתרץ קצת לפי שהיה העון קרוב שעשו ונמחל להם הזכירו כמו שזכר אחרי כן עיניכם הרואות גומר. ועי"ל לפי שמשה נקבר מול בית פעור וכדכתיב בפ' וזאת הברכה. ופירש רש"י התם שמוכן קברו לשם שיכפר על מעשה פעור והוא על עצמו לא זכה למחול מה שאין לומר כן במחילת שאר עונות:
<b>ד</b> (ב) לא תוסיפו פירש רש"י כגון ה' פרשיות בתפילין וה' מינין בלולב. אזהרה זו שייכ' שפירש הכא גבי מה שהזכי' מעשה פעור כדמסיים האי קרא עיניכם הרואות את כל אשר עשה ה' לבעל פעור ומשום דרז"ל אמרו הפוער לפעור אפילו אם הוא מתכוין לבזות' חייב משום דבכך היא עבודת' אע"ג דבשאר עבודה מצוה לגנות ולבזות ואם כן יש ליזהר מלהוסיף גם כן על שאר מצות אע"ג שמתכוין לטובה אולי גורע הוא בתוספותיו כמו שזה הפוער נתחייב בתוספת שהתורה לא ציותה לבזות אלא אותן שעבודתן דרך כבוד והוא מוסיף להבזות גם כן את פעור ואינו מתכוון כלל לעובדה בביזוי זה כי אם להתלוצץ עליה ולגנותה ואפילו הכי חייב:
(יט) אשר חלק ה' לכל העמים וגו' ואתכם לקח עד אשר לקח להיות לו לעם נחלה. מכאן סמך לדברי רז"ל אין מזל לישראל והכי פירש המקרא השמש והירא וכל צבא השמים חלק לכל העמים להיות האומות נמסרים ביד המזלות והכוכבים להנהיגם ואתכם לקח הי מכור הברזל ממצרים כלומר בשינוי טבע להפך הגלגלים שהוא ענין פלא ונמנע כמו שכתב מכור הברזל להיות לו לעם נחלה כלומר להיות לו לעם נחלה ולהנהיגם בכבודו ובעצמו ולא יהיו נמסרים ביד המזלות כאשר הנהיג עמכם ביציאת מצרים ורש"י פירש אשר חלק בדרך אחרת בשתי פנים ודברי תורה כפטיש יפוצץ סלע
<b>ה</b> (טו) וזכרת כי עבד היית במצרים ויפדך וגו' על כן צוך את יום השבת. ותימא אמאי הזכיר פדייה במצוה זו יתר מבשאר וי"ל משום דידע דהוקשה עליהם מאד לקבל שביתת מלאכה כדאשכחן גבי מעשה דפורים שהיה נס חביב מאד ואמרי' במס' מגילה שמרדכי ואסתר כתבו לקבל עליהם את ימי הפורי' לימים טובים ומיאנו ולא רצו לקבלם אלא לימי משתה ושמחה והכי מוכיח קרא בהדי' וכל שכן שביתת שבת דחמיר טפי ולכך הזכיר להם העבדות כלומר מי, שפודה העבד מן השבי כל מלאכתו שלו ואם יאמר לו הרב לעבד תשבות ממלאכה מן הדין הוא שישמע לו שהרי אינו משועבד לעשות מלאכה כי אם לו:
<b>פרשת</b> <b>עקב</b>
<b>ז</b> <b>(</b><b>יב</b><b>)</b> <b>רש"י</b> המצות הקלות שאדם דש בעקביו תשמעון. הא דדריש רש"י האי עקב טפי מכמה עקב שבתור' בהאי פרש' גופה עקב לא תשמעון עקב אשר שמע אברהם עקב היתה גבי כלב דכל הני לשון בשביל הן ולא דריש להו מידי וי"ל דלאו לישנא דעקב מזקיקו להך דרשא אלא דקשיא לי' אמאי כת' קרא הכא תשמעון הא בקרא דלעיל כתב אשר אנכי מצוך היום לעשותו ה"ל למכתב עקב תשמרו ותעשו וזה מיישב רש"י דלשון שמועה כתובה על מצות קלות שאדם דש בעקביו שבשמיעה כלומר בקבלתן כן אפשר לקיימן בקל וכת' אחר כך ושמרתם ועשיתם רוצה לומר מצות אמורות שצריכות אזהרה בשמירה ועשייה וכיון דמצי רש"י ליישב בלשון עקב לפי הוכחות המקרא דריש ליה רש"י הכא למכתב לשון עקב ולא לשון למען כמו ברוב התורה:
<b>ח</b> (ד) רש"י כדרך המהלכים יחפים שרגליהם נפוחים. מקשים והא כתיב בפרשת כי תבא ונעלך לא בלתה מעל רגלך ויש לומר קצת דודאי מה שהי' סביב הרגל וסביב האי סתוירא לא בלתה כי לא השליט המקום ב"ה בהא ענין הרקבון אלא מה שתחת כפות הרגלים שמתקרע מחמת הדריסה נוכל לומר שלא רצה הקב"ה להגן נגד זה תדע שהרי ממציא רש"י טעם למה לא בלו שמלותיהם לפי שהיה ענני כבוד דמגהצי אותן ולא ר"ל שבדרך נס וגבורת הקב"ה היתה:
<b>י</b> (ו) רש"י ממוסרה להר ההר ח' מסעות, תימ' דלא תמצא רק ז' וכן קשה לעיל בפרשת מסעי דחשיב כ' מסעות מרתמה עד הר ההר ולא תמצא רק י"ט וי"ל בדוחק דמדבר צין היא קדש (מסעי ל"ג ל"ו) תרי מסעות היו ותדע מדלא כתיב לעיל בפרשת שלח ויחנו במדבר פארן הי' רתמה דחד מקו' הוא כדפרש"י לעיל פרשת בהעלותך וכתב ויחנו במדבר פארן והכא כת' ויחנו ברתמה הכא נמי לא ה"ל למכתב הכא אלא ויחנו בקדש כדכתיב נמי בתריה ויסעו מקדש אע"כ תרי מסעות היו ואפשר דלא היה מסע גמורה לכך קיצר הכתוב:
יא (י) רש"י יכול בגנותה הכתוב מדבר כו'. וא"כ היה צריך לפרש כן דקראי לפרש לגנות הארץ מצרים נשקית ברגל וזה לשבח דנמוכה ומישור היתה והיא בקל להשקותה ברגל אבל א"י שהיו בה הרבה הרים אינה נשקית ברגל וגם אין, ההשקה מועלת כ"כ בהרים שהמים נוזלים מהם דאפילו במטר אינה מספיק' כדאמרי' במסכת תענית תלגא לטורא ודרך המטר להיות פעמים רבות נעצר וגם מה שה' דורש אותה תמיד היינו מפרשי' שמשגיח על מעשה יושביה כדי למרק עונותיהם ועצר את השמים כדי שיהיו חוזרין בתשובה כדדרשינן פ' קמא דתענית שמל קשיותיה' של ישראל וזה לא הי' לשבח לצורך עולם הוה:
(יג) רש"י אזהרה ליחיד אזהרה לציבור. בזה יתיישב נמי אמאי לא כת' הכא בכל מאודכם כדלעיל משו' דלעיל מצינו למימר יש לך אדם שממונו חביב עליו יותר מגופו כדפי' רש"י לעיל והכי דרשינן פר' כל שעה דלכך נאמר ובכל מאודך אבל גבי צבור אינו מצוי כלל שכל הצבור או רוב יהא ממונן חביב עליהן יותר מגופן ואפי' לאידך דרשה דדרשינן לעיל דמובכל מאודך שמעינן כל מדה ומדה ההיא דרשינן מדלא כתב ממונך או רכושך אבל מכל מקום אין מקרא יוצא מידי פשוטו וגו' דקרא מיותר ליש לך אדם:
<b>פרשת</b> <b>ראה</b> <b>(</b>כו
<b>)</b> <b>את</b> הברכה אשר תשמעו ולא כתי' אם תשמעו. אע"פ שפי' כך הוא כדפי' רש"י ע"מ שתשמעו לי בשביל שתשמעו לי והוי פי' דהאי אשר כמו אשר הבאשתם את ריחנו בפרשת שמות דפי' גם כן בשביל מ"מ בשביל חיבתם של ישראל כתיב הקללה בלשון תנאי והברכה בלשון ודאי תשמעו ותשיגו את הברכה:
<b>יב</b> (כב) רש"י אי מה צבי ואיל חלבו מותר תלמוד לומר אך. אין להקשות אם כן לא לכתוב כלל כאשר יאכל הצבי דלמאי הילכתא איתקש הכא בשר תאוה לצבי ואיל דאדרבה חלוקים הם בזרוע והלחיים והקיבה דבשר תאוה חייב וזה פטור. ויש לומר דאתי לאורוי דבמדבר אף על גב דנאסר להן בשר תאוה צבי ואיל אשתרו דדוקא בהמה דחזי לקרבן איתסר להו והכי פי' המקרא כאשר יאכל עתה במדבר צבי ואיל בתאוה כך תאכלו הבהמה כשתכנסו לארץ כך מפרש בפר' קמא דחולין ובפירוש רש"י שם והשתא אתי שפיר דלעיל דאתקשו פסולי המוקדשין לצבי ואיל לא כתיב מיעוטא דחלבם אסור אף על גב דלא מצינן למילף מינייהו דמה לחולין שכן חייב במתנות מכל מקום כיון דאית לן לאקושי למילתא אחרית' למתנו' לא פלגינן להו לפסולי המוקדשין מחולין אבל הכא דלית לן שום היקש אחרינא אפילו אי לא כתב מיעוט לעיל גבי פסולי המוקדשין הוה דרשינן גבי חולין היקשא:
(ל) רש"י אלא להזהירך ללמדך עד כמה צריך להתחזק במצוה. כלומר לפי שיצר הרע מסיתך תמיד להעבירך על דת קונך ולכך אפי' מצות הקלות צריכין אזהרה וחזוק כל שכן אותן הקשים לשמור כגון גזל ועריו' שנפשו של אדם מחמדתן:
<b>יג</b> (ט) רש"י לפי שנאמר עזוב תעזוב. תימא מה שייך האי קרא למחילה דרש"י פי' לעיל בפ' משפטי' תעזוב לשון עזרה הוא כמו עצור ועזוב ויש לומר דהת' פירש רש"י לפי פשוטו והכא במדרש רבותינו רמז לתרגו' אונקלוס דתרגם לעיל משבק תשבק מאי דבלבך עלוי' והיינו לשון מחילה ולפי פשוטו נמי יתיישב כלומר לפי שנאמר עזוב תעזוב וצות' תורה שלא לזכור לו השנא' אבל לזה צריך אתה לזכור לו השנאה:
<b>פרשת</b> <b>שופטים</b>
<b>יז</b> <b>(</b><b>כ</b><b>)</b> <b>רש"י</b> אש' לא צויתי פי' לעבוד בשביל כבודי כדרך העול' שמכבדים את שמשי המלך בשביל כבוד המלך אבל אינו ר"ל לעבדו ממש לשם אלהו' דהא פשיטא דלא צוה המקום כך:
(יז) וכסף וזהב לא ירבה לו. הכא לא פריש קרא אמאי לא ירבה לו כמו שפי' על הסוסי' ועל נשים משום דנפש אדם נבהל להן ביותר מכל תאות לב כדאמר רוב בגזל ומיעוט בעריו' לכך כתבה תורה בדרך גזרת המלך כדי שלא יורו היתר מתוך הטעם שהרי אפי' אינך שני דברים נכשל בהן אדם גדול שלמה המלך ע"ה וצדד היתרים מתוך הטעמים כדאית' בתלמוד:
<b>יח</b> (א) רש"י כל בין בעלי מומין בין תמימי'. איצטריך לרבות בעלי מומין שלא יהא להם חלק ונחלה אע"ג דחולקים הם בקדשי' כדפירש"י לעיל בפ' צו דאתרבו מכל דבר מ"מ סד"א שיהא להם חלק ונחל' לפי שקדשי הגבול יש לבעלי' טובת הנאה בהם לתת לכל כהן שירצה וברוב היו נותנין לאותן כהנים שמקריבין ומכפרים בעדם דהיינו תמימין ונמצאו מיעוט מקדשי גבול שהוא עיקר פרנס' הכהנים לא הגיע לבעלי מומין לפיכך יהא להם חלק ונחלה אתא קרא ומיעטינהו:
(ב) ונחלת חמשה. ר"ת מפרשו ה' אחים מן האם, ראובן שמעון יהודה יששכר זבולן הואיל ומאם אחת צריך מיעוט טפי:
<b>יט</b> (כ) הנשארים ישמעו רש"י מלמד שצריך הכרזה בב"ד. אבל להיות ממתין להם עד הרגל כמו גבי זקן ממרא לא משמע מהאי קרא מדלא כתיב וכל העם ישמעו ויראו כדכתיב לעיל גבי זקן ממרא דהוא משמע במקום שכל ישראל שם יחד:
<b>כ</b> (יט) האדם וגו'. בסמ"ג בשם רשב"ם פי' דכי דהכא לשון אלא הוא ויתיישב המקרא כן. ור"ל לא תכרות עצה אלא עץ השדה שהוא האדם מפניך במצור כלומר שיוכלו האויבים לעשות תחתיו או אחריו מארב או מגן וצנה כנגדך אותו עץ תוכל לכרותו דבל תשחית דגופא עדיף כדאיתא במס' שבת בפ' מפנין ובמס' ב"ק מוכח נמי היכא דיש הנאה בקציצתו יותר מבפירותיה דשרי למקצייה:
<b>פרשת</b> <b>תצא</b>
<b>כא</b> <b>(</b><b>יז</b><b>)</b> <b>פי</b> שנים. פירש"י שני אחים, ומורי הקדוש אמר לי שהוא מלשון כפי עבודתו שהוא מתפרש נמי כנגד שעור עבודתו וכן לפיהן ישיב גאולתו י"ל על דרך זה:
(כא) וכל ישראל ישמעו. רש"י מכאן שצריך הכרזה בב"ד כאן אי איפשר לו' שממתינין עד הרגל כדדרשינן גבי זקן ממרא ואע"ג דה"נ כתב וכל ישראל ישמעו משום דברישי' דקרא כתיב ורגמוהו כל אנשי עירו ואי אפשר לדרש במעמד כל אנשי עירו ולעולם ממיתין אותו ברגל בירושלים דהכי פי' לקמן גבי נערה המאורסה כל אנשי עירו במעמד כל אנשי עירו ואי בירושלים ממיתין אותו כדי לפרסם הדבר מה צריך למעמד אנשי עירו הלא כל ישראל ישמעו ויראו כתיב בדבר:
<b>כב</b> (כב) רש"י גם הבאים מאחוריהם אין לפרש דאתא לרבות שלא כדרכו דממשכבי אשה אתרבאי. ותו ה"ל למכתב מאחורם בלשון יחיד אלא ר"ל הבאים מאחוריהם אחור כנגד אחור כדרך שהכלבים נקשרים ואשכחן נמי במסכת סנהדרין דאיפשר שיהא רובע איש בעצמו במשכב זכור כ"ש באשה שהוא אפשר באבר חי ואיצטריך לרבוי דלא תימא דהוה מעשה חדודין:
<b>כג</b> (יט) לא תביא אתנן זונה ומחיר כלב. הני תרי מילי חילופי עזי פנים וחציפי אינון דכלב עז בחיות והחיות עזין יותר מבהמות כדחזינן ואפ"ה הכלב עז שבהן וכתב מצח אשה זונה היה לך ופסל הכתוב את חלופיהם לקרבן ואהא סמכו רבותינו לשנות במשנתנו עז, פנים לגיהנם כו' יהי רצון מלפני ה' אלהינו ואלהי אבותינו שיבנה בית המקדש במהרה בימינו כלומר ואז יהא ניכר גריעותם דעזי פנים כי חלופיהם יפסלו להקרבה:
<b>כה</b> (ב) לפניו כדי רשעתו ולאחריו כדי שתים. משמע בגמרא דבי"ג היה יוצא מכדי רשעתו אלא שהתורה קנסתו עוד בכפלים. ושמעתי מאדוני מורי הקדוש ז"ל ששמע שהשיעור הוא לפי מספר השנים כי בן י"ג שנים בר עונשין הוא בב"ד של מטה אבל בב"ד של מעלה אין עונשין אלא מבן כ' ולמעלה ואמרינן בפ' הפועלים דמחו לאליהו בשיתין פולסין דנורא דהיינו בכפליים יותר מחשבון השנים של העונש למעלה ומכאן יש ללמוד דמכות מרדות אינן אלא י"ג הכאות כמנין אותיות שבפסוק והוא רחום וגו' דהמלקות שתקנו חכמים על דבריהן אין להם רשות להוסיף ולקנוס יותר מכדי רשעתו דקנס לקנס לא עבדינן:
<b>פרשת</b> <b>תבא</b>
<b>כו</b> <b>(</b><b>ב</b><b>)</b> <b>רש"י</b> מראשית ולא כל ראשית אין כל הפירות חייבין אלא שבח הארץ. אין להקשות כיון דדרשינן ארץ מראשית למה לי דבשלמא אי לאו ארץ במראשית לחוד לא סגי דלא הוי ידעי' איזו פירות חייבים ואיזו פטורים אבל בג"ש לחוד הוי סגי וי"ל אי לא כתיב מראשית לא הוי דרשינן ג"ש וכה"ג בכמה דוכתי משנינן הכי ותו י"ל דאי הוי כתיב ג"ש לחודה ה"א דלעולם כל הפירות חייבין בביכורים וג"ש אתא דבז' מינין מביאין אפי' משקין דהכי פרט בהן קרא משקין שמן ודבש והא דדרשינן פ' העור והרוטב פרי את מביא ואי אתה מביא משקה מוקמינן לה אשאר פירות כתב רחמנא מראשית דאימעטו מקצת פירות ומתוך ג"ש מוקמינן אהנך דלאו מז' המינין וא"כ בע"כ מיעוט דפרי' ולא משקה אז' מינין קאי דהא שאר פירות לא מחייבי כלל ולהכי פירש"י הכא זית שמן זית ששמנו אגור בתוכו. ודבש תמרים כלומר כך היו מביאין אותו ולא משקין כפשטיה אי לא הוי כתב מראשית:
(יב) רש"י והכהנים והלוים והארון למטה. אע"ג דשבט לוי עמדו בהר גריזים עמהם כדכתיב, קרא בהדיא שמעון לוי יהודה גו' פ' ואלו נאמרים פליגי בהו לחד תנא זקני כהנים ולוים עמדו עם הארון ושאר השבט בהר גריזים ולחד תנא הראויים לשירות פירש"י אותם שהיו מכ' עד נ' שהיו ראויים לשאת את הארון עמדו בהר גריזים:
<b>כז</b> (כד) רש"י י"א ארורין. אע"ג די"ב אינון ארור אשר לא יקים את דברי לא קא חשיב דההוא ודאי אצטריך שיקבלו עליהם התורה באלה ותהא כוללו כל התורה והמצות אבל ארורים פרטיים לא הוו צריכי ודרשו רבותינו משום כנגד י"א שבטים:
<b>כח</b> (ל) בית תבנה ולא תשב בו. הא דלא כתב לא תחנכו כדכתיב כרם תטע ולא תחללנו. משום דהאי קללה לא קיימה אזמן הגלות שהיו האומות מגלים אותן מעריהם דהא כתיב בתריה שורך טבוח חמורך גזול וגו' אלא מוכיחים המקראות דקללות הללו קיימי אזמן השלל והביזה שינתנו ישראל לבוז ולמשיסה במושבותיהם א"כ שפיר כתב אשה תארס ואיש אחר ישכבנה כדרך כרכום שכובשת העיר שמאנסים הנשים ובוצרים הכרמים אבל הבתים אינם מיישבים כי אין רצונם לעכב העיר ואנשיה בידם כי אינם עושים רק דרך שוללות להנאתם ומ"מ תתקיים קללה זו בית תבנה ולה תשב בו כלומר מפחד השוללים חברח ליער ולא תשב בקביעות בביתך כ"א באקראי כדרך אנשים כפרים מפני גזלנים:
<b>כט</b> (ד) ונעלך עיין בפ' עקב:
<b>פרשת</b> <b>נצבים</b>
<b>כט</b> <b>(</b><b>ט</b><b>)</b> <b>רש"י</b> ראשיכם לשבטיכם הא דלא כתב לפי זה ראשים לשבטיכם דהכי יתכן לפי הדקדוק. משום דר"ל כאן דהראש הוא השבט כדפרש"י לעיל בפ' חקת על וישלח משה מלאכים דנשיא דורו הוא הדור וה"נ קאמר הכא ראשיכם שהם שבטיכם:
(כה) רש"י לא חלק להם לא נתנה לחלק. לפי פי' זה מורה מקרא זה על אותו מקרא שבפ' ואתחנן אשר חלק ה' לכל העמים וגו' כמו שפירשתי שם דרש"י לא פי' התם על אותה דרשה וכן תרגום אונקלוס לא תרגם הכא כן ואין בזה חסרון
<b>ל</b> (יא) לא נפלאת רש"י לא מכוסה. ולעיל בפ' וארא פי' דהוא לשון הפרשה והבדלה כמו והפלתי ביום ההוא משום דכאן דחקו לפרש דלשון הפרשה הוא דכתיב בתריה לא רחוקה היא דהיינו מופר' למרחקים אע"כ ר"ל מופר' ממך ע"י כיסוי שהיה כעומק מתחתי' ומכוסה מלמעלה ומ"מ לשון הפרשה היא:
<b>פרשת</b> <b>וילך</b>
<b>לא</b> <b>(</b><b>א</b><b>)</b> <b>תימה</b> דלעיל פירש"י שכנסם כולם לפני המקום ב"ה וכן כ' לקמן הקהילו אלי כל זקני וגו' משמע שכולם באו אליו ומה היה צריך לילך אליהם וי"ל דלא כתב הכא וילך משה אל כל ישראל אלא כתב וילך משה וידבר ור"ל כשכנסם כולם הלך בקומה זקופה לפני כולם שיראו שלא תש כחו אלא שאין רשאי כדפירש"י בתר הכי:
(ט) ויתנה אל הכהני' בני לוי הנושאים את ארון ברית וגו'. א"ל דהלוים נושאים את הארון שאפשר שרבו וגדלו בני אהרן במדבר ונשאו את הארון שהרי גם המה מבני קה' היו והא דכתב בסוף הסידר' ויצו את הלוים נושאי הארון וגו' הכהנים נקראים גם לוים בכמה מקומות או מחליפין היו מאז כהנים ולוים מבני קהת למשאם:
(כח) רש"י לקיים מה שנאמר אין שלטון ביום המות. פי' אין תורת שלטון יהא ביום שאדם מת בו אע"ג שעודנו חי ואפשר שהוא משעת שמכריזין עליו מן השמים פנו מקום כדאיתא במס' כתובות:
<b>פרשת</b> <b>האזינו</b>
<b>לב</b> <b>(</b><b>א</b><b>)</b> <b>השמים</b> ואדברה ותשמע הארץ. הא דנקט דבור כלפי שמים ואמירה גבי ארץ משום דשמים רומזים לזכרים שתובעים ומולידים את הארץ והארץ מתעברת ויולדת כנקבה כדאיתא פ"ק דתענית ודיבור לשון קשה הוא כדפירש"י בכמה דוכתי ואמירה פי' לשון רכה ואשכחן גבי מתן תורה לשון קשה גבי זכרים ולשון רכה גבי נקיבות כדכת' כה תאמר לבית יעקב ותגיד לבני ישראל כדפרש"י שם:
(ג) רש"י מכאן שעונין אחריו בשכמל"ו אחר כל ברכה שבמקדש משום דכתיב הכא שם ה'. ור"ל שם המפורש שאין רשות להזכיר בגבולין רק כהן גדול במקדש לכך לא יליף מיניה אלא במקדש ואפשר משה היה מזכירו בכל מקום לכך קאמר כי שם ה' אקרא כדפירש"י בלשון כאשר:
(מז) רש"י אין לך דבר רק בתורה שאם תדרשנו שאין בו טעם וצורך. משום דכתיב הכא כי לא דבר רק מכם משמע דאתא קרא לומר שיהא צריך והנאה לדרשה לכך פיר' מתן שכרו:
<b>פרשת</b> <b>וזאת</b> <b>הברכה</b>
<b>לג</b> <b>(</b><b>ב</b><b>)</b> <b>רש"י</b> פתח בשבחו של מקום תחלה. פי' בענוותנותו שבא מסיני שהיה הר נמוך כמו שדרשו רבותינו וחזר על בני עשיו ועל בני ישמעאל אע"ג שגלוי וידוע היה לפניו שלא יקבלו מ"מ עשה בענין שלא יהא תרעומ' ופתחון פה לא כמלך בשר ודם שדן בחזקה:
(ז) רש"י כאן רמז לשמעון מתוך ברכותיו של יהודה ומה שלא ברכו בפי' משום דרוב שבטו היו סופרים ומלמדי תנוקות עוסקים במלאכת ה' כדפירש"י פ' ויחי ואמרינן פ' מקו' שנהגו שכ"ד תעניות התענו אנשי כנה"ג על כותבי סת"מ שלא יתעשרו שאם יתעשרו לא יכתבו יותר וקאמר נמי התם דה"ה כל העוסקים להרויח במלאכת שמים אינם רואים סי' ברכה ולכך לא רצה לברכם בפי':
(ח) וללוי אמר תומיך ואוריך לא תמצא בכל השבטים שזכר שבחם וצדקתם במה שעשה כבר אלא זכר שבחם וברכותיהם העתידים להם והטעם לפי שיעקב קנתר את לוי בפ' ויחי ומשה ברכו היה ירא שלא יהא נחשד על כך בשביל שהי' שבטו הזכיר שבחם וזכותם שעשו כבר כלומר ראויים אלו לברכה:
(כה) רש"י וכימיך דבאך כל זמן שאתם עושים רצונו של מקום. דבזמן שאדם עושה רצונו של מקום נקרא חייו חיים וימיו ימים דהרשעים אפילו בחייהם נקראו מתים ולהכי שפיר משתמע מוכומיך דבאך זמן שעושים רצונו של מקום דבאותו זמן נקרא ימים:
(כח) וישכון ישראל בטח בדד עין יעקב רש"י אלא כעין הבטחה שהבטיח' יעקב והיה אלהים עמכם והשיב אתכם אל ארץ אבותיכ'. תימה היכא משתמע מהא שישכנו בטח וי"ל כיון שברכם והיה אלהים עמכם והשיב אתכם אל ארץ אבותיכם מרמז על מקרא דקאמר בדד ינחנו דפרש"י התם בדד בטח נהגם ולפי פשוטו לפי שברכם שיהא ה' עמהם ישכנו לעולם לבטח כמו שאמר המשורר ברוח הקודש גם כי אלך בגיא צלמות לא אירא רע כי אתה עמדי:
<b>תם</b> <b>ונשלם</b>