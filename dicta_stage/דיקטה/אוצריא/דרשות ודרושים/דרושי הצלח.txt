<h1>דרושי הצל"ח</h1>
ר' יחזקאל הלוי לנדא
<big>פתח</big> <big>דבר</big>
<b>ראה</b> נתתי לפניכם היום, את הדרשות של כבוד מרן זקני הגאון מאור הגולה נודע ביהודא זצ"ל, אשר דרש דרש ברבים, בקרב עדתו קהלת פראג, בימים נוראים ומועדי אל מקראי קודש ויתר הזמנים, בעת הקהל את העם, מעניני דיומא ודבר בעתו, להורות לבני ישראל את המעש' אשר יעש' האדם וחי בהם:
<b>והנה</b> כל קורא בהם, בעיניו יראה ולבבו יבין, בי לא רק מחמת אתמחי גברא, ושמו הגדול של המחבר אשר נקרא עליהן, רק הדברים מחמת עצמם, מהותם ואיכותם ראוים לבוא בקהל רב, ולהיות חרות על הלוחות, בעט ברזל ועופרת, למען יעמדו למשמרת ימים רבים:
<b>וכבר</b> הודעתי בהקדמתי <b>לצל"ח</b> על מועד, אשר הוצאתי לאור זה כארבע שנים, כי כל ישעי וכל חפצי בהוציאי לאור הספרים אלו, רק למלאות רצון הגאון ז"ל, אשר גלה חפצו הטהור בכמה מקומות, כי דבריו יהיו נדפסים, ונפזרים תוך הגולה, למען ישוטטו בהם רבים ותרבה הדעת, ודבר זה הביאני גם הפעם, להוציא לאור תחלה את הדרשות הללו, בעניני מוסר ופירושי פסוקים ומאמרי חז"ל, קורד יתר חלקי הצל"ח הערוכים ושמורים ג"כ ת"י [ואשר ג"כ תקותי לאל יראו אור בקרב הימים] יען כי המה דברים השוים לכל נפש, וראוים לקטן ולגדול, גם אחשוב כי הוא דבר בעתו ובזמנו, והעת דרושה לחפץ הזה באשר בימים אלו אין חזון נפרץ, ודבר ה' יקר כי הדרשות הנהוגות עתה, אשר הטף יטיפון המטיפין להעם ואשר בפיהם ירצו סלה, עפ"י רוב אין בהן לא תורה ולא יראת שמים, רק ינאמו נאום וזולת הדיבור אין בהן!--- לא כן אלה הדברים אשר נאמרו ונשנו מאת פה קדוש רבינו ז"ל, כלם אהובים כלם ברורים, כלם מזוקקים שבעתים, דברי תוכחה ומוסר, המושכים לב אדם כמים, והמה יוצאים מלב ונכנסים ללב, ונשתנים לכמה גוונים, פעם יבוא כגשם לנו כרביבים עלי עשב, ויפיח באף שומעיו נשמת חיים, לבל יאבדו כל תקוה ח"ו, יעיר להם אוזן לשמוע בלימודים, כי חלק ה' עמו ונחלתו לא יעזוב, פעם ירעם בקול גאונו, ידרך ענוים במשפט, ויגל למוסר אזנם כי ישובון מדרכם, ולמד דעת את העם, איך יסכן גבר ברצותו עם אלהים, ואיך להלוך אל אל במשפט, ויורם איזה הדרך ישכן אור, ופעם במרירות יאנח לעיניהם, ובבכי יבוא עליהם, למוגג כל לב להציל נפשם מני שחת, ואף לב אבן יוצק כמים, גם דבריו מלאים זיו ומפיקים נוגה, בביאור הפסוקים ופירושים על מאמרי חז"ל, אשר זולתו הם קשי הבנה, והוא מפרש אותם בטוב טעם ודעת, ובלשונו הזהב יורד לתוך עמקי כוונתם, ומקרבם לשכל, יעשה מהם מטעמים ערבים לנפש, ולחיך אוכל יטעם:
<b>וכאשר</b> ת"ל לא אלמן ישראל, ועדין לא פסקו אנשי אמונה מקרב עמנו, אשר יעופו ולא ייגעו לשמוע דבר ה', והמתאוים תאוה לקרוא דברי תוכחה ומוסר, ולהבין דברי משל ומליצה דברי חכמים וחידותם, קבצתי למענם הדרשות אלו כעמיר גורנה, והעמדתי אותם על סדר הזמנים ומועדים טובים, וכל קורא ולומד בו לשכנו ידרשנו, בלי עמל ויגיעה רבה:
ועתה לא אמנע מלהודות, כי נמצאו בזה כמה מאמרים שהיה הזמן והמקום גורם לזה, ולמראה עינינו נשפוט, כי אין להם לא שורש ולא ענף עוד במקומות אלו, ובעת אשר אנחנו חיים וקימים בה, כמו המס שהיה מוטל על אחב"י בפראג, מקום משכן כבוד הדורש, ועל אגפיה אשר היה עליהם למשא קשה מהכיל, כי על הכלל כלו יצא, והיו גובין אותו לפי ממון בשבועת וכל אחד רצה להקל מעל עצמו הנתינה, ולהעמיס על שכם חבירו, ומזה באו לידי שבועות שקר ומלשינות:
<b>כמו</b> כן מזכיר הגזירות והצרות, אשר עברו אז על עם ה' עם ממושך וממורט, והיה בדעתי להעבירם מעל הספר, אולם מלבד שלא רציתי לשנות ממטבע שטבע רבינו ז"ל, מצאתי ראיתי כי כדאי גם הדברים אלו, לעשות להם מזכרת לימים יבואו, יען כי בני עמנו בכל ארץ מגוריהם, ובכל מקום שהם רוח אחד לכלם הקרובים והרחוקים, את אשר ישנו פה עמנו עומד היום, ואת אשר איננו פה, כלם אחוזים ודבוקים יחד זה בזה, ואת אשר יקרה לחלק מהם נוגע לכל האומה הישראלית, בכל ארצות פזוריהם, וחז"ל אמרו ישראל נמשלו לשה שלוקה באחר מאבריו וכלם מרגישים:
<b>והנה</b> תודות לאל הגומל עלינו כי ברוב המדינות כבר הושע ח' את עמו, את שארית ישראל, ואנחנו נחשבים שמה כעם אחד, עם יתר שכנינו הדרים שמה, ומהם הממשחות הרוממות אשר בצלם נחיה כמו במדינתנו פה, המה עלינו לסתרה מרוח עריצים כזרם קיר, כי ביתינו יהיה שלום מפחד ולא ישדד רבצם:
אולם עדיין מקומות מקומות יש אשר שם לא האיר עוד השחר, ולא נגה עליהם אור השכל והדעת, שמה עוד לא ישליו אוהלים לשיות נדחות בין זאבי ערב, אוכלי עמי אוכלי לחם, ואויביהם ילעגו למו, וצריהם יאמרו לא נאשם, אם נדוף אותם באף ונשמידם מתחת שמי ה', כי את אלהינו הרגו, וילדינו הם זובחים לקחת את דמם, והפקחים שבהם אשר לא יאמינו בשוא נתעה, ולא ישימו לב לפתיות כאלו עדין השנאה והקנאה מרקד גם ביניהם, ואף הם אומרים, אבל אשמים הם, כי שפע עמים יינקו, יאכלו בדי עורם ועצמותיהם יגרמו, כי בהמה שמן חלקם, עתקו גם גברו חיל, והיה אחינו אלה בשמעם את הצרות והמצוקות, אשר עברו על ראש בני ישראל באסטרייך, בעוד היתה ארץ מאפליה, ואי סבלנות פרשה עליה עננה, ובשאר מדינות מה עשו לעם הזה, ועתה ת"ל רנו ליעקב שמחה, כי גאל ה' את עמו, אז ידעו גם המה כי תקותם איננה מפח נפש, ותוחלתם לא תאבד לעד ח"ו, רק חסדי ה' לא תמנו ולא כלו רחמיו גם מהם, וכי עוד יש תקוה לאחריתם, כי יערה עליהם רוח ממרום, וישבו בנוה שלום ובמשכנות מבטחים, ולא יוסיפו לדאבה עוד:
<b>ואף</b> על זה פקחתי עיני וראיתי כי יש באיזה מקומות בדרשות אלו, מאמרים נגד ספרי המקובלים, חדשים גם ישנים, ומתגנדים לדעותיהם, ואשר עליהם יאמר הגאון ז"ל, כי לא כמחשבותיהם מחשבותיו, ויכול להיות כי המאמרים אלו לא לרצון יהיה, לפני אלה הקוראים אשר ירוממו ויעריצו הספרים הללו ונמשכים אחריהם בדעותיהם ומנהגיהם, יען כי נחשבו בעיניהם דבריהם, ככל הדברים הנאמרים בספרי קודש שלנו מורשה קהלת יעקב, אולם כל איש ישר אוהב אמת, ומבין מדעתו, יבין לאשורו, כי אין רשות למעתיק נאמן איזה ספר מגאון, לקצץ בנטיעות שנטע הוא, ובפרט מצדיק מפורסם כמו רבינו ז"ל, אשר ידוע כי כל מעשיו ודבריו היו לש"ש, וכונתו רצויה וטהורה, ולכן אקוה כי גם הקוראים הנזכרים אלו ידונו אותי לכף זכות, אם הנחתי המאמרים כמו שהם, השומע ישמע והחדל יחדל:
גם הבאתי לדוגמא ולזכר ברשות אחד אשר חיה רגיל רבינו ז"ל לומר הדרשה אשר כמה מהם עדיין המה בכתובים אצלי עם קצת שנוי לשון אצל כל אחד, לפי הזמן והמקום, ונראה כי זה היה מנהג קדום וכי מהם נשאר לנו עוד זכר גם היום הדרשות שאם אומרים בשמחת תורה לחתן תורה ולחתן בראשית, דאולי המסיים והמתחיל התורה, היו רגילים ג"כ לומר דבר הלכה או הגדה מענינא דיומא ולנו לא נשאר עתה רק הדרשות לבד שאומר הש"ץ:
<b>כמו</b> כן הבאתי הספד רבינו על הגאון רבינו יונתן אייבשיץ זצ"ל, אשר ממנו נראה ברור, כי אף שרבינו ז"ל לא מגע תחת לשונו, ולא עצר במלין להגיד קבל עם כי בעודם בחיים, לא הי' שלום ביניהם, בכ"ז החזיק אותו לצדיק גמור, ולא כדעת החכם הגדול פראפעססאר נרעץ, שכתב בדברי הימים שלו, שגם רבינו החזיק הגאון הנ"ל לחבר לכת הש"צ, כי לו הי' כן, אין ספק לכל מי שיודע אהבת האמת של רבינו, ושנאתו הגדולה לכת הנ"ל, אשר לא הי' מתאונן על מותו, כמו שעשה בדרוש הזה, ומהכתב שכתב החכם הנ"ל שראה עם ח"י של רבינו, אין להביא ראי', ואין כאן מקום להאריך בזה:
<b>וטרם</b> אכלה לדבר, מצאתי נכון להעתיק פה, מה שראיתי הספד מהגאון ר' אלעזר פלעקעלס, בעהמ"ה ספר תשובה מאהבה, על רבו אבי זקני רשכב"ה זצ"ל, וישתומם כל איש על גודל צדקתו ופרישתו, וז"ל אני יצקתי מים על ידו כמו עשר שנים, אנא ידענא בעובדי' הרבה, בתעניתים וסגופים מאד, מי"ז תמוז עד ר"ח אב, לא אכל דבר מן החי, מר"ח אב עד ת"ב לא אכל רק לחם יבש, ופיזר אפר על הלחם, וכך נהג עד הגיע לימי הזקנה, מעולם לא עבר עליו חצות לילה בשינה, עד סמוך למיתתו, שלא הי' מקונן בחצי לילה על חורבן בה"מ, ועל גה"ש כביכול, בקיץ ובחורף הוא הי' מעורר השחר, וחבר יום ולילה בתורה ובתפלה, ארבעה פרקים בכל יום, קבע ללמוד עם תלמידיו שיעורין דאוריתא, באלה מס' זו ובאלה מס' אחרת, באלה ש"ע זה ובאלה ש"ע אחרת, [מספר שנותיו היו ע"ט שנים וששה חדשים נולד ח"י חשוון שנת דע"ת ונקבר ח"י איר תקנ"ג] כאשר חלה ח"י חשוון תקמ"ה, אמר בזה"ל הריני מקבל עלי מיתתי, ומוכן ומזומן להיות כפרת כל ישראל, והיינו מרבים בתפלות ובתחנונים לפני המקום ב"ה, והיתה תפלתנו נשמעת:
לא אנחמכם שמת מצד הזקנה, הוא עדין הי' בכוחו וגבורתו, בנוי ובתואר כבן ך', מי שלא ראה שופריה דרבינו הגדול, בשעת פטירתו ובשעת טהרתו לא ראה כו', ב' ימים קודם הפטירה נאלמנה שפתיו, ולא הניח ידו מלומר וידוים, עד סמוך ליציאת נשמתו בטהרה כו', עד שהגיע לימי הזקנה לא שכב על המטה, רק ראשו במטה על גבי כרים, ורובו חוץ למטה על גבי כסאות, עד זה חודש ימים לא פשט מלבושיו מעליו אף בלילה, עד שהגיע לימי השיבה לבש שק על בשרו, מעולם לא עבר טבילת קרי בקיץ ובחורף עד שהגיע לימי הזקנה, למד עם התלמידים בעמידה אף בבה"כ לא ישב כו', מערב ת"ב עד מוצאי ח"ב לא פסק פומי' מיללות קינות ורב איכות, והיה מתעולל בעפר בבכי ובדמעה, וכל מי שהלך אחורי בה"כ בחוץ, אחז בשרו פלצות, לקולו הנשמע ברמה ביללה, כמו כן ביוה"כ, מערב ועד ערב לא זז ממקומו, לא נח ולא שקט, לעפעפיו לא נתן תנומה, רק בקשות ותפלות בקולי קולות בבכי ויללות כו', מעולם לא מת אדם כשר אשר לא בכה עליו בכי תמרורים, בכה ומבכה אחרים עמו כו', השתתף עצמו בצערן של ת"ח, ונתן להם בכדי נתינה, מתנות יפות ומרובות, פזר רוב הכנסותיו להחזיק לומדי תורה, בכל הכנסות כלות עניות, ובכל החברות של מצוה, הוא היה נמנה עמהן, והיה גדול שבערבין וכל העניים הסובבים והדופקים על הפתחים, מעולם לא שלח להם הנתינה ע"י שליח, אלא בכבודו ובעצמו נתן להם מידו לידם ותהי להם למשיבת נפש כו' ע"כ, והלואי שנלך בארחותיו:
<b>ועתה</b> תפלתי לאל חי כי ישוב לרחמנו יכבוש עונינו ויאיר חשכנו לבל ימעדו קרסולינו:
ממני הדובר שלום לכל עמו כותב וחותם פה <big>ליבויא</big> במדינת קורלאנד <big>חסדי</big> <big>ה'</big> <big>כי</big> <big>לא</big> <big>תמנו</big> לפרט
<big><b>זאב</b></big> <big>וואלף</big> <big>סגל</big> <big>לאנדא</big> בהגאון אמיתי <big>מהר"א</big> סג"ל לאנדא ז"ל בעהמ"ח ספר <big>יד</big> <big>המלך</big> <big>דרושי</big> <big>הצל"ח</big>
<b>ברשות</b>
<b>ממ"ה</b> מלך למלכי ארץ נורא, אל מוציאנו ממצרים כתועפות ראם, לו הגדולה והבחירה, ויוציא עמו בששון בחיריו ברנה, בעבור ישמרו חוקיו ותורותיו ינצרו, אתוהי כמה רברבין, ותמוחי כמה תקיפין, עלאה על כל עלאין, וטמיר מכל טמירין:
וברשות תה"ק והטהורה הנתונה בלבת אש וכלפיד בורין, סתרא דסתרין, יקרה מפנינים ומכל אבנין יקירין, כתרה עולה על כל כתרין, וברשות אלופי ראשי מנהיגי עדת ישורון, אשר בעיר הזאת מלאה חכמין וסופרין, כלילת יופי משוש כל הארץ, אשרי לדור ש שפרנסיו עומדים בפרץ, לגדור כמה גדרין, חבלים חלק להם ה' בנעימין, ונחלתם שפרה משופרי דשופרין, קצינים וסגנים וחורין גוברין יקירין.
ובראשם ראש אלפי ישראל, האחד המיוחד שבעדת ישורון, מגזע היחס והמעלה, פום ממלל רברבין דברים מאירים כספירים. ובו יושבי על מדין, הולכי על דרך שיחם נאה דורשים ונאה מקיימים, מקיימי העולם לעמוד על עמדו, עמוד הדין אמת ושלום ישפטו בשערים, המה גדולי ישראל המרביצים תורה בישראל מהם ישקו העדרים, דבש וחלב תחת לשונם, צלם נאה ופירותיו מתוקנים, כקלא דכנרין. וראב"ד אומר מקודש, המחדש חדושין דאורייתא, המאור הגדול המאיר באורו, רבים ילכו לאורו, ומחדדים שמעתתא ובעלמא מבדרין, והראשון מעיקרא משמע גבור כארי גבר בגוברין, וזאת ליהודה יהודה ראש המדברין, רודפי משפט ושומרי תורה והקה, לא ישאו פנים בדין, ומתמוך בשוחד בפיהם נעורין. וברשות יתר חכמי העיר, חקרי לב בעלי חכמה, בעלי בינה יתירה, בעלי עצה וגבורה, מעינות החכמה מהם נובעים, ומתגברין דולים ומשקים מבארם באר מים חיים, אשר מימיהם לא יכזבו ולא יפסיקו לעולם, לילה כיום יאירין. וברשות אלופי גבאי צדקה, וגבאי גמ"ח של אמת, המשכילים יזהירו כזוהר הרקיע, מצדיקי הרבים ככוכבים מאירין. ואחריהם כל העדה עדת ישורון, יעלו לזכרון ישובו לבצרון. <big>דרוש</big> <big>א'</big> <big>ליום</big> <big>א'</big> <big>דסליחות</big> (א)
<b>דוד</b>
<b>המלך</b> ע"ה אמר עורה כבודי עורה הנבל וכנור אעירה השחר, נשתבח דוד המלך שהוא מעורר השחר, ואין השחר מעורר אותו:
<b>הנה</b> כמה מיני תשובות הם, והמעולה שבכלם תשובה מאהבה בלי שים פנייה אחרת, לא מיראת העונש ולא על מנת לקבל פרס, והפחותה שבתשובות היא תשובה מחמת יסורין, שכבר באו על החוטא, והנה בתהלים נאמר למנצח על אילת השחר, לומר כי הלילה יש בו אורה דהיינו אור הלבנה והכוכבים, ואימת היא חושך בעלות השחר אותו שעה אין חושך גדול ממנו, ואז מתגלה אור בוקר, כך הוא הגאולה כשיהיה הגלות בתוקף הצרה, אז הקב"ה נגלה וגואל אותנו, הרי שהשחר מרמז על הצרות. והנה בבחינת השב מאהבה צריך נסיון אם מחשבתו ברורה, כי אחר שהחוטא יודע שאי אפשר בלאו הכי, שאם לא ישוב דמו בראשו ויקבל עונשו, אם כן איך אפשר להשב לשוב מאהבה גמורה, בלי עירוב מחשבה זרה להנצל מעונש עבירה. אמנם הנסיון על זה, אם הוא בעצמו מקבל על עצמו היסורין, ואם כן הרי שאינו חושש להנצל מהעונש, שהרי גם אחר התשובה הוא מבקש היסורים, וזה נקרא אצלו יסורים של אהבה:
(ב) <b>ודוד</b> המלך קבל יסורים על עצמו, כמו שדרז"ל שנצטרע ששה חדשים וי"ג שנים היה מוטל על ערש דוי כמ"ש ערשי א מסה, וא"כ בודאי היתה תשובתו מאהבה, וכן מצינו צדיקים גדולים שקבלו יסורים על עצמם, כמו ר"א בר"ש שאמר בואו אחי ורעי, וטעמם היה למען תהיה תשובתם מאהבה גמורה, וזה שאמר דוד עורה כבודי וגו' אני מעורר השחר, שאני בעצמי מעורר עלי חשכת השחר, להביא יסורים על עצמי ואין השחר מעיר אותי, שאין הצרות מעוררים אותי לשוב, שזו המדריגה התחתונה מאד, וכמו שאמרו [עיין בפתח השער] רז"ל בשלהי מסכת יומא כתיב שובו בנים שובבים, וכתיב כי אנכי בעלתי בכם, נא קשיא כאן מאהבה או מיראה, כאן על ידי יסורים, הרי שתשובה שעל ידי יסורים אינו נכנס בגדר בנים, ובזה אמרתי בדרושי הקודמים פירוש הפסוק בירמיה, העבד ישראל אם יליד בית, מדוע היה לבז, כיון שכבר היה לבז, ובאו היסורים אפילו ישוב בתשובה, נשאר עבד לא מדרגת בן:
<b>והנה</b> למדרגת דוד המלך ע"ה קשה להגיע, וראיתי בני עליה והמה מועטים, אבל עכ"פ אחיי אם אין אנחנו במעלה ראשונה, למה נהיה אחרונים לשוב במדרגה התחתונה:
(ג) <b>עכ"פ</b> נעשה דרך מיצוע לשוב מירא' קודם בא העונש בפועל, וגם בתשובה מיראה לאו כל אפין שוין, והמוקדם משובח כי כל עוד שמתאחר הזמן ויום הדין קרוב, כבר מקרי מחמת יסורים שהרי ליום הכסא יבוא לפקוד פקודת כל אדם, וספרי חיים וספרי מתים פתוחים, ואם כן ראוי להקדים לשוב באמצע השנה, לא בשלהי אלול, וזה גם כן כוונת דוד, אני מעיר השחר שאני מעורר עצמי באמצע השנה, ואיני ממתין על ימי הסליחות, שאז כבר הגיע הזמן לקום בשחר, ואז השחר מעיר את האדם, והנה בעוה"ר אנחנו גם זה לא עשינו, וכל השנה לא נתעורר משינת האולת, אשר תסלף דרכו של אדם, ועכ"פ האידנא שכבר קרוב יום הדין, דרך שלשת ימים נלך בדרך המלך מלכו של עולם, מי יודע ישוב וניחם, ואם לא עכשיו אימתי, טרם יבא המלך לישב על כסא הדין:
(ד) <b>ובזה</b> אמרתי פירוש הפסוק בפרשת כי תצא כי יהיה בך איש אשר לא יהיה טהור מקרה לילה, ויצא אל מחוץ למחנה,
<b>לא</b> יבוא אל תוך המחנה, והיה לפנות ערב ירחץ במים, וכבוא השמש יבוא אל תוך המחנה, הנה עבירה גוררת עבירה ואל יצטער אדם על עבירה שבא לידו בשוגג, אלא שסופו לעבור במזיד, אם לא יתן לב תיכף לשוב על השוגג, והנה אמר הכתוב שאם יהיה בך איש אשר לא יהיה טהור, ואף שהוא מקרה לילה, שבא לידו במקרה בלי כונת רשע אם לא ישוב, סופו ויצא אל מחוץ למחנה, שיעבור עבירה במזיד ויעבור על לא תעשה, בזה יוצא חוץ למחנה הקדושה, ויוצא חוץ למקום הקליפה, כי הקדושה נקרא תוך ופנים, והקליפה הוא מבחוץ סביב רשעים יתהלכון, וע"י השוגג יביא לידי עבירה בפועל במזיד, או עכ"פ אם לא יעבור בידים, עכ"פ לא יבוא אל תוך המחנה, ויעבור עבירה בשב ואל תעשה, כביטול מ"ע שע"י קיום המצות תמיד הוא בא לתוך המחנה להוסיף קדושה, אבל זה שכבר שלט בו הטומאה, ונדבק בו ע"י השוגג, עכ"פ מושכו ואינו מניחו לקיים מ"ע כתיקונה:
(ה) <b>אי</b> <b>נמי</b> כי יהיה בך איש אשר לא יהיה טהור, שמתחלה אין כח ביצה"ר להכשיל את האדם בפועל שיעשה עבירה בקום עשה, אבל מתגבר עליו להביאו לידי עצלות, מלקיים מ"ע בקום עשה, ומפיל עליו תרדמה, וביחוד לקום בבוקר לעבודת הבורא, לקיים ק"ש בזמנה, ולהתפלל עם הציבור, וכן בנתינת צדקה לעניים וזהו איש אשר לא יהיה טהור שע"י קיום המצות בא לידי טהרת הנפש, וזה שנתעצל בקיום מ"ע לא יהיה טהור, ושוב כיון שנאחז בזה ברשת היצר, שוב אין לו שמירה, כי ע"י קיום המצוה בורא מלאך קדוש המשמרו מהחטא, וכמ"ש מצוה בעידנא דעסיק בה מגנה ומצלי מן החטא, ושוב בא לידי מקרה לילה, מעשה הרשעים נמשל לחושך ואישון וחשכת לילה ובא לידי עבירה בפועל, אך לא בתמידות רק מקרה לילה:
(ו) <b>והנה</b> ע"י עבירה אדם נדחה ממחיצתו שבקדושה כי על ידי העבירה פוגם בנשמתו ונעשה בעל מום או עור אם פגם בראות עינים בהתבוננו והסתכלו בעריות, או פסח אם אץ ברגלים חוטא ורגליו לרע ירוצו, וכן בכל אבר שחוטא נעשה מום בנשמתו, וכל אשר מום בו לא יקרב אל הקודש פנימה, אך דרכו של הקב"ה להעביר ראשון ראשון, והעבירה הראשונה אינה בחשבון, ולכן עדיין לא נדחה ממחיצתו כי ה' העביר חטאתו, ואף שבשעה שעובר העבירה ברגע זו ודאי יצא לחוץ, אבל תיכף אחר העבירה הקב"ה רב חסד ומעביר העון, וזה שאמר אם נכשל פ"א בל"ת ונקרא מקרה, שוב ויצא אל מחוץ למחנה שעבירה גוררת עבירה, ויעבור עוד הפעם ויהיה הרושם ניכר מום קבוע בנשמתו, ויצא אל מחוץ למחנה שכינה, והנה זה שחטא כבר שלש פעמים דהיינו לא יהיה טהור ומקרה לילה ויצא אל מחוץ, שוב לא נשאר בו רושם קדושה, כי האדם כלול מנפש רוח ונשמה, ובפעם אחת פוגם נפשו, ושנית פוגם רוחו, ושלישית פוגם נשמתו אם כן שוב אין לו דבר המעכבו ומעוררו לקדושה לשוב בתשובה, ולכן אמר לא יבוא אל תוך המחנה, כי בחטאו במקרה כיון שעדיין עומד במחנה שכינה בקל ישוב אבל זה שכבר יצא, והרי ברשות הקליפה לא יבוא מעצמו אל תוך המחנה, כי אם ע"י אימה או יסורים שיחזירהו, ואמר הכתוב והיה לפנות ערב, שאם כל השנה מקשה לבו, עכ"פ לפנות ערב של השנה, בשלהי דקייטא בסוף אלול שאימת יום הדין לפניו ראוי שישוב וירחץ במים, המה מי טהרת התשובה, שנקראו מים טהורים, ועיקר הכל בדמעות כי בעו"ה ברוב פשעינו לא יספיקו כל ימינו לסבול סגופים והפסקות גדולות די משקל תשובת הכתוב, ואנחנו חלושי כח, ואין בנו כח לסגף עצמנו בסיגופים גדולים כאשר עשו דורות שלפנינו הפסקות גדולות של ג' וד' ימים, ויש שהתענו משבת לשבת, ואנחנו לא נדע מה לעשות, ובמה יכופר עון, עכ"פ דמוע תדמע עינינו בכי ותחנונים:
(ז) <b>ואמרתי</b> רמז בפסוק בפני כותים כל דבר אשר יבוא באש תעבירו באש וטהר וגו', וכל אשר לא יבוא באש תעבירו במים, הנה הגוף נקרא כלי כי היא כלי להנשמה, ואשר התגעל גופו בגיעולי כותים ע"י טומאת פשעיו אמר, כי מי שיש לו כלי חזק וגוף בריא הראוי לסבול סגופים ותעניות, יקיים דברי הצומות, וזהו תעבירו באש, שהוא תגבורת חום הטבעי בתעניות, וכל אשר לא יבוא באש שהוא איש חלש וכשל כח הסבל, עכ"פ תעבירו במים, להוריד דמעות כנחל. וכבסתם בגדיכם ביום השביעי וטהרתם, שעכ"פ תראו שביום הראשון לחודש השביעי, והיו בגדיך לבנים וטהרתם, , וזה שאמר הכתוב והיה לפנות ערב של השנה ירחץ במים יבכה על עונותיו מאד, וכבוא השמש יבוא אל תוך המחנה, הזהירו הכתוב שכבוא השמש לא ישאר עומד מחוץ למחנה כי אז ח"ו אבדה תקותו, והרמז הוא:
(ח) <b>הנה</b> הכל בו הביא מדרש והובא ג"כ ביפה תואר פ' אמור, שבר"ה השטן עומד ומקטרג על ישראל שחטאו, והקב"ה אומר לך והביא עדים, והוא הולך ומביא החמה, והקב"ה משיבו לא יקום עד אחד באיש לכל עון ולכל חטאת, לך והבא עוד אחר, והוא הילך להביא הלבנה, ואינו מוצאה שהיא מתכסה בו, וא"כ עיקר סמיכה שלנו שאין השמש נאמן להעיד יחידי, והנה במסכת קידושין (דף ס"ו ע"ב) מקוה שנמדד ונמצא חסר, כל טהרות שנעשו ע"ג ר"ט מטהר ור"ע מטמא, אמר ר"ט משל לעומד ומקריב ונודע שהוא בן גרושה שעבודתו כשירה, אמר ר"ע משל לעומד ומקריב ונודע שהוא בעל מום שעבודתו פסולה, אמר ר"ט נראה למי דומה וכו', התחיל ר"ע לדון מקוה פסולה ביחיד, ובעל מום פסולו ביחיד וכו', וקאמר האי בעל מום שפסולו ביחיד ה"ד, אי דקא מכחיש ליה מי מהימן וכו', ואמר אביי לעולם דמכחיש ליה, ודאמרת אמאי מהימן דאמר שלח ואחוי לך, והיינו דקתני מקוה פסולו בגופו, ובעל מום פסולו בגופו, הרי היכא דפסולו בגופו יחיד נאמן, דמצי למימר שלח ואחוי לך, וא"כ אם האדם שב בתשובה ואז אף שעדיין לא עשה כל משקל תשובת המשקל, עכ"פ העביר ה' חטאתו, ושוב אין פסולו בגופו ואין יחיד נאמן, אבל אם לא שב ועדין עונותיו על עצמותיו, ומום בו ופסולו בגופו אז היחיד נאמן, וכל זמן שמום בגופו כל אשר מום בו לא יקרב, ועומד חוץ למחנה שכינה, אבל אם בא אל תוך המחנה, א"כ כבר עבר מומו, וזה שאמר הכתוב והיה לפנות ערב ירחץ במים קודם ר"ה, ואז וכבוא השמש דהיינו בר"ה שהשמש בא יחידי להעיד, יבוא אל תוך המחנה, ואין פסולו בגופו, ולא שייך לומר שלח ואחוי לך, ואז אין השמש נאמן ביחידי, אבל אם ח"ו עודנו בחוץ פסולו ביחיד.
(ט) <b>ויד</b> תהיה לך מחוץ למחנה ויצאת שמה חוץ ויתד תהיה לך על אזנך והיה בשבתך חוץ וחפרת בה ושבת וכסית את צאתך, הנה רז"ל אמרו היכי דמי בעל תשובה אמר ר' יהודה כגון שבאת דבר עבירה לידו פעם ראשונה ושניה וניצול ממנה מחוי ר"י באותה אשה באותו פרק ובאותו מקים, הנה הרב בעל עוללות אפרים כתב בפסוק הציבי לך ציונים, שימי לך תמרורים, שיתי לבך למסילה דרך הלכת שובה בתולת ישראל וגו', וזה תורף דברי הרב בקיצור, כי כל מעשה אשר יעשה האדם נקרא הולך עם מעשה הטוב, נוכח ה' דרכו והולך ואור ומתקרב לשכינה ושכינה מתקרבת אליו, ועי"ז מתדבק בשכינה, ועל זה אמר הכתוב ולדבקה בו, והחוטא והעובר עבירה ג"כ נקרא הולך חשכים ואין נוגה לו, והוא הופך פניו מהשכינה ומתרחק, וע"ז נאמר כי פנו אלי עורף, וכן השכינה מתרחקת ממנו, ואלו ב' דרכים הפוכים האחד דרך החיים, והשני דרך אופל וצלמות, והבעל תשובה צריך לשוב באותו דרך שנתרחק, וע"ז אמרז"ל באותה אשה באותו מקום:
(י) <b>וע"ז</b> רמזו בחזירתו פרע הקפותיו, כי החוטא לוקח בהקפה ע"ד החנוני המקיף, וז"ש הנביא הציבי לך ציונים שובי דרך הלכת, שאף אז נתגבר עליך היצה"ר והכשילך, עכ"פ תדע באיזה דבר נכשלת ובאיזה מקום, שמו תמרורים, נלע"ד שעכ"פ אף אם אין בך כח לשוב, תכף בפועל עכ"פ יהיה לך מעשה העבירה מר לך כלענה, לא כאלו העושים העבירה בכל הנאתם ותאותם בשמחה, כמוצא שלל, שימי לבך למסילה דרך הלכת, שובי בתולת ישראל ע"כ דברי הרב, וא"כ אפשר ג"כ לפרש שדברי הפסוק הנ"ל ויד תהיה לך מחוץ למחנה ויצאת שמה חוץ, שאותו מקום שחטא יהיה קבוע בלבו, ויצאת שמה חוץ, כדי שתהא התשובה באותו מקום:
(יא) <b>אמנם</b> אני אומר שרבים טעו בדברי ר' יהודא, שאמר באותו מקום באותה אשה, שכוונת ר' יהודא שהבעל תשובה ישתדל שיבוא עוד הפעם העבירה לידו ויפרוש ממנה, על דרך שאמר דרך הלצה מקום שבעלי תשובה עומדין וכו', כי הצדיק אסור לו להתיחד, והבעל תשובה מותר כדי שתהיה תשובה שלימה, ואני אומר ח"ו לומר כן, לא מיבעיא בדבר ערוה ח"ו להתיר לבעל תשובה להתיחד ולעבור על דברי תורה, ומצוה הבא בעבירה הוא, ואדרבה הבע"ת צריך לעשות גדרים להוסיף שמירה על שמירתו, וכל אדם צריך ליזהר מיחוד, ורוב העולם טועים טעות שסוברים שאיסור היחוד תלוי במעשה, שאם עבר ע"י יחוד זה ובא לידי זימה עביד איסור אבל אם לא בא לידי זימה אז למפרע אין שום עבירה ביחוד, אבל אין הדבר כן אפי' לא עלתה על מחשבתו הרהור עבירה מ"מ אם היה עם ערוה ביחוד, כבר עבר איסור דאורייתא, שהתורה אסרה איסור יחוד דאשת איש, ורבנן גזרו על הפנויה:
(יב) <b>והנה</b> בתחלת בואי הנה, צרפתי עמי הרבנים ב"ד מו"ש, וגזרנו שלא להחזיק משרתת א"א בביתו, אפי' הזקינה ביותר, חוץ מינקת, ובעוה"ר נפרץ הדבר, ונעשה להם כהיתר ואי אפשר להם להזהר מיחוד, וזה ימים לא כביר דברתי עם הרבנים הנ"ל, והסכימו לדרוש ברבים ולהוכיח ע"ז ולגזור מחדש על הדבר, ודעו נא רבותי כי אם הב"ד גוזרים על דבר הוא איסור חמור מאד ודברי תורה יש בהם עשה ול"ת, וכל העובר על דברי חכמים היה בימים הקדמונים חייב מיתה, ואין לך אלא ב"ד שבימיך, ובעוה"ר העולם עוברים על גזירת ב"ד, וכבר זה יותר משנתים הוכרז באיסור ב"ד על המנעלים הצבועים ושאר מיני צבועים, רק הקהל חידשו בה, שאותן שכבר נעשו בהיתר קודם גזירה, ישארו בהיתרן, והנה עתה זה זמן רב, ובודאי לא נשאר זכר מן הראשונים, וכמה הולכים במה שנעשה אחר ההכרזה, ועוברים על גזירת ב"ד, והנה הם אין רוצים ללכת במנעלים פשוטים, והקב"ה משלם מידה כנגד מידה ובעוה"ר מתים הילדים והמה צריכים לילך יחף ז' ימים, ובעו"ה גם מזה יש להוכיח שבאבילות המה יושבים על ספסלים, ועל כרים וכסתות ורובם נכשלים גם בזה בתשעה באב:
(יג) <b>ונחזור</b> לראשונים ח"ו לומר שמותר לבע"ת להתיחד, כדי שתהיה תשובתו שלימה, ולא מיבעיא בדבר ערוה, שאיסור היחוד אסור מצד עצמו, ואיך נתיר לו איסור דאורייתא, אלא אפי' בשאר עבירות ג"כ אני אומר אדרבה ראוי לבע"ת להתרחק עצמו מכל הדרכים שיש בהם מבוא שיכול לבוא לידי עבירה, ויעשה משמרת למשמרת כיון שכבר נכשל, אם ח"ו יבוא לידו אולי יכשילנו היצה"ר ודוד המלך בקש בחנני, ולסוף נתחרט ע"ז, ומה שאמר ר"י היכי דמי בע"ת כגון שבאת דבר עבירה לידו פ"א וב', אם היתה כונת ר"י שזה עיקר מצות התשובה, הוה ליה למימר ה"ד תשובה שתבוא ד"ע לידו וכו', אלא ודאי עיקר התשובה להתרחק מדרך זה, אלא ר"י קאמר ה"ד בעל תשובה שכבר הוא בעל ואדון התשובה שיש לבטוח בו שלא ישוב עוד לכסלה, שבאת דבר עבירה לידו וכו', פי' בא במקרה בלי כונה לידו וניצול, וכיון שניצול והתאפק ודאי הוא בעל תשובה, וזה כונת הפסוק ויד תהיה לך מחוץ למחנה ויצאת שמה חוץ, והך ויצאת דבוק אדלעיל, וכאלו אמר מחוץ למחנה אשר יצאת שמה חוץ, אותו מקום יהיה זכרו קבוע בלבך לשמור מאד ממקום הזה, והיה בשבתך חוץ אם יזדמן במקרה, ולכן אמר והיה בשבתך ולא אמר וישבת שמה וגו' וחפרת מלשון בושת שתבוש ממעשיך הראשונים, ותזכור מעשיך הראשונים, כי כן ראוי לקיים וחטאתי נגדי תמיד, ושבת בתשובה שלימה, וכסית את צאתך, כי עבירה נקראת צואה, ע"ד כי אם רחץ ה' צואת בנות ציון, וע"י התשובה היא מכוסה.
(יד) <b>עוד</b> נלע"ד יהיה לפנות ערב ירחץ במים, וכבוא השמש יבוא אל תוך המחנה, אוי לנו כי פנה היום, נטו צללי ערב, וכבר כלו כל הקיצין, והדבר תלוי בנו, היום אם בקולו תשמעו, והדבר תלוי בתשובה, ובעוה"ר ע"י עצלות שלנו מתארך הגלות, ומשיח נקרא שמש כמ"ש כסאו כשמש נגדי, והנה כתיב שובו בנים שובבים כי אנכי בעלתי בכם, ולקחתי אתכם אחד מעיר ושנים ממשפחה, ובשלהי יומא מוקי רישא דקרא מאהבה ומיראה שעדיין בנים נקראו, וסיפא דקרא כי אנכי בעלתי בכם מוקי ע"י יסורין שאז אבדו שם בנים ונקראו עבדים, והנה קשיא לי שבכל ד' לשונות שמשמש כי לא מצאתי פתרונו כאן, ונראה שהוא לשון אם, לפי שסיפא דסיפא ולקחתי אתכם אחד מעיר, ואם ח"ו באנו לפרש האי קרא כפשטי', וכדברי ריש לקיש בשלהי חלק הוא כליון ח"ו, אך ר' יוחנן סבר שם לא ניחא למרייהו דאמרת עלייהו הכי, אלא אחד מעיר מזכה כל העיר, ונראה דאלו ואלו דברי א"ח, שהכל לפי הגאולה, אם הגאולה על תשובה מאהבה, או אף מיראה אחד מעיר מזכה כל העיר, אבל אם ח"ו הגאולה ע"י תשובה שע"י יסורין, וכמו שאמרו הקב"ה מעמיד עליהם כהמן, אז ח"ו האי קרא כפשטי', וא"כ הכי פירושו דקרא שובו בנים כו', שתראו שתשארו בגדר בנים, כי מלשון אם אנכי בעלתי שאם לא ישובו אפי' מיראה, ותמתינו עד שאנכי בעלתי בכם ע"י יסורין, אז ולקחתי רק אחד מעיר, ולכן תראו לשוב מעצמיכם:
(טו) <b>ואחר</b> העיון נראה שזה דעת ר' לקיש, אבל לדעת ר"י אפי' בתשובה גרועה לא ניחא למימר כך, ולכן אמר לא ניחא למרייהו, לא מיבעיא אם עושין תשובה מעונה שנקראו בנים, אלא אפילו ע"י יסורים שהקב"ה נקרא מרייהו, בגדר אדון על עבדיו, לא ניחא למימר הכי, והנה א"כ לדברי ר' יוחנן צריכין אנו לפרש האי קרא, נראה דיש כמה מדריגות בתשובה, אם תשובה מאהבת ביראו כאשר ראוי לחושבי ה', לחשוב כמה טובות הבורא עליו וכמה חסדים, ראוי להתלהב כל היום לדבקה בו, גם בלילה בשכבו על משכבו תדבק נפשו באהבת הבורא, וזו היתה מעלת דוד המלך אם זכרתיך על יצועי באשמורת אהגה בך דבקה נפשי וגו' זו היא מדרגת בני עליה והמה מועטין, מדרגה ב' תשובה מיראה ויש בזה ב' מדריגות, אם מיראה דהוא רב ושליט וידע שהכל בהשגחה פרטית ואיננו מתירא מן היסורים, אדרבא הוא מתירא מרוב שפע הטוב אשר מקבל כי יודע כי לא במקרה והכל בהשגחה והוא יודע נגעי עצמו שאינו ראוי לזה, וא"כ פן הוא מצד ומשלם לשונאיו על פניו להאבידו, ובזה לא ישאר לו שם ושארית לעולם הבא, וזהו העשירות והשפע שיש לו הוא עצמו עונש כרת האמורה בתורה שע"י זה נכרת מהעוה"ב, ומורא זו ראוי שיעלה על כל העשירים והנגידים, פן עושר שמור לרעתו, לא כאשר ראיתי בעוה"ר מתגאים בעושרם:
(טז) <b>והנה</b> יראה זו היא מדה טובה, ואית יראה פחותה שמתירא מחמת שלא יבואו עליו יסורים בעוה"ז, אם כן הוא עובד מיראה פחותה בשביל עסקי עוה"ז, אבל אכתי משובח שנתן הדבר על לבו, אף שלא ראה רעה מימיו וכל ימיו שמח בטובה ואיננו מכת שנאמר וישמן ישורון ויבעט, ואית יראה פחותה מזה, שלא נתן הדבר אל לבו עד שראה יסורים באים על אחרים מחמת מעשה עבירה, והוא יודע בנפשו שגם הוא מנוול ברשע כחבירו, ואפשר גרוע ממנו ומקדים לשוב קודם תבוא פורעניות עליו ממש, ועל זה נאמר הכרתי גוים נשמו פנותם וגו', אמרתי אך תראו אותי תקחו מוסר, ויש גרוע מזה שאינו לוקח מוסר מפורעניות אשר בא על אשר לא מבני ישראל המה, אבל בראותו פורעניות על קצת מאחיו העבריים הוא לוקח מוסר ושב בתשובה, ותשובה זו ראוי להקרא בגדר תשובה מיראה, ובגדר תשובה ע"י יסורים שהרי עדיין לא באו יסורים עליו ונקרא יראה, אבל כבר ראה יסורים בבני גילו ונקרא ע"י יסורים, ועל תשובה זו אמר ר' יוחנן לא ניחא למרייהו וכו' אלא אחד מעיר מזכה כל העיר, שע"י יסורים שבאו על אחד מהם כולם נתנו לב לשוב בתשובה, אבל אם ח"ו גם ע"י זה אינם שבים בתשובה, עד שח"ו יבואו על גופו ממש, זו היא הפחותה שבתשובות, ונחלקו ר"א ור"י אם תוכל לקרב הגאולה:
(יז) <b>והנה</b> נחזי אנן הלא אם נשוב תשובתו כבר עד מדרגה אחת פחות מתחתונה שכבר באו יסורים על קצת מבני עמנו במיתת ילדים ר"ל, עלה מות בחלונינו, והנה אם אחד בעיר מזכה כל העיר, שראוי תיכף בבוא יסורים על אחד מעיר שישובו כל בני העיר, ק"ו שבאו על רבים מבני העיר, ראוי לנו לירא וליקח מוסר וממ"נ אותן האנשים ששתו כוס הפורעניות, לא יהיו ח"ו בכלל מקשה לבו וישוב ונחם, והשאר פשיטא ופשיטא שראוי להם לירא ולשוב עכ"פ מיראה זו, כי חנון ורחום ה', ויקבל גם תשובה זו:
<b>ולכן</b> אנחנו כולנו העומדים פה בבית ה' לכו ונשובה אל ה', עד אשר לא תחשך השמש וטרם יבוא יום הדין הגדול והנורא הסמוך, שאם נשוב בתשובה השמש לא תחשך, ונקרא ר"ה יומא אריכתא, כי כולו יום מצד מדת הרחמים, ובחסד הנקרא יממא ושרגא, ואין בו מדת לילה מצד מדת הדין כלל, בכן לכו ונלכה באור ה' הולך ואור עד נכון היום, יומא דריש שתא יצא כנוגה צדקנו, אבל הרשעים אשר במחשך מעשיהם, ואפילו עתה ימאנו ח"ו לשוב, להם היום ההוא יום אופל וצלמות:
(יח) <b>וע"ז</b> נאמר הוי המתאוים את יום ה', למה זה לכם יום ה' הוא חושך ולא אור, וארז"ל בפ' חלק דרש ר' שמלאי משל לתרנגול ועטלף, שהיו מצפים לאור, אמר לו תרנגול לעטלף אני מצפה לאור שאורה שלי היא, אתה למה לך אורה, הנה יום ר"ה נקרא אור וכמו שדרשו רז"ל לדוד ה' אורי וישעי אורי בר"ה, ותרנגול הנה נתן לשכוי בינה להבחין בין יום ובין לילה, יום נקרא מעשה הצדיקים, ולילה מעשה הרשעים, וכשארז"ל בפסוק ויקרא אלהים לאור יום וגו', ועטלף נקרא הרשע, אשר אין לו עינים לראות וכל ימיו הולך חשכים ואין נוגה לו כלל, שבשום פעם אין שום הירהור תשובה בלבו, והנה הכל מצפים על ר"ה לשמוח ביו"ט ומצאו להם מקרא שעזרא אמר אכלו משמנים ושתו ממתקים כי חדות ה' הוא מעוזכם, ולא נתנו לבם שמתחלה החזירם בתשובה, והבטיחו להוציא נשים נכריות ויש אשר הולידו בנים, ועזרא פסלם מלבוא בקהל וקבלו עליהם, אם היו רוצין עתה לאסור לאחד אשתו עליו, אשר יש לו עמה אהבת נעורים, וק"ו לפסול לבנו לא היה שומע, ועכ"פ הכל שמחים בר"ה, ולובשים בגדים חדשים הכל לכבוד יו"ט, וזה משל לתרנגול ועטלף שמצפים לאור, שהצדיקים והרשעים מצפים לר"ה, ותרנגול אומר לעטלף אני מצפה לאורה שאור שלי היא, שחזרתי בתשובה, אבל אתה שאתה נתון בחושך בתענוגי עוה"ז למה לך אור שאין לך שום אור בר"ה:
(יט)
<b>ונחזור</b> לראשונים ואומר אני הנה רז"ל אמרו במס' ר"ה כאשר פירשו לנו י"ג מדות של רחמים, ה' ה' אני הוא קודם שיחטא האדם, ואני הוא לאחר שיחטא האדם ויעשה תשובה, הרי שמה שמקבל הקב"ה בתשובה, הוא אחת ממדותיו במדת הרחמים ומכלל שמצד מדת הדין אין לקבל בתשובה, ומצינו בפסיקתא ובויקרא רבה אמר ר' אחא ור' אבין בר' בנימין בשם ר' אבא גדול כחה של התשובה שמבטלת את הגזירה ומבטלת את השבועה, שבועה דכתיב חי אני נאום ה' כי אם יהיה כניהו וגו', וגזירה דכתוב כה אמר ה' כתבו את האיש הזה ערירי, וכתיב ובני יכניה אסיר בנו שאלתיאל בנו א"ר תנחום בר' ירמיה אסיר זה הקב"ה שאסר עצמו בשבועה, שאלתיאל ששאל לב"ד של מענה על נדרו, הרי שב"ד של מעלה התירו השבועה ע"י התשובה, והרי ב"ד של מעלה מצד מדת הדין הוא, ולא מצד הרחמים, ואעפ"כ הועיל תשובה:
(כ) <b>ונראה</b> שהנה כל ספרי מוסר מלאים מגדר תשובת המשקל, והרואה יראה יסורים שצריך הבע"ת וסיגופים קשים ממות תעניות לאין מספר אשר כל ימינו בהפסקות של שלשה וארבעה ימים לא יספיקו, ומלקיות הכל כמשקל העונות, וא"כ ח"ו אבדה תקותינו, והרי מצינו תשב אנוש עד דכא, שאפילו בשעת מיתה מועיל תשובה וחרטה, ונלע"ד דודאי גם מצד הדין מועיל תשובה, אבל תשובת המשקל וצריך סיגופים והפסקות גדולות, אבל מצד מדת הרחמים מועיל תשובת החרטה והוידוי והבכי, ולכן רחמנא לבא בעי שמצד מדת הרחמים אחר כוונת הלב הן הדברים:
<b>ובזה</b> נלע"ד פי' הפסוק רחמיך רבים ה' כמשפטיך חייני, והאי קרא לאו רישא סיפא, שהתחיל ברחמים, ומבקש שיחייהו במשפט, ומשפט אינו רחמים אך הוא הדבר שכתבתי לעיל, שדוד אמר עורה כבודי וגו', שהוא מעיר השחר שמקבל על עצמו יסורים ותשובתו מאהבה לא מיראת היסורים, אדרבה הוא עונה בצום נפשו ושכב לארץ, ועשה בעצמו סיגופים גדולים, ולכן אמר הן אמת כי רחמיך רבים, ואתה מקבל בתשובה מצד מדת הרחמים בלי סיגופים אבל אני מבקש כמשפטיך חייני, שאני רוצה לסגף עצמי באופן שאפילו במשפט מועיל תשובה:
(כא) <b>והנה</b> פשוט שמי שכבר באו יסורים עליו כבר נמסר ביד מדת הדין, וא"כ זה אם רוצה לשוב צריך סיגופים גדולים, וכבר כתבתי שתשובה שע"י יסורים בזה נאמר כי אנכי בעלתי בכם וגו', וסיפא דקרא ולקחתי אתכם אחד מעיר וגו' וכפשטיה דקרא הוא ח"ו כליון בעת הקץ, ואין זה כבודו של מלך המשיח למלוך על מתי מעט, רק ברוב עם הדרת מלך המשיח, שנשוב מאהבה או אף מיראה, וימצא מחנה ישראל בשלימות, ולכן הקב"ה ממשיך הגלות זמן ארוך, כי אינו רוצה באבדן עמו ח"ו וממתין על תשובתנו, וגם כבר כתבתי שתשובה בסיגופים נרמז בכל דבר אשר יבוא באש תעבירו באש, שהוא רמז לתעניות גדולות, ותשובה ע"י חרטה וידוי ובכי נרמז בסיפא דקרא וכל דבר אשר לא יבוא באש תעבירו במים, וע"פ דרכינו שמי שכבר שלטו בו יסורים. כבר שלט בו מדת הדין, ולזה לא סגי בלי סיגופים גדולים, נדרש האי קרא כמין חומר, כל דבר אשר יבוא באש, דהיינו כפי תשמישו כך הכשירו, שכלי שנשתמש בו ע"י האור הגוף נקרא כלי ואם כבר נשתמש ע"י האור שכבר שלט מדת הדין הנרמז באש בגופו, וא"כ תשובתו ע"י יסורים, וצריך שתשובה רצויה גם עפ"י מדת הדין, א"כ תעבירו באש שצריך תשובת המשקל, לכוף עצמו וללבן גופו באש התענית, וכל אשר לא יבוא שלא נשתמש עדיין ע"י האור ולא באו עליו יסורים, ואכתי רחמי שמים עליו, תעבירו במים ודי לו תשובה הוידוי והבכי הנמשל למים, להוריד כנחל דמעה, וטהר מצד הרחמים מימי החסד, באופן שמי שנטהר במים בלי אש בודאי אין תשובתו על ידי יסורים:
(כב) <b>ובזה</b> נבוא לביאור הכתוב, והיה לפנות ערב ירחץ במים, וכבוא השמש יבוא אל תוך המחנה, כונתו לפנות ערב על זמנינו זה, כי פנה היום בגלות ועוד יותר מחצי יום, ונטו צללי ערב של יום השני, וכלו כל הקיצין עבר קציר כלה קיץ ואנחנו לא נושענו, ונתן הכתוב עצה, כי הכל תלוי בתשובה, ואמר ירחץ במים, שתהא תשובתו בעמדו במדת הרחמים שסגי במים, דהיינו חרטה וידוי בבכי ותחנונים, ולא יצטרך לסיגופים, וא"כ מכלל שתשובתו היא מאהבה, או לכל הפחות מיראה אבל נא ע"י יסורים דאי הוי ע"י יסורים היה צריך סיגופים, וכיון שתשובתו בלי יסורים. א"כ נתקיים רישא דקרא שובו בנים בנים אנחנו לה' אלהינו, ואז הייתור וכבוא השמש דהיינו ביאת משיח צדקנו הנקרא שמש, כדכתיב כסאו כשמש נגדי יבוא אל תוך המחנה שיבוא משיח תוך מחנה שלימה של ישראל, ולא יהיה ח"ו אחד מעיר ושנים ממשפחה, שהוא כליון המחנה ח"ו, כי אם ישאר מחנה ועדה שלימה:
(כג) <b>עוד</b> נלענ"ד והיה לפנות ערב ירחץ במים, וכבוא השמש יבוא אל תוך המחנה, עד אשר לא תחשך השמש, דרשו בשלהי מסכת שבת על יום המיתה, שאז חשך שמשו וביאת אורו של אדם והנה אם האדם זכה נתקיים ובא השמש וטהר טהר גברא, וראוי כל אדם לראות שימות זכאי. והנה בשעת מיתתו של אדם, אם לא איבד זמנו בבטלה ובדברי שחוק והיתול, רק כלו שנותיו בתורה ובמעשים טובים, מתאספים הימים ויש להם מציאות, וכל המלאכים שנבראו ממעשיו הטובים, כלם מתאספים ובאים לקבל הנשמה בצאתה מן הגוף, והיא מוצאת מחנה שלימה לשמרה, ולהביאה אל מקום מנוחתה, והיא מחנה אלהים, אבל הרשעים חייהם אינם חיים ואין לימים שלהם שום מציאות, ועליהם נאמר ימי קלו מני ארג כי אין להם שום משקל משום זכות, ואדם דואג על איבוד דמיו ואינו דואג על איבוד ימיו. ולא עוד אלא אפילו מיעוט מצות ומעשים טובים שעשה, אין להם מבוא בקדושה, כי רובם שלט בהם הקליפה, וכל תפלותיו מלאו מחשבת חוץ, ושאר מצות להתגאות, ושאר פניות, ולכן לא ימצא מאומה, וכאשר תצא הנשמה מהגוף אין לה מנהל והיא משועממת, ובין כך באים מלאכי חבלה ומקלעים אותה בכף הקלע, ולכן מזהיר הכתוב והיה לפנות ערב וזה זמנו בכל יום, שמא למחר ימות ירחץ במים, שיבכה ויעשה תשובה, ואז כבוא השמש יבוא אל תוך המחנה, כי על ידי הבכי והתשובה יוציא יקר מזולל, כל מעשיו אשר נפלו בקליפה יתקדשו בקדושה, וימצא מחנה אותיות מנחה:
(כד) <b>עוד</b> נלענ"ד לתרץ מה שהקשיתי, דבגמרא משמע שזה אחד מי"ג מדות הרחמים לקבל תשובת שבים, וכמו שדרשו רז"ל ה' ה' קודם שיחטא, ולאחר שיחטא ויעשה תשובה. ובמדרש משמע שב"ד של מעלה התירו להקב"ה השבועה, על ידי תשובה שעשה יכני'. ונראה לענ"ד דתשובה מאהבה שהיא תשובה מעולה, גם לפי מדת הדין מהני. אבל תשובה מיראה צריך למדת הרחמים, וטעמא אמינא שע"י תשובה מאהבה זדונות נעשים זכיות, וא"כ קטיגור נעשה סניגור, ונהפוך מדת הדין לרחמים. אבל תשובה מיראה זדונות נעשו שגגות, ומצד מדת הדין הנפש החוטאת היא תמות, והחוטאת היא שוגג, וצריך מדת הרחמים לקבלו. ולכן השוגג מתכפר על ידי קרבן, ובכל הקרבנות לא נזכר אלהים רק שם הוי"ה, כי מצד מדת הדין לא יועיל קרבן:
(כח) <b>ובזה</b> נראה לענ"ד קישור ההפטורות ז' דנחמתא שסימנם נועארקש והלבוש גם כן נתן להם קשור וחבור עי' עליו והנה בהפטורת שבת נחמו שאמר נחמו נחמו עמי, והלשון קשה שהוה ליה למימר התנחמו, ואז משמע שהם יתנחמו אבל נחמו משמע שהם ינחמו אחרים. ולכן דרשו רז"ל שקאי על הנביאים ששלחם הקב"ה לנחם את ישראל. ולפי זה הוה ליה למימר נחמו את עמי. ובפסיקתא דרשו שהקב"ה ביקש את ישראל נחמו אותי, משל לאב שמתו בניו, ולרועה שמתו צאנו, מי צריך להתנחם כי אם האב והרועה וגם בזה עיקר חסר, שהרי לא נזכר למי ינחמו. ואפשר שלכן המשיל בפסיקתא לאב וכו', למי צריך להתנחם אמר סתם נחמו, , שאין צריך לפרש דודאי היינו לנחם. אבל די לאבל שיעמוד באבלו. ונראה שזה היא הערה שהעיר הקב"ה את ישראל על התשובה, שזה שורש כל התנחומין. והנה עיקר התשובה היא החרטה להתחרט, וזה עיקר פרי הוידוי והבכי, וכל עניני התשובה והסיגופים והתעניתים, וכל מכשירי מצוה כדין שיתחרט בלב שלם:
<b>וזה</b> כוונת הפסוק נחמו נחמו לשון וינחם שיתחרטו על מעשיהם, וישובו בתשובה יאמר אלהיכם, והנה יאמר ה' אין כתיב כאן, רק יאמר אלהיכם דהיינו מדת הדין, דמשמע שיקבל תשובה גם מצד מדה"ד:
(כו) <b>וע"ז</b> משיבה משובה ישראל, ותאמר ציון עזבני ה' ואדני שכחני, ודרשו בפסיקתא אותן ב' מדות שכחוני, והדבר יפלא דכאן אין כתיב ב' שמות הוי' רק אחד בכנוי, ונראה שזה השיבה ציון ה' עזבני, שכבר אני נעזב ממדת הרחמים, שהרי כבר הלכתי בגלות נתונה בשבי', ואדני כלומר מדת הדין שכחני, אותן שתי מדות ליתנייהו רק בשם הוי' ב"ה, וא"כ מה יועיל תשובתי, עני' סוערה לא נחמה בזה, ואז משיבה הקב"ה אנכי אנכי הוא מנחמכם, ואתן לכם עצה שיועיל תשובה מיראה, ותיראי מאנוש ימות בן אדם חציר ינתן, פירוש מי מצוה אותך לעשות תשובה מיראה מאנוש ימות מאימת מיתה ושאר עונשין, ותשכח ה' עושך נוטה שמים ויוסד ארץ. רב ושליט עקרא דכל עלמין, זה שים על לבך ועשה תשובה מאהבה ושפיר מועיל אף לפי מדת הדין:
<b>רני</b> עקרה לא ילדה ורז"ל אמרו דלא ילדה בנים לגיהנם, הנה בכל עון ופשע נברא משחית ומחבל וזה עצמו מיסרו. בגיהנם ומה שבורא מחבלים בפשעיו בנים משחיתים המה לו, ומתקריין בני גיהנם כי שם יתקיים על ידם תיסרך רעתך, , ועונש עבירה עבירה:
(כו) <b>והנה</b> בשלהי יומא (ד' פ"ו ע"א) ר' חמא בר חנינ' רמי כתיב שובו בנים שובבים, דמעיקרא שובבים אתם, וכתיב ארפא משובתיכם, דמשמע מכאן ואילך כבעל מום שנתרפא, לא קשיא כאן מאהבה כאן מיראה, פרש"י מאהבה נעקר עונו מתחלתו, כאלו מעולם לא חטא, וא"כ זה כונת רני עקרה, כיון שיעשו תשובה מאהבה רני עקרה לא ילדה, שלא ילדה בנים לגיהנם מעולם, כיון שמעולם לא חטאה שנעקר מתחלתו, קומי אורי וגו', הנה על תשובה מיראה הזדונות נעשים שגגות, ואכתי יש מקום לבע"ד לקטרג, אך הקב"ה מקבל תשובה מיראה ברחמים, וצריך להסתירו מפני מדה"ד, ואי אפשר לבע"ת פחותה זו לקום בקומה זקופה, וצריך תמיד להסתתר מפני מדה"ד, אבל עתה שתשוב מאהבה, וזדונות נעשו זכיות, קומי שתקום בקומה זקופה בלי פחד, גם אורי שאותה עבירה תאיר באור נפלא, שהרי נהפך לזכיות, כי בא אורך וכבוד ה' עליך כאור זרח, הנה דייק בלשון, שלא אמר כאור יזרח לשון עתיד, כי אם זרח למפרע, כי ע"י התשובה נהפך למפרע לזכות, שוש אשיש בה' תגל נפשי באלקי, כי הלבישני בגדי ישע ומעיל צדקה יעטני, הנה בכל מעשה אשר יעשה האדם עושה לבוש לנשמתו, אם טוב אם רע, שע"י העבירות נעשים לבושים צואים, וע"י זכיות ילבוש מחלצות ובגדי ישע:
(כח) <b>ואמר</b> הנביא שוש אשיש וכו', כי ע"י התשובה לא זו בלבד כי הסירו ממני הבגדים הצואים, גם זו כי הלבישני בגדי ישע, כי אותן עבירות עצמן זדונות נעשו זכיות בגדי חופש, ומעיל צדקה יעטני, והנה כפל הדברים בגדי ישע ומעיל צדקה הנה הפרש בין שאר המלבושים למעיל, כי שאר המלבושים כל מלבוש מכסה אבר מיוחד, בתי ידים את הידים, ואנפילאות הרגלים וכתונת לגוף, וכן כלם, אבל מעיל הוא עוטה כל הגוף, ואיבריו ונקרא גלימא שנעשה כגולם, והנמשל מכל מצוה נעשה בגד להנשמה, והיינו לאותו אבר שבו פעל המצוה, אבל ע"י מצות הצדקה, הנה מחי' נפש המקבל קומה שלמה, כאלו קיים עולם מלא, נעשה ממנו מעיל להנשמה, והיא עוטה כל גופא, ולכן דניאל יהיב עוטה לנבוכדנצר, וחטאך בצדקה פרוק, וקשה מדוע דוקא בצדקה, אלא שזה הרשע היה מנוול ברשע, ובכל אבריו הרבה לפשוע, ואם הי' נותן לו עצה על מצוה אחרת, לא היתה אותה מצוה עומדת כי אם להגן על אותו אבר, ולכן נתן לו עצה ליתן צדקה, שכשר לכל גופו. ולכן סגולה גדולה לבע"ת להרבות בצדקה, והנה יש גדולי ישראל הסובלים דוחק, ואשרי משכיל אל דל כתיב, ומה מאד היה ראוי להתחבר חבורות קצינים, כל אחד יפריש סך מסוים, להיות קרן קיימת, והפירות יתנו לגדולי ישראל, וישבו בבה"מ מיוחד לשמם על התורה ועל העבודה:
(כט) <b>והנה</b> העולם עומד בהבל פיהם של תינוקות, ומצוה רבה שיש בכאן בה"מ של תינוקות, אשר בלי ספק אצלי שכל מה שעבר על קהלתנו, ובכל אלה בעזה"י אנו קימין, ולא נתפרדה חבילתינו, ונתקיים בנו אתם נצבים היום, כיום שהוא מאפיל ומאיר כך האיר לנו הקב"ה, ועתיד להאיר לנו, בלי ספק שכל זה בזכות הבל פיהם של תינוקות, שמחזיקים בבה"מ, והנה היסודות מתמוטטי', ואין ההכנסה מספקת לחצי ההוצאה, והנה יש הרבה מבני קהלתנו עשירים ובינונים, שאין להם חלק במצוה זו, ואיזה מעוות לא יוכל לתקן, זה שחביריו נמנים לדבר מצוה, והוא אינו נמנה עמהם, והעבר אין והעתיד עדין, שכל אחד יראה קודם יום הדין, להיות זוכה מן הנמנין לדבר מצוה זו, זה יכתוב ידו לה' אני, כל אחד כפי השגת ידו, וכמו כן חברה מנחם אבלים בעוה"ר רבו ההוצאות והכנסה מועטת, וכ"א ראוי להתדבק במצוה זו, ובזכות זה יזכה לראות בנחמת ציון, כאשר יבוא הקב"ה ויאמר אנכי הוא מנחמכם:
(ל) <b>שוש</b> אשיש בה', תגל נפשי באלקי, אמר עתה שאעשה תשובה מאהבה, ואז מדה"ד נהפך למדת הרחמים, שוש אשיש בה' שהוא רחמים גמורים, וגם תגל נפשי באלקי, שגם מדה"ד נהפך למדת הרחמים, כי הלבשני בגדי ישע, מעיל צדקה יעטני, הנה מלת יעטני קשה אצלי לפי דקדוק הלשון, ממ"נ אם הוא לשון עבר, כמו הלבישני הוה ליה למימר עטני, כיון ששורש המלה הוא עטה, כמו ועטה את ארץ מצרים, שהוא לשון עבר, אלא שמהפכתו לעתיד ע"י הוי"ו, ואם הוא לשון עתיד קשה הנקודה כי הי' להנקד יעטני, אשר מזה נראה שהמלה הזאת היא עבר ועתיד, הקרי עבר והכתיב עתיד, והקאנקארדאנס נתחכם בזה, ועשה ממלה זו שורש בפני עצמו שאינה משורש עטה, אלא משורש יעט, והיוד היא שרשית, אמנם לא מצא לה חבר בכל המקרא, ונראה כאשר אמרתי שהוא עבר ועתיד, והנה נבין ג"כ כפל הלשון הלבישני בגדי ישע ומעיל צדקה יעטני, ונראה שכל המצות שאדם עושה ברשעו ג"כ אינם נחשבים לו לזכות, וכמו שאמר הכתוב ולרשע אמר אלקים מה לך לספר חוקי, ואין הקב"ה חפץ בקילוסו של רשע, ובשובו עכ"פ תיכף היתור שלו, כי מחזירין לו אבידתו ומוצא כל המצות מתתקנים לפניו, וזה כבר הוא מלבושו, שהרי גם בשעת מעשה לשם מצוה עשה, ולכן אמר הלבישני בגדי ישע, ולא אמר בגדי צדקה רק בגדי ישע, כי צדקה נקרא מה שאדם נותן לחבירו משל עצמו, אבל מה שמחזיר לו אבידתו אינו נקרא צדקה, אמנם זה שזדונות נעשו לו כזכיות זהו צדקה, שהקב"ה נותן משלו מתנה לאדם, והנה דבר זה קצת הוא עבר, שהרי כבר עשה העבירה וקצת עתיד, שהרי עד עתה זדון היה ולא זכות, ולכן אתי לשון עבר ועתיד, ואמר מעיל צדקה שזה צדקה ממש, , והנה אמרנו המשך לשבעה ההפטורות דנחמתא, ואמר אח"ז תרתי דתיובתא הנה עיקר תרעומת כנסת ישראל, כיון שכבר שלט עלי' מדה"ד, שוב אין תשובה מועיל, ונתן לה הקב"ה עצה לשוב מאהבה, ועכשיו מתחיל עצה חדשה דרשו ה' בהמצאו, אם אמרנו זו בכל השנה אבל עתה בעי"ת תוכל לשוב, שאז תמצא עצם הרחמים מהרה יהיו פתוחים ביוה"כ, שובה ישראל עד ה' אלקיך, שתעשה תשובה בעוד ה' הוא אלקיך, שהוא יושב בעצמו על המשפט לדון, כי כשלת וגו' ואין לך כח לסיגופים, וא"כ צריך אתה לרחמים, לכן מהרה חושה עד ה' אלקיך, כלומר בעוד ה' אלקיך, קחו עמכם דברים כו':
<b>מעתה</b> אחיי ורעיי ניתנה לב לשוב לאבינו שבשמים על רוב פשעינו, ואם כשל כחנו לעשות סיגופים ותשו' המשקל, עכ"פ הבכי והוידוי בלב שלם, והחרטה גמורה ועזיבת החטא להבא, הוא בידינו, והקב"ה מלא רחמים, וברחמיו הגדולים יקבל תשובתנו,, ויקוים גדולה תשובה שמקרבת את הגאולה ב"ב, ובא לציון גואל ולשבי פשע ביעקב אכי"ר :
<big>דרוש</big> <big>ב'</big> <big>לעשי"ת</big>
(א
) <b>שובה</b> ישראל עד ה' אלקיך, כי כשלת בעוניך, קחו עמכם דברים כו', כבר הקדמתי בדרוש יום א' דסליחות, שתשובה מועיל גם ע"פ מדה"ד, אמנם תשובת המשקל בסיגופים גדולים, אבל תשובת דברים וידוי וחרטה ובכי אינו מועיל רק מצד מדת הרחמים, וזהו שובה ישראל עד ה' אלהיך שתפעל ששם הוי' ברחמיו, הוא יהי' דיין שלך, ובידו מדת המשפט לעשות רחמים בדין, כי כשלת בעוניך שהוכשל כחך, ואין אתה יכול לעמוד בסיגופים גדולים שיועיל מצד מדה"ד, ואמרו כשלת בעוניך הראה בזה עוצם חסדי ה' ורחמיו המרובים לקבל שבים ברחמים, שלא מיבעיא אם זה החוטא הוא מתשושי כח בטבעו, שהקב"ה מקבל ברחמים תשובתו בלי סיגופים, כי אנוס הוא, אלא אפילו הוא בטבעו חזק הכח, אלא שבעונו נכשל כחו כאשר בעוה"ר רוב העבירות מלבד שמאבדין את האדם מעוה"ב, גם מעוה"ז מאבדין אותו, ורוב עבירות מכשילין כחו של אדם, ואין לך דרך טובה לחזק גופו של אדם כעבודת הבורא, צדיק אוכל לשובע נפשו, ואינו נבהל להון, ויש לו מנוחה כל ימיו, משא"כ בטן רשעים זולל וסובא ומזיק גופו ובריאותו, וגברא דנשי קטלוהו. אז מרבה בזימה נוטל מאור עיניו, ושכבת זרע היא כח הגוף, וגם הרהוריו הרעים מכשילין כחו, והרהורי עבירה קשים לבריאת הגוף מעבירה, והקנאה והתאוה מפסידים כח הגוף, דרך כלל אין לך קשה לבריאות הגוף ממעשה הרשעים:
(ב) <b>ואפשר</b> זה רמזו רשעים בחייהם קרוים מתים, ויש לדקדק מאי בחייהם בחיים קרוים מתים הוי ליה למימר, אמנם לדרכנו נכון, לא מבעיא לענין סתם חיים דהיינו מה שבאמת קרוי חיים פשיטא שהרשעים אין להם חיות, אלא אפי' חייהם החיים שהם בוחרים, ג"כ קרואים מתים, וממיתים עצמם במעשיהם גם בעוה"ז, וע"י מעשי הרשעים נכשל כחו. וע"ז נוטל כחו ואינו יכול לעשות סיגופים ואיך יעיז פניו לבקש רחמים בלי סיגופים, ולומר כי אין לו כח להתענות מחמת שנכשל כחו ברוב עונותיו אשר עשה להכעיס בוראו, ואין קטיגור נעשה סניגור, והוא נמשל לעבד שמרד במלכו מלך בו"ד ונלחם באדוניו מלחמות רבות עד שלרוב מלחמותיו אשר הם יום ולילה על פני השדה ללחום עם אדוניו, נפל שדוד בלי כח, ובאו שלוחי המלך ותפסוהו והביאוהו בשלשלאות של ברזל, וביקש שיתנו לו חסד לדבר עם המלך, וניתן לו רשות לבוא לפני המלך, והנה דרך העולם הבא לפני המלך צריך ליפול על פניו מוטה ארצה, עד יתן לו המלך רשות לעמוד, אבל לישב בישיבה בהיכל המלך דמו בראשו וזה המורד בבואו להיכל המלך תכף ישב על הכסא בלי רשות וכאשר ראה כי פני המלך זועפות, התחיל לבקש אל ירע בעיני המלך אשר ישבתי, כי לרוב היותי תמיד בשדה על הסוס ללחום בך, לא נשאר בי כח לעמוד, וצריך אני לישב, הלא המלך יכעס יותר ויותר על האמתלא הזאת, כן אנחנו עונותינו הכשילו כחינו, ואין בנו כח לבוא לפני המלך בתשובה, ואמתלא שלנו שהכשיל בעונינו כחינו, ואעפ"כ הקב"ה ברוב רחמיו והרבה להשיב אפו ומרחם עלינו, וזהו שרמז הפסוק, כי כשלת בעוניך, קחו עמכם דברים, שעכ"פ אף שאין צריך לכל תשובת המשקל, אבל צריך דברי תחנונים ובכי וחרטה:
(ג<b>)</b> ותדעו שאין עיקר התשובה הצום והסיגופים, שהרי אנו אומרים עשרת ימי תשובה, והרי אין עשרה בלא שבת, ולפעמים ב' שבתות ומה סיגוף יש בשבת, וקראת לשבת עונג כתיב, אבל החרטה היא גם בשבת, ואדרבה בחול צריך סיגוף כדי להתיש כח הקליפה, שיוכל להתחרט בלב שלם, אבל שבת קדושת היום מתיש ומבטל הקליפה, ויכול להתחרט בלב שלם, וגם קדושת הנשמה היתירה שלא נשקעה בקליפה, כי לפי דברי רז"ל האדם בודאי נזהר בשבת מעבירה, ובדמאי אמרו שאולי בשבת משום שאימת שבת עליו. ולכך הנשמה יתירה טהורה היא ואין להקליפה אחיזה בה, ולכך יכול לקיים מצות תשובה בלי סיגופים, וכמו כן אם מתבייש מעבירם, א"כ אינו דבוק בה ומתחרט, בודאי לכך מוחלין לו, והנה אותיות שרשיות של תשובה הוא תשב, והוא אותיות שבת, והוא אותיות בשת, והיינו או תשב ע"י סיגופים, שזו תשובה מפורסמת, או שבת ששומר שבת כהלכתו מוחלין לו, או בשת שיתבייש ממעשיו, ובעוה"ר בדור הזה סניגור נעשה קטיגור, ומחללים קדושת השבת, והרבה עבירות עושים בשבת יותר מבחול, כי בחול אין להם פנאי כל כך, ועוד שמחללים השבת בכמה מלאכות, באופן כי בעוה"ר קדושת השבת אנו מחללים, ומסוה הבושה סרה מעל פנינו, ותאות עוה"ז אנו רודפים באכילה ושתיה זוללי בשר וסובאי יין, ולא די שאין אנו מסגפין על עונותינו, אנו רודפים תענוגים, ומה תקנה יהיה לנו על עוצם כובד משקל הפשעים:
(ד) <b>וזה</b> רמז שלמה תחת שלש רגזה הארץ, ותחת ארבע לא תוכל שאת, תחת עבד כי ימלוך, הוא הס"ם שמולך על כל אברי הגוף, כי כלם נלכדו ברשתו, ומתחלה עבד הוא, וכדכתיב מפנק מנוער עבדו, ואחריתו יהיה מנון, ונבל כי ישבע לחם, שאחר כל עונות ופשעים אינו רוצה לסגף עצמו בתעניות, אבל ישבע לחם, ושמא תאמר ע"י הבושה יתכפר, הנה רז"ל אמרו בפ"ג דפסחים ר"מ אומר כל המשיא את בתו לע"ה כאלו כופתה ונותנה לפני ארי, מה ארי דורס ואוכל ואין לו בשת פנים, אף ע"ה מכה ובועל ואין לו בושת פנים, נמצא בעילת השנואה שאין לך שנואה מזו שהכה אותה ברגע זו הוא סימן על הסרת הבושה וזה שאמר שלמה תחת שנואה כי תבעל, שזה סימן על מניעת הבושה ושמא תאמר בשבת יתעורר בתשובה ע"י הנשמה יתירה לזה אמר שפחה כי תירש גבירתה, שהקליפה שולטת אפי' בשבת, ומגרשת את הנשמה היתירה, ואברהם אבינו יושב על פתחו של גיהנם להציל בני ברית, ודרשו זה ממקרא והוא יושב פתח האהל כחום היום, הלא במי שיראה אהל בשבת לא יציל אותו מפתח האהל ההוא, והנה האהל גי' מ"א, כי ל"ט מלאכות הם, ור"י מוסיף שובט ומדקדק והם מ"א מלאכות אי נמי תחומין ומחמר שהם שני מלאכות שאין בהם כרת וחטאת משלימין למספר האהל ומי שאינו נזהר במספר האהל ביום השבת נופל בגיהנם ושולט בו אפי' בשבת:
<big>דרוש</big> <big>לר"ה</big> (א)
<b>אשרי</b> העם יודעי תרועה, ה' באור פניך יהלכון, עפ"י מה דאיתא במסכת חגיגה, ריב"ח הוה קאי בי קיסר, אחוי ההוא מינאי עמא דאהדרינהו מרי' לאפי' מיני' אחוי ליה איהו ועוד ידו נטוי' עלינו להגין, וכתב הגאון מו"ה סענדר בספרו בכור שור וזה לשונו, ונראה דהשיבו תשובה נצחת, עפ"י מ"ש רש"י ז"ל בפסחים דף נ"ו אמ"ש בגמ', בקש יעקב לגלות קץ הימין, שיחזיר ימינו לפניו, והוא מהמדרש שהקב"ה השיב אחור ימינו ונשבע שלא להחזירה עד הקץ, ולכן כשאמר לו המין עמא דאהדרינהו מרא לאפי' וכו', ועומד באחוריו אליכם, השיב לו טובה הוא לנו כיון שהשיב ימינו אחור ואלו היה עומד בפניו אלינו לא היה מגין עלינו בצל ידו, אבל כשעומד באחור אלינו ושם הוא ימינו ומגין בה עלינו ע"כ, ושפתים יושק:
(ב) וידוע הימין רומז לחסד, וצד שמאל רומז לדין ולגבורה, וכשישראל עושין רצונו של מקום, אף השמאל נעשי' ימין, וכמו שפירש"י בפ' בשלח, על פסוק ימינך ה' ע"ש, וזה עצמו מה שאמרו רז"ל שצדיקים מהפכין מדת הדין למדת הרחמים, ובמדרש עלה אלקים בתרועה, ה' בקול שופר, בשעה שהקב"ה יושב ועולה על כסא דין, בדין הוא עולה, מ"ט עלה אלקים בתרועה, ובשעה שישראל נוטלין שופריהן ותוקעין לפני הקב"ה, עומד מכסא דין ויושב על כסא רחמים, דכתיב ה' בקול שופר, ומתמלא עליהם רחמים ומרחם עליהם, והופך מדת הדין לרחמים, אימתי בחודש השביעי, אמר ר' יאשי' כתיב אשרי העם יודעי תרועה, אלא שהם מכירים לרצות בוראם בתרועה, והוא עומד מכסא דין וכו', והופך להם מדת הדין לרחמים עכ"ל המדרש רבה פ' אמור, הרי שע"י התרועה נהפך מדה"ד לרחמים, והיינו שהשמאל נעשית ימין, וכמו"ש בשם רש"י בפסוק ימינך ה' וכו', ולפ"ז יכול להגין עלינו בשמאלו, שהיא עצמם נעשית ימין, ושמאל זה לא השיב אחור, וא"כ באור פניך יהלכון, פניך דייקא ואין מהצורך להיות עמא דאהדרינהו מרא לאפי' וכו':
(ג) <b>אי</b> <b>נמי</b> אשרי העם יודעי תרועה, שעיקר התרועה לומר ותרועת מלך, להשיב לה' המלוכה, ואם יחזיר ימינו אשר השיב עתה אחור, ואז באור פניך יהלכון, ויגן עלינו בצל ימינו באור פניו:
(ד) <b>ובזה</b> נלע"ד ליישב מה שהקשיתי בדרוש בפלוגתא דר"א ור"י בפ' חלק, דר"א סובר אם אין ישראל עושין תשובה אין נגאלין, ור"י סובר הקב"ה מעמיד להם מלך שגזרותיו קשות ומחזירן למוטב, והקשיתי א"כ למה האריכות הגלות הזה, והלוא ביד הקב"ה תכף לכוף לבנו הערל ע"י צרות, ותירצתי שתשובה מיראה אינו מועיל אלא בזמנו, ועכשיו נלע"ד טעם הדבר, דהרי שם אמר כתנאי, ור"י היינו כשמואל דדיו לאבל שיעמוד באבלו, ופרש"י דיו להקב"ה שעומד בימינו אחור, וא"כ בזמן הקץ תושיע לו ימינו וישיבה לפניו, ואז יקרבנו בימין, אפי' ע"י תשובה מיראה, אבל קודם הזמן עדין ימינו אחור, וצריך שתקובל תשובתינו בשמאל, דהיינו להפך מדה"ד לרחמים, וא"כ אין זכר דין כלל, ותשובה מיראה אי אפשר בזה, שהרי כל עיקר היראה מיראת העונש והיינו הדין עצמו, אבל לר"א לא סבר דיו לאבל, וח"ו אפי' לעת קץ לא יחזיר ימינו אם לא ישובו ישראל, וא"כ צריך להיות תשובה מאהבה, שתקובל בשמאל להפך מדת הדין לרחמים:
(ח) <b>ובזה</b> נלענ"ד ר"א ור"י לשיטתייהו, דר"א סובר בתשרי עתידין ליגאל, ור"י סובר בניסן, וידוע שתשרי מצד תשרק מצד הדין, וניסן א' ב' כסדר נון ואח"כ סמך מצד החסד, אור ישר דהיינו לר"י מתחלה יחזיר ימינו כי די לו באבלו ואז אח"כ תהיה הגאולה בימין אור ישר, ולר"א לא יחזיר ימינו כי אם נשוב מתחלה מצד שמאל, תקובל תשובתינו והיינו בתשרי, מדת הדין להפך לרחמים <big>דרוש</big> <big>ג'</big> <big>לעשי"ת</big> (א)
<b>דרשו</b> ה' בהמצאו קראוהו בהיותו קרוב יעזוב רשע דרכו ואיש און מחשבותיו וישוב אל ה' וירחמהו ואל אלהינו כי ירבה לסלוח, הנה מה שפטור השוגג מן העונש הוא רק מצד מדת הרחמים, אבל מצד מדת הדין הנפש החוטאת היא תמות, וחטא היינו שוגג ולפי זה תשובה מיראה אינו מועיל רק מצד מדת הרחמים, שהרי זדונות נעשו כשגגות, אבל תשובה מאהבה שזדונות נעשו כזכיות מועיל אף מצד מדת הדין, כיון שלא נשאר רושם חטא כלל, אך האדם בחטאו נשתקע בקליפה, והטומאה גוברת עליו ואי אפשר להנתק בבת אחת לגמרי, וצריך להפרד מעט מעט, ומתחילה צריך לשוב מיראה ואחר שנחלש היצה"ר שוב יכול לשוב מאהבה ומתוך שלא לשמה בא לידי לשמה:
(ב) <b>והנה</b> הימים הללו שערי רחמים פתוחים וימין ה' פשוטה לקבל שבים ומועיל תשובה גם מיראה:
<b>ובזה</b> נ"ל רמז לשני שעירים ביוה"כ גורל אחד לה' וגורל אחד לעזאזל והדבר תמוה וחברותא נמי איכא, ודברי הרב המנוח החסיד המפורסם מוהר"ר מרדכי הרה "ד זצ"ל מבראד ידועים, ולי נראה משום שתשובה מיראה שהיא מצד יראת העונש, והנה מי המעניש על חטא הלא הוא עצמו היצה"ר, ועונש עבירה עבירה ותיסרך רעתך, וכמו שארז"ל יורד ומסטין עולה ומקטרג יורד ונוטל נשמה, ונמצא שהשב מיראה יש להיצה"ר חלק בתשובתו והוא הגורם לו שישוב שהוא הרצועה לאלקאה לחייביא, ואינו מתגבר כל כך על האדם למנוע ממנו תשובה פחותה זו, כי גם הוא יקבל חלקו ע"י תשובה זו, משא"כ ע"י תשובה מאהבה, שאין לצד הרע שום חלק בו, ומתבטל היצה"ר לגמרי וזובח יצרו, שבזה מתאמץ היצה"ר מאוד למנוע ממנו תשובה זו:
(ג) <b>ובזה</b> תירצתי מה שאמרו רז"ל במס' סוכה שלעתיד היצה"ר נדמה לצדיקים להר, ולרשעים כחוט השערה, והדבר יפלא אם הוא הר איך נדמה לחוט השערה, , אבל צדיקים גמורים המה שבים מאהבה וכל עבודתם הוא מאהבה שנגד אלו היצה"ר מתגבר בכל כחו ובאמת הר גדול וגבוה הוא אבל הרשעים גמורים שלא שבו אפילו מיראה ולזה נדמה כחוט השערה שאינו מגביר כל כחו בזה, וכאשר הארכתי בדרושי ביו"ט שני של ר"ה העבר, ולכן רמזה לנו התורה שבימי תשובה הללו כוחם גדול, שאפילו תשובה מיראה מתקבלת, ואף שתשובה זו היא דיופרי, עושה פרי למעלה מצד הקדושה ופרי למטה, כי גם היצה"ר מקבל חלקו, וזה שני גורלות גורל אחד לה' וגורל אחד לעזאזל, ואפילו הכי מכפר אבל אין זה עיקר הכונה לנתקו מן הקליפה, ושוב הבא לטהר מסייעין לו, ויזכה לתשובה מאהבה:
(ד) <b>ובזה</b> נ"ל פירוש הפסוק שובה ישראל עד ה' אלהיך כי כשלת בעוניך קחו עמכם דברים ושובו אל ה', אמרו אליו כל תשא עון וקח טוב, ובגמ' אמר ר"י גדולה תשובה שמגעת עד כסא כבוד שנאמר שובה ישראל עד ה' עד ולא עד בכלל. הנה נשבע הקב"ה שאין הכסא שלם עד שיעבור רוח הטומאה מן הארץ לגמרי, ויתבטל שרו של עמלק מכל וכל, מחה תמחה את זכר עמלק, וזה מפורש בתורה, כי יד על כס יה מלחמה לה' בעמלק, וכיון שבתשובה מיראה הוא הגורם ויש לו חלק בו א"כ שוב מקבל חיות, ואי אפשר להעבירו לגמרי מן העולם ע"י תשובה זו, ותשובה זו שכתוב בפסוק שובה היינו מיראה וכשארז"ל כי כשלת בעוניך שזדונות נעשו כשגגות ולכן אמר ר' יוחנן שתשובה זו מגעת רק עד כסא, אבל אין בכחה לתקן ולהשלים הכסא, ובפסוק אמר שובה ישראל עד ה' ולא עד בכלל, והיינו מיראה והיא גופה קשיא יותר טוב היא לו להזהיר לשוב מאהבה, , ולזה אמר כי כשלת בעוניך א' שנכשל כחך להתגבר על יצרך בבת אחת, שכבר אתה כבוש תחת ידו אבל אח"כ שכבר עשית תשובה מיראה, שוב שנית קחו עמכם דברים, דברי וידוי ובכי ובתחנונים, גם בלילה בשכבו על משכבו יבכה לפני בוראו, במסתרים תבכה נפשו ושובו אל ה' שישוב שנית מאהבה, אמרו כל תשא עון שע"י תשובה ראשונה לא נסתלק העון מכל וכל, שהרי נשאר שוגג משא"כ עתה כל תשא עון שלא ישאר שום רושם וקח טוב אדרבה יתהפך לזכות ולטוב יתחשב:
(ח) <b>ובזה</b> נבוא לפירוש הפסוק, דרשו את ה' וגו', הנה השב מיראה זדונות נעשו כשגגות, והנה נחזי אנן מה הפרש יש בין מזיד לשוגג, המעשה שוה ביניהם ואין הבדל ביניהן רק המחשבה, ואמר הפסוק דרשו את ה' בהמצאו דהיינו בעי"ת שאז ה' נמצא וקרוב לקוראיו, והייתור מזה מלמד הייתור שאפילו נגזר דינו יכול לקרוע הגז"ד, אלא אפילו עדיין לא נגזר דינו מ"מ הייתור שמי שנשתקע בחטא ומלוכלך בעון, שרשעים יצה"ר שופטם, ואי אפשר לו לשוב תכף מאהבה, עם כל זה בימים הללו, גם תשובה מיראה מתקבלת, וזה שאמר יעזוב רשע דרכו ואיש און מחשבותיו, דהיינו שעושה תשובה מיראה ונשאר שוגג ונמצא שלא הסיר בתשובתו אלא און מחשבותיו, עם כל זה וישוב אל ה' דהיינו מדת הרחמים שעתה הזמן גרמא ושערי רחמים פתוחים.
<b>אמנם</b> אין זה העיקר הכונה אלא להפרידו מעט מעט מן הקליפה, אבל אח"כ יעשה תשובה עקרית שישוב מאהבה באופן ואל אלהינו כי ירבה לסלוח, שגם מצד מדת הדין תתקבל תשובתו, כי לא ישאר אפילו שוגג. והנה כל קדושת העשרה ימים הללו כלם ענפים יונקים מן השורש, ואב לכולם שהוא יום הקדוש והנורא, יום הרחמים והסליחות יום הכיפורים, שהוא עצם הרחמים, כנראה מפעולותיו כי ביום הזה יכפר עליכם לטהר אתכם מכל חטאותיכם לפני ה' תטהרו, ועצם היום מכפר ובגלות המר אין לנו לא מזבח ולא קרבן רק קדושת יום הקדוש הזה, המטהר אותנו מכל אשמה ומכל פשע והיינו עם התשובה, והר"ן כתב בשם הפסיקתא, טעם שבר"ה כל באי עולם עוברים כבני מרון, לפי שהעולם נברא כ"ה אלול, ואדם הראשון נברא בע"ש, דהיינו ר"ח תשרי, ובו ביום סרח ובו ביום נידון ויצא בדימוס ואמר לו הקב"ה אתה סימן לבניך וכו', וכתב הר"ן דהני מילי כר"א אתיי', דאמר בתשרי נברא העולם, אבל לר"י דאמר בניסן נברא העולם, הדרא קושיא לדוכתא, למה נידון בר"ה יותר משאר הימים, ונראה לי שרצה המקום לזכות את ישראל בדינם, ורצה לדון את ישראל בזמן שהוקבע לכפרה וסליחה, לפיכך נידון בר"ה, וצדיקים נכתבים וכו' ובינונים הרי גז"ד שלהם אינו נחתם אלא עד יוה"כ וכו' עכ"ל הר"ן:
(ו)
<b>ובזה</b> נ"ל פירוש מה שאנו אומרים במוסף ראש השנה היום הרת עולם היום יעמיד במשפט כל יצורי עולמים אם כבנים אם כעבדים אם כבנים רחמינו כרחם אב על בנים ואם כעבדים עינינו לך תלויות עד שתחננו ותוציא כאור משפטינו איום קדוש:
<b>הנה</b> התוס' במס' ר"ה דף כ"ז כתבו, אלו ואלו דברי אלקים חיים ובתשרי עלה במחשבה להבראות, ולא נברא עד ניסן:
<b>והנה</b> כתיב בראשית ברא אלקים וכתיב ביום עשות ה' אלקים וארז"ל שהעולם עלה במחשבה להבראו' במדת הדין, וכשרא' הקב"ה שאינו מתקיים אז שיתף במדת רחמים, הרי עכ"פ שהמחשבה של הבריאה היא במדת הדין. והנה אם העולם נברא בניסן ובתשרי הקדום עלה רק במחשבה, הנה המחשבה הוא כדמות הריון והבריאה היא דמות הלידה, וזה דברי הפייטן היום הרת עולם שבתשרי הוא רק דמות הרת שעלה במחשבה להבראות, וא"כ הוא עדיין במדת הדין הקשה בלי שיתוף רחמים, היום יעמיד במשפט וכו', אתמהה יותר נכון שיהיה יום הדין בניסן, שאז כבר שיתף מדת הרחמים וכאשר באמת תשרי אותיותיו למפרע דרך תשר"ק הרומז לדין, ניסן אותיות כסדר נון ואח"כ סמך ושוב אח"כ נון למפרע הרמוז לרחמי' ולדין אור ישר ואור חוזר:
(ז)
<b>לזה</b> קאמר אם כבנים וגו' והנה בתהלים כ"ז לדוד ה' אורי וישעי ובפסיקתא ה' אורי בר"ה וישעי ביוה"כ ודברי הרב מהר"ר יונתן ידועים, ולי נראה ע"פ שאמרו רז"ל במס' נדה שהולד בימי אמו נר דלוק על ראשו וצופה ומביט וכו' וזה אמר דוד ה' אורי בר"ה, שבר"ה עדיין העולם בסוד העיבור במעי אמו, שה' הוא אורו דהיינו שהעולם לא נברא בתשרי רק עלה במחשבה וא"כ היא גופא קשיא למה הוקבע ליום הדין וכקושיות הר"ן אליבא דר"י ועל זה קאמר וישעי ביוה"כ שהוא התירוץ של הר"ן בעצמו שלכך קבע יום הדין בר"ה שיהי' סמוך ליוה"כ שהוקבע לסליחה ומחילה:
(ח) <b>והם</b> בעצמם דברי הפייטן. ועל פי פשוטן של דברים קודם שנעמיק בהם הכי קאמר. היום הרת עולם. שהיום עלה העולם רק במחשבה ולא נברא עד ניסן. היום יעמיד במשפט כל יצורי עולמים אתמהה. בשלמא אם היה העולם נברא בתשרי. א"כ היה אדם הראשון סימן לבניו. אבל כיון שלא נברא היום למה הוקבע ליום דין ומתרץ אם כבנים אם כעבדים שאין הכל זוכים למעלות בנים. ויש שהם כעבדים דהיינו הבינונים. ועינינו תלויות עד שתחננו ביוה"כ. ולכך הוקבע סמוך ליוה"כ כתירוץ הר"ן:
(ט) <b>ועפ"י</b> עומק הדברים קמתמה הפייטן תמיהה כפולה היום הרת עולם שהוא בסוד המחשבה. וא"כ הוא במדת הדין הגמור והיום יעמיד במשפט. דוק בדבריו דלא קאמר היום ישפוט רק יעמוד שאנחנו רואים שהעולם יש לו קיום ומתקיים במשפט והוא פלא. איך יכול להתקיים במדת הדין. ולזה קאמר אם כבנים וכו' דהנה עצה היעוצה שמדת הדין שולט לשוב בתשובה ולהתוודות. והמתודה בי דינא בדלים ממנו:
<b>והנה</b> התשובה מתחלקת לשתי בחינות תשובה מאהבה ותשובה מיראה ובשלהי מס' יומא בתשובה מאהבה נקראו בנים. ותשובה על ידי יסורין נקראו עבדים. וקאמר אם כבנים ונכלל גם התשובה המעולה מאוד דהיינו מאהבה. ואז זדונות נעשו זכיות. לא איכפת במדת הדין. ורחמנו בודאי כרחם אב וכו' ואם כעבדים היינו תשובה הפחותה ע"י יסורין. ובודאי שנשאר שוגג דלא עדיף מתשובה מיראה. עינינו לך תלויות לך דייקא. כי מצד מדת הדין הנפש החוטאת היא תמות. רק לך עינינו תלויות עד שתחננו ותוציא כאור משפטנו ביוה"כ שאז הקב"ה לבדו יושב ודן:
(י) <b>כללות</b> דברינו שהפייטן אשר רוח ה' דבר בו קמתמה. איך העולם מתקיים בדין של ר"ה שהוא דינא קשיא ולא מצא תרופה כי אם בחילא דתיובתא יתיר וכולי האי ואולי מידי ספיקא לא נפיק. ותלוי ועומד עד יוה"כ אם יחננו ה' ויאמר פדאהו מרדת שחת. ועל זאת ידוו כל הדווים ואנחנו אין אתנו יודע עד מה נעשה בדיננו דר"ה העבר. בפרט בהעלותנו על לבנו עונותינו הרבים בכל השנה יום אחר יום השכם וחטוא. קלות וחמורות. וביום הזכרון נפתחו כל ספרי זכרונות אוי לנו כי חטאנו. ואנחנו נתונים בספק נפשות וראוי לנו לשוב אל ה' באמת ובתמים. אולי יראה וירחם עלינו. ואחינו לא נאמר באנשי נינוה וירא ה' את שקם ואת תעניתם כי אם וידא ה' את מעשיהם. כי שבו מדרכם הרעה. על כן גם אנחנו עניים ודלי מעשים נחפשה דרכינו ונחקורה ונשובה אל ה' ועיקר התשובה הוא העזיבה. עזיבת החטא יעזוב הרשע דרכו:
(יא) <b>עוד</b> נ"ל פי' דברי הפייטן היום הרת עולם היום יעמיד במשפט כל יצורי עולמים. ונדייק בדבריו דהוה ליה למימר היום יעמיד למשפט כל יצורי עולמים. כמו למשפטיך עמדו היום, וכבר הרגיש בזה בספר בינה לעתים, ונראה דקאמר היום הרת עולם דהיינו מדת הדין גמור בלי מזוג רחמים בדין, ומה הקב"ה עושה שיהיה העולם קיים ולא יתמוטט, היום יעמיד במשפט כל יצורי עולמים, פירוש במשפט יתן העמדה וקיום לכל יצורי עולמים, כי כשיש דין למטה אין דין למעלה, נמצא שבמשפט ובדין תורה שב"ד עושים בעוה"ז, בזה הקב"ה מעמיד בהעמדה וקיום כל יצורי עולמים, וזה פירוש הפסוק מלך במשפט יעמיד ארץ, אבל כשח"ו אין דין למטה יש דין למעלה ח"ו, ומי יוכל להצטדק בדין לפניו יתברך. ובזה להם לענה להם אלו המסרבים שלעמוד למשפטי התורה הנה עור בעד עור, וכל אשר לאיש יתן בעד נפשו, ואלו בשביל ממון או ניצוח כל דהו משחית נפשו ונפשות רבות עמו, ועמודי שמים ירופפו ע"י התמוטטות עמוד הדין:
(יב) <b>וקלקול</b> עמוד הדין בא משני צדדים שניהם כאחד לא טובים, האחד מצד הבעלי דינים שמקרב משפטו לבע"ב, ואינו רוצה להכנע למשפטי התורה, ואין רוצה לקיים צדק צדק תרדוף:
<b>ומפאת</b> השופטים והקצינים שדנין בפסקי בעלי בתים לפי שכלם האנושי או מצד שנאה ואהבה או שארי ענינים או ח"ו בצע כסף, ובזה אמרתי פירוש הפסוק מדוע באתי ואין איש קראתי ואין עונה, הנה הדיין שרוצה להקרא דיין מומחה צריך להיות גבור ותקיף בדעתו להציל עשוק מיד עושקו, ולב אמיץ, וכן אמר יתרו בפ' הדיינין, ואתה תחזה מכל העם אנשי חיל, ודוד המלך עליו השלום צוה את שלמה בדין, וחזקת והיית לאיש ושמרת את משמרת ה' וגו', לשמור חקותיו ומשפטיו ומצותיו, הרי שהדיין המתחזק לשמור משפטי דת התורה, צריך להתחזק ולהיות נקרא איש, והנה אלהים נצב בעדת אל, בקרב אלקים ישפוט, וכל בי עשרה שכינה שריא, וכן במושב זקנים של רוזני הקהל שכינה שרי' שהרי המה בי עשרה ויותר, ועל זה קובל הכתוב מדוע באתי ואין איש, שהקב"ה בא בוועד הקהל ואין איש, לא מצאתי מי שנקרא איש שיתחזק כאיש לשפוט משפטי צדק, רק מצאתי קצתם בעלי זרוע, וקצתם בעלי חניפה, יתום לא ישפוטו, וריב אלמנה לא יבוא אליהם, וקצת טובים שבהם בעלים במיעוטם, וגם אלו אינם נותנים לב להתגבר ולעמוד על היישר הרי באתי ואין איש:
(יד) <b>קראתי</b> ואין עונה זה קובל נגד הבעלי דינים, דהיינו שלפעמים הב"ד מומחים יושבים ושולחים שמש שלהם להזמין לדין, והנה קראתי לבעל דין שיבוא למקום וועד הדיינים. כי שם נגלו האלקים, ונצב בעדת אל ואין עונה, שאינו רוצה לעמוד לדין כלל:
<b>עוד</b> נ"ל מדוע באתי ואין איש קראתי ואין עונה, הנה בעו"ה בגלות המר הזה שאין לנו לא כהן ולא מזבח ולא קרבן שיכפר בעדנו, ואין שיור רק התפלה שהיא במקום הקרבנות, והיא עבודה שבלב, ובני אדם מזלזלים בה, כי עקר התפלה נשמעת ע"י קדושת המקום, ובעו"ה נתפשט המנהג הרע לעשות מנינים איש איש בביתו כקטן כגדול אין מוחה ואין מעכב, ובבתיהם אשר סרוחים על ערשותם, ומי יודע כמה קליפות ומזיקות שם נולדו, ואם עתה דר שם אדם כשר מי יודע לפני כמה שנים מי היה דר שמה, הכי שם תהא תפלתו נשמעת, ובמקום שמדבר כל היום, נדברים איש את רעהו שפת חלקות ושקרים ולה"ר וליצנות, שם מתפללים משא"כ בית הכנסת המקודש מעולם, ונבנה בקדושה לשם בית הכנסת, ולא עוד אלא שנעשה הטפל עיקר, ושפחה כי תירש גבירתה והמנינים מלאים, ובתי כנסיות רקנים מאין איש, ובמנינים מלאים בחורים ונערות, משיחין כל שעת התפלה, ומקרא צוח מדוע באתי למקום המנין ואין איש, רק כלם נערים מנוערים, קראתי שהשמש קורא לבה"כ ואין עונה, ובעו"ה פשתה המשפחת, ותחלת הפרצה מן הגדולים, ושוב כל אחד בונה במה לעצמו, ואי הוה חילא בידי הייתי מוחה ביד כלם יהיה מי שיהיה, אותן שאין להם פרוועליגין על זה, ומי שבידו למחות ונושא פנים ואינו מוחה עתיד ליתן הדין:
(טו) <b>מדוע</b> באתי ואין איש קראתי ואין עונה, הנה במועדים וברגלים השכינה מבקרת בהיכלה, ובאה למקום המקדש מקום הקרבנות, ובפרט ביוה"כ שהיינו מקריבים קרבנות הרבה ולפני ולפנים באהבה וחבה יתירה נודעת לנו, אשרי עין ראתה כל אלה, וגם עתה השכינה באה לבקר, והנה שועלים הלכו בו מדוע באתי קובל הקב"ה, שבא למקום המקדש, ואין איש רק חרב ושועלים הלכו בו, וכלו כל הקיצין ואין הדבר תלוי אלא בתשובה קראתי שישובו בתשובה, שובו אלי ואשובה אליכם ואין עונה לשום אל לבו לשוב מאהבה, וכל תפילתינו בימים נוראים הכל בעסקי עוה"ז, בני חיי ומזוני, אבל לשום לב לבקש על אריכת הגלות המר והארוך הזה, אשר נשכחנו כמת מלב, אין איש שם לבו, להצטער ולהתפלל על זה בכל לבו, ומה יהיה בסופינו, ומה נעשה לשמו הגדול והנורא המחולל בעונינו, ועם כל זה עדיין רחימתינו גבי קב"ה ולא עזבונו בגלותינו:
<b>מדוע</b> באתי ואין איש קראתי ואין עונה, הקצר קצרה ידי מפדות, ואם אין בי כח להציל, הן בגערתי אחריב ים, הנה בפרק חלק אמרו, אמר ר' יוחנן אם ראית דור שמתמעט והולך חכה לו, שנאמר את עם עני תושיע וגו', ואמר ר"י אם ראית דור שצרות רבות באות עליו כנהר חכה לו, שנאמר כי יבוא כנהר צר, ורוח ה' נוססה בו, וסמיך ליה ובא לציון גואל, ואר"י אין בן דוד בא עד שיהא דור שכלו זכאי או כלו חייב, כלו זכאי דכתיב ועמך כלם צדיקים לעולם ירשו ארץ, בדור שכלו חייב דכתיב וירא כי אין איש וישתומם כי אין מפגיע, וכתיב למעני אעשה, הנה גוף טעם הדבר איך אפשר שבדור שכלו חייב יבא משיח שהוא דבר נגד חוש השכל ואין עתה זמן להרחיב הדרוש בדבר זה ובדעתינו לבאר דבר אם הקב"ה יסכים בדרושינו קודם כל נדרי הבע"ל וכעת נדקדק בגוף מאמרי ר' יוחנן שאמר כמה סימנין אם ראית כך חכה לו ומה נ"מ בזה ואנחנו בכל יום מקוים ומצפים:
(טו) <b>אמנם</b> מלבד מה שראוי לכל אדם ליתן אל לבו אימת יום המיתה ולשוב היום שמא ימות למחר ג"כ ראוי שיתן אל לבו שמא פתאום יגיע קץ הגאולה ומי שנמצא בעת ההיא בלי תשובה, יפסיד כל הטובה העתידה לישראל בעת ההיא ונמצא מחליף עולם עובר בעולם עומד, ויפה שעה אחת של קורת רוח בעולם ההוא מכל חיי העוה"ז, אמנם קלקלתינו תקנתינו שמחמת אריכת הזמן המר והארוך הזה נשכח הדבר מלב, ומתלא אמרין מי שמצפה לגאולה הוא מכולה, אבל אם רואים סימנין לקירוב הגאולה בודאי ראוי לשוב בתשובה, כי מהרה יבנה המקדש, אמנם אם רואה דור שכלו חייב עדיין מקשה לבו והולך אחר שרירות לבו, ובוטח שלא יבוא הגואל בדור הרע ההוא, אמנם לא כן הדבר אדרבה גם בדור שכלו חייב הוא בא, והמה דברי מוסר של ר' יוחנן אם ראית דורות מתמעטות וכן דור שצרות רבות ורעות באות חכה לו, ולענין מאי אמר זה שיראה לשוב בתשובה מהרה, אך פן עדיין תתן כתף סוררת, כי תבטח ברשעי הדור, לזה קאמר אין בן דוד בא, אלא בדור שכלו זכאי או כלו חייב:
(טז) <b>והנה</b> אם בן דוד בא בדור שכלו חייב ח"ו יהיה כליון גדול, ויתקיים והבאתי אחד מעיר כפשטיה דקרא, והנה כל מקום שגלו ישראל גלתה שכינה עמהם, והנה השכינה מתמהמה עמנו בגלותינו, וממתנת לתשובתינו לרוב אהבתינו, אבל לסוף ח"ו אם יקשה לבינו סוף שיבוא הגואל, ותצא השכינה מהגלות עם קצת שרידים שימצאו והרשעים יאבדו, והכתוב אומר ואהבת עולם אהבתיך על כן משכתיך חסד, פירוש מה שאני ממשיך הגלות זמן מרובה חסד הוא, לרוב אהבה רבה שאוהב הקב"ה אותנו, והנה זה שאמר הכתוב מדוע באתי פירוש אם תמאנו ומריתם מלשוב, סוף שאבא ואגאל אבל רובם יאבדו וכמ"ש שם בחלק, דרש ר' שמלאי מ"ד הוי המתאוים את יום ה', למה זה לכם יום ה' הוא חושך ולא אור, משל לתרנגול ועטלף שהיו מצפים לאורה, אמר ליה תרנגול לעטלף אני מצפה לאורה שאורה שלי הוא, ואתה למה לך אורה, וסוף שיצעקו רשעי הדור, למה באתי זה דברי הקב"ה שרשעים יתרעמו למה באתי ואין איש, למה באתי בדור שכלו חייב, והיה ליה להמתין עוד אולי ישובו, וקאמר קראתי ואין עונה, וכי לא עשיתי את שלי וקראתי אתכם שתשובו ע"י דברי הנביאים והמוכיחים וספרי המוסר, וכמה הערות לתשובה ואין עונה, ומה עלה בדעתיכם על אריכת הגלות, הקצר קצרה ידי מפדות וגו' והנה נחזי אנן אין לך דור שמתמעט ודור עני כמו דורנו ואין לך דור שצרות רבות ורעות באות תכופות כדורנו זה, ואולי כל אלה סימנין לחבלי משיח, ועל כן שובו בתשובה כולי האי ואולי כי מה יהיה בסופנו, ופורקנא תלוי בידינו, וכנסת ישראל שעמנו בגלות צועקת נתנני ה' בידי לא אוכל קום כי נאמר בכ"י נפלה ולא תוסיף קום, והיינו שלא תוסיף קום מעצמה, רק אנחנו צריכים להקימה, ע"י מעשינו ותשובתינו שנשוב בתשובה שלימה, וע"י תפלתינו בדמעות שליש, ובעו"ה אין איש שם על לב, וכלנו סרנו ונתינו כתף סוררת, ועלינו נאמר כי פנו אלי עורף ולא פנים ואיש איש לדרכו פנינו, איש איש לבצעו דהאי עלמא ואין משים על לב הגלות המר והארוך הזה, וכל דור שלא נבנה בית המקדש בימיו כאלו נחרב בימיו, וכל זה צריך האיש הישראלי לשום על נבו, וביחוד בימים נוראים האלה, שישים עיקר מגמת פניו בתפלתו, על אריכת הגלות, ויהיה בכלל מוסר נפשו על קדושת השם, כי ישליך כל צרכיו מנגד, ויבקש על הגאולה, וישים אל לבו די לעבד שיהיה כרבו. וה' ממרום ישאג, ממעון קדשו יתן קולו, שאג ישאג על נוהו, ואין להקב"ה שום נחת רוח, בכן יפשפש וימשמש כל אחד במעשיו, אם ימצא בהם נחת רוח לבוראו, ואם נוכל לומר עליו בעת מותו, אשרי מי שגדל בשם טוב ונפטר בשם טוב, ועושה נחת רוח ליוצרו, הכי בשביל זה נברא האדם לאכול ולשתות ולמלא כרסו, ומותר האדם מן הבהמה אין, אין זה כוונת הבריאה, ובפרט עם קדוש בני ישראל עליהם נאמר עם זו יצרתי לי תהלתי יספרו, והעבר אין והעתיד עדיין, ולכן ראוי שכל אחד יתן אל לבו ויפשפש במעשיו ואנחנו נעשה את שלנו, והקב"ה יעשה את שלו, לפתות לנו שערי תשובה, וכנא' שובו אלי ואשובה אליכם, ונזכה לשוב אל ה' תשובה מאהבה, תשובה שלימה שלא נשוב עוד לכסלה. ונהיה דבקים בה' כל הימים, והקב"ה יכפר ויסלח וימחול לכל חטאתינו ועונותינו ופשעינו מחילה בחסד מחילה ברחמים ביום הקדוש והנורא יוה"כ הבעל ובא לציון גואל בב"א:
<big>דרוש</big> <big>ד'</big> <big>לשבת</big> <big>תשובה</big> (א)
<b>לא</b> המדרש הוא העיקר אלא המעשה, וזה כל כוונת הדרוש שלי לקיים מצות הוכח תוכיח, ולהיות מן המזכים את הרבים, ואולי אזכה למה שאמרו רז"ל המזכה את הרבים חטא בא על ידו, אבל רואה אני שתוחלתי נכזבה, זה לי קרוב לשלש שנים בעיר הזאת, וכבר קיימתי פשטיה דקרא הוכח תוכיח שהוכחתי אתכם בדרוש שדרשתי שבת תשובה הראשון, ושוב שניתי אשתקד, ורואה אני שבעונותי הרבים דברי לא הצליחו ולא עשו פירות, לא קבלתם מוסרי ולא עוד כל שאני מוסיף במוסר הפרצות מתגברות, ולא זכיתי להסיר מכשלה, ומהראוי היה לי למנוע שבט מוסרי, כמו שאמרו חכמינו אם ראית דור שהתורה חביבה עליו כזר, ואם לאו כנס, וזהו על מוסר קאי דאי תורה כפשטיה חלילה וחס שימצא דור כזה בישראל שימאסו בתורה רק קאי על תורת מוסר, ולכן לי היה נאה לאחוז בפלך השתיקה, ולא ח"ו שאני תולה החסרון בכם, שאין אתם ראוים לקבל תוכחה, חלילה לי מהרהור הזה על זרע קודש כמוכם רק אני יודע נגעי עצמי, ואני תולה החסרון בי על רוב פשעי, אין אני ראוי להיות בכלל מזכה את הרבים, אבל מה אעשה והנה קרוב יום ה', ואולי יתן ה' דברו בפי ומלתו על לשוני שיהיו דברי מוסרי ערבים לכם ויכנס בלבבכם:
<b>והנה</b> אני רואה שבשנים שעברו הפשטים היו ערבים לכם, אבל יותר היה ניחא לי שיערב המוסר, כי זה עיקר הדרוש ומה לי אם תשבחו הפשטים, ואם יעלה לשמים שיאו כגללו יאבד לנצח זה קרוב להפסד ורחוק מן השכר, אבל אני מבקש מכם בבכי ובתחנה ובבקשה, קחו מוסרי ויכנסו דברי באזניכם, הלא אין אני מוכיח אתכם בשביל איזה טובה הנוגע לי, רק אני עומד ומכריז מאן בעי סמא דחיי, לכו בנים שמעו לי יראת ה' אלמדכם, למען ייטב לכם כל הימים, ואף שראיתי בשנים שעברו שדברי לא עשו פירות אמרתי אני אל לבי, אם ימצא אחד מכל העם שאעשה איזה פעולה לטהר לבבו, ג"כ דבר גדול הוא, משל למטרונא גדולה שלא נסתה כף רגלה הצג על הארץ מהתענג ומרוך, ופתאום נפלה בשבי קשה, ובגלות עצום ואין לה מכל משרתיה אתה, שיעשה לה דבר ולהביא לה איזה טרף ומזון, הלא אם ימצא אחד שיתקרב אליה לשמשה, אף איזה שירות כל דהו, הלא יותר יוחשב בעיניה מאשר כאשר היתה בהיכלה, והיו באים מלכים ושרים לבקרה, כן השכינה בגלות הזה, עליה נאמר משגיח מן החלונות מציץ מן החרכים, ובעו"ה אין דורש ואין מבקש לעשות תקונים להשכינה, וקרא צוח אין אשכול בגפן בכורה אותה נפשי, שימצא אף מן האנשים הקטנים הרכים בשנים הדומים לבכורה לעשות איזה נחת רוח לשכינה, ואולי אזכה שיגולגל זכות על ידי:
(ב) <b>הנה</b> הימים הללו שמם מוכיח עליהם שהם נקראים ימי התשובה ומי האיש הירא מעבירות שבידו אשר נשתרגו עלו על צוארו כל ימות השנה, ועתה חרד מאימת יום הדין העבר, מי יודע מה נעשה בדינו, כי כל באי עולם עברו בר"ה כבני מרון, וספרי החיים וספרי המתים היו פתוחים, ומי האיש החפץ חיים אף אם ח"ו גזרו עליו למיתה יאחז במדת התשובה, מי יודע בידו אשר חטא ושב ונחם, בעוד הקב"ה מצוי לקבל תשובתו, וכמו שאמרו רז"ל שב בנתים מוחלין לו, לא שב אפילו הביא כל אילי נביות אינו מועיל , וכבר אנו מוזהרים ועומדים, וקבלנו התראה לשוב בתשובה ביום ראש השנה ע"י תקיעת שופר, שהוא להחריד לבב העם אל התשובה, כמאמר הנביא היתקע שופר בעיר ועם לא יחרדו, וז"ל הרמב"ם פ"ג מהלכות תשובה, אעפ"י שתקיעת שופר בר"ה הוא גזירת הכתוב, רמז יש בו כלומר עורו ישנים משנתכם, ונרדמים הקיצו מתרדמתכם, וחפשו במעשיכם וחזרו בתשובה, וזכרו בוראכם, אלו השוכחים את האמת בהבלי הזמן, ושוגים כל שנתם בהבל וריק, אשר לא יועיל ולא יציל, הביטו לנפשותיכם הטיבו דרככם ומעלליכם ויעזוב כל אחד מהם דרכו הרעה ומחשבתו אשר לא טובה,, לפיכך צריך כל אדם שיראה עצמו כל השנה כולה כאלו חציו זכאי וחציו חייב, וכן כל העולם חציו זכאי וחציו חייב, חטא חטא אחד הרי הכריע את עצמו ואת כל העולם כולו לכף חובה, וגרם לו השחתה, עשה מצוה אחת הרי הכריע את עצמו ואת כל העולם כולו לכף זכות, וגרם לו ולהם תשועה והצלה, שנאמר וצדיק יסוד עולם זהו שצדק הכריע את כל העולם לכף זכות והצילו, ומפני ענין זה נהגו כל בית ישראל להרבות בצדקה ומעשים טובים, ולעסוק במצות מראש השנה עד יוה"כ יתר מכל השנה ונהגו כולם לקום בלילה בעשרה ימים אלו, ולהתפלל בבתי כנסיות בדברי תחנונים וכיבושים עד שיאור היום עכ"ל הרמב"ם:
(ג) <b>ועתה</b> אחיי ורעיי היש לכם חיך מתוק מזה, ולמה לכם כל המוכיחים נגד דברי הרמב"ם הללו, הלא המה בוערים כאש בלב הירא וחרד לדבר ה' בראותו כי כל העולם תלוים בדין, והוא עמהם וכף מאזנים תלוי והזכיות והעבירות נתונים במשקל, וחוט המשקולת יורד כנגדו, ובידו להטות הכף הן לזכות והן לחובה, הלא אם יתעצל ח"ו בתשובתו ומכריע כל העולם לכף חובה, דבר כי יהיה ח"ו או רעב או חרב או שאר שפטים רעים, הלא הוא הרוצח אשר המית נפשות נקיים בעבור התעצלות תשובתו, כי העולם נידון אחר רובו ואם שב בתשובה ועושה מצות ומכריע לכף זכות, הנה הוא מזכה רבים, ומציל כמה נפשות ישראל ממות לחיים, ואפשר שיגרום ביאת המשיח, וקרבות הגאולה ע"י הכרעתו ואז אשרי לו ואשרי לנשמתו:
(ד) <b>על</b> <b>כן</b> עורו והתעוררו, חזקו ואמצו בתשובה, והחלש יאמר גבור אני לענות בצום נפשו, בקרב הימים האדירים האלה, ולבכות בלילה לראש אשמורות, ולהתודות על עונותיו ולהתחרט מהם חרטה גדולה, ולבקש מחילה מאת הבורא, ולקבל על עצמו שלא ישוב לדרכו הרעה כל ימיו, וזהו עקר התשובה הוידוי ועזיבת חטא, וכל התעניתים ויתר הסיגופים המה רק תבלין לתשובה, שיכנע לבבו ויוכל להתחרט בחרטה גמורה ולעזוב דרכו הרעה, כמאמר הפסוק יעזוב רשע דרכו ואיש און מחשבותיו וישוב אל ה' וירחמהו ואל אלקינו כי ירבה לסלוח, ואני רואה רעה חולה שעושים העיקר טפל, והטפל עיקר כי התעניתים המה רק טפל להתשובה והעזיבת החטא הוא עיקר, והעולם כל אחד מענה ומסגף נפשו כפי כחו, ועדיין השרץ בידו כי לא גמר במחשבתו לעזוב דרכו ולא התחרט בחרטה גמורה, והרי זה דומה למי שרוצה לבשל בשר מתובל בתבלין, ובוער האש ושפת קדירתו ונתן לתוכה כל מיני תבלין ושכח ליתן הבשר להקדירה, הרי הפסיד ממון הרבה על תבלין ועצים ואין לו שום הנאה מזה, כן זה הצם ומסגף ואינו מתחרט הרי זה הפסיד גופו ובריאותו בחנם, ולא עלה בידו שום דבר בענין התשובה ולא עוד אלא שזה מפסיד בריאותו מאוד, כי השב בתשובה שלמה אף שמסגף עצמו מאוד, לא יוזק כי ע"י התשובה מביא רפואה לעצמו ולכל העולם, ושב ורפא לו כתיב, ואם מביא רפואה ק"ו שלא יחלה, והתשובה מגינה עליו, אבל זה שעינה וסיגף נפשו בלי חרטה ותשובה פשיטא שאינו ניצל מכל מיני חלאים, על כן יראה כל אחד לעשות העיקר עיקר לעזוב החטא ולהתחרט בחרטה גמורה ולקבל עליו שלא ישוב לכסלה עוד והקב"ה ברחמיו העצומים יקבלו בתשובה ונסלח לכל עדת ב"י בזכותו:
(ח) <b>ואל</b> יאמר האומר דברי עונות גברו מני ובידי פשעים עצומים ויתיאש מן התשובה, חלילה לומר כן, כי אין לך שום דבר העומד בפני התשובה, ואפילו הרבה לפשוע במרד ובמעל, הרי אפילו אלישע אחר אם הרבה בתשובה היו מקבלין אותו:
(ו) <b>ולא</b> עוד אלא שבימים הללו מלבד הטעם שהקב"ה מצוי אף ליחיד. והמה ימי רצון. עוד סגולה נפלאה יש להתשובה בזמן הזה שלא יוכל לזכות בה בימים אחרים. אף אם היה הקב"ה מצוי לו בכל עת. דרך משל שהוא מלא עונות הרבה מאוד מלוכלך ומטונף בכל מיני פשעים אפילו אותן פשעים שנאמר עליהם אם יכופר עד תמותון. והוא עושה תשובה עתה בימים הללו אף שהתשובה אינה כדאי להכשיר עונותיו מכל מקום העולם נידון אחר רובו:
<b>ואומר</b> אני לפעמים רשע יכריע את כל העולם לכף זכות ואת עצמו לא יכריע. דרך משל הרי שהיה כולו עונות. וכל העולם כלו עם כל העונות של הרשע הזה הוא חציו על חציו. חציו זכיות וחציו עונות. ועתה כששב הרשע הזה ותיקן אפס קצת עונותיו כששוקלין אותו בפ"ע עדיין היא רשע בעונו ימות. כי נשאר רובו עונות וכשדנין העולם בכללו העולם יוצא זכאי. כיון שנחסרו מקצת עונות רשע. נשאר העולם בכללו רובו זכיות. ואומר אני אן שמדת הדין מתנהג כפי מה שכתב הרמב"ם פ"ג מהל' תשובה וז"ל. כל אחד ואחד מבני האדם יש לו זכיות ועונות. מי שזכיותיו יתירות על עונותיו צדיק. ומי שעונותיו יתירות על זכיותיו רשע מחצה למחצה בינוני. וכן המדינה אם היה זכיות כל יושביה מרובים על עונותיהם הרי זו צדקת. ואם היו עונותיהם מרובה הרי זו רשעה. וכן כל העולם כולו אדם שעונותיו מרובים על זכיותיו מיד הוא מת ברשעו שנאמר על רוב עונך. וכן המדינה שעונותיה מרובים מיד היא אובדת שנאמר זעקת סדום ועמורה כי רבה. וכן כל העולם כולו וכו' עכ"ל הרמב"ם. נמצא מתחלה שוקלין כל איש ישראל בפ"ע. ונכתבין לחיים ולמות איש כפי משקלו. ואח"כ שוקלין כל המדינה לפי שהעולם נידון אחר רובו. ואז אם רוב המדינה עונות אף הצדיקים שבתוכה אבודים. ואח"כ כל העולם, נמצא הרשע שנשאר גם אחר התשובה רובו עונות, יעלה בדעתך אף שעתה הכריע המדינה והעולם לזכות, מ"מ הוא רשע בעונו ימות לפי שכששוקלין אותו לבדו רוב עונות הוא, אומר אני לא כן אלא בין ר"ה ליוה"כ שמכריע העולם לזכות גם הוא ניצל, ולא עוד אלא אפילו נגזר עליו בראש השנה גזר דין שיש עמו שבועה נקרע הגז"ד וחי' יחיה ומקרא מסייעני שהרי שאול נשבע חי ה' המושיע את ישראל, כי אם ישנו ביונתן בני מות ימות, שהרי היה כאן גז"ד שיש עמו שבועה חמורה שנשבע בה', ושוב נשבע שנית כשנלכד יונתן בגורל כתיב ויאמר שאול כה יעשה אלקים וכה יוסיף, כי מות תמות יונתן, וכתיב שם היונתן ימות אשר עשה הישועה הגדולה הזאת בישראל, ויפדו העם את יונתן ולא מת, הרי הואיל ועשה תשועה בישראל, מי שמכריע העולם לכף זכות שאין לך ישועה גדולה מזו, פשיטא ופשיטא שאף גז"ד שיש עמו שבועה יקרע וחי' יחיה, והיינו בעשרת ימי תשובה, שאז כל העולם תלוי בדין ויכול להכריע את כל העולם לכף זכות:
(ז) <b>הרי</b> לך שאף רשע גדול המתייאש מן התשובה בעשרת ימי תשובה מצאתי לו רפואה מן התורה, וז"ל הרמב"ם פ"א מה' תשובה הלכה ג' בזמן הזה שאין בית המקדש קיים ואין לנו מזבח כפרה אין לנו אלא תשובה שהתשובה מכפרת על כל העבירות אפילו רשע כל ימיו ועשה תשובה באחרונה אין מזכירין לו שום דבר מרשעו שנאמר רשעת הרשע לא יכשל בה ביום שובו מרשעו, ועצמו של יוה"כ מכפר לשבים, שנאמר כי ביום הזה יכפר עליכם, וכבר כתבתי שעקר התשובה היא עזיבת החטא וז"ל הרמב"ם איזהו תשובה גמורה זה שבא בידו דבר שעבר בו ואפשר בידו לעשותו ופי' ולא עשה מפני התשובה לא מיראה ולא מכשלון כח, ואומר אני דרך משל שמי שדבר דלטורין על חבירו, או שהפסיד ממון חבירו ואפשר גם עתה להגיד דלטורין או להפסיד ממון והוא אומר בלבו איכה אעשה הרעה הגדולה הזאת וחטאתי לאלקים, ונמנע ואינו מפסיד את חבירו הרי זה בעל תשובה משובח:
(ח) <b>תמיד</b> בכל שנה ושנה אני עומד ומזהיר על המחלוקת, כי זאת היא עבירה חמורה שבחמורות, ויש בה הפסד, מה שאין בכל העבירות שמחלוקת מפסיד הגוף והנשמה, והיא עבירה חמורה כעבודה זרה, ואש היא עד אבדון תאכל, ואלו האנשים שיש להם שנאה בלב אחד על חבירו, עוברים על לאו מפורש בתורה לא תשנא את אחיך בלבבך, וכתיב חבור עצבים אפרים הנח לו, חזק לבם עתה יאשמו, ועוד זאת רעה חולה כי זהו גורם חורבן הקהלה, כי עבור זה אינם משגיחים כלל על תקנת הקהלה, ואף שגם הם מפסידים אומרים תמות נפשי עם פלשתים, ועבורם העניים לוקים וכל דמעות העשוקים עליהם תפול, לכן אני מבקש שלא יהיה עוד שום שנאה קדומה בלב שום אדם על חבירו, והימים הראשונים יפלו, ולהבא כל אחד ידון את חבירו לכף זכות, ולא ישא עליו חטא לחשדו שהוא גרם לו איזה רעה ואם יש בלבו על חבירו יוכיחנו בינו לבין עצמו, ופן ינקה חבירו עצמו בפניו, והדן את כל אדם לכף זכות דנין אותו לכף זכות, ובפרט ביום הגדול והנורא הבע"ל צריכים כל ישראל להיות אוהבים נאמנים, ובזה יכופר עונם, וזהו שאינו מטהר לבו מאיזה שנאה קדומה הרי זה קוץ ממאיר וסילון מכאוב לכל ישראל, כי הוא מעכב סליחת ומחילת כל ישראל, והוא גרוע מהשטן שאף השטן ביוה"כ מלמד זכות על ישראל ונהפך למליץ, וזהו עומד בקושי ערפו וע"י גורם חובה לכל ישראל, ואף שהמנהג שמבקשים מחילה בערב יוה"כ אין פיהם ולבם שוים, והרי זה גונב דעת עליון ועושה עין של מעלה כאילו אינו רואה, וגדול עונו מנשוא, על כן הירא את דבר ה' יקבל עליו מעתה בלב שלם ואהבת לרעך כמוך, ולדון את כל האדם לכף זכות, ואז יזכה שיעבירו לו על כל פשעיו וא"צ לא סגופים ולא תעניתים, כי המעביר על מדותיו מעבירין לו כל פשעיו:
(ט) <b>כבר</b> הזהרתי בכל הדרשות ואני עומד עוד ומזהיר על שמירת שבת, וכל השומר שבת כהלכתו אפילו עובד ע"ז כדור אנוש מוחלין לו, כשארז"ל כל שומר שבת מחללו אל תקרא מחללו אלא מחול לו, והנה רעה חולה בעיר הזאת בבתי אכסניא שמוכרים שיבולת שועל ושחת בשבת ועוברים על כמה איסורים לפעמי' קונים אצלו שיבולת שועל בעת נסיעתו ליקח עמו לדרך חוץ לתחום ועוד דאף בלי איסור חוץ לתחום, אין לו שער ידוע, והוא פוסק דמים בשבת ודולג משער לשער לפחות או להוסיף עד שגומר המקח בשבת, ואח"כ מודד לו במדה הרי כאן כמה איסורים, לכן ראוי שמע"ש יתן א"י או אינה ישראלית שבביתו במקח ואז הא"י יעשה בשבת בשלו והרי זה כמו שעושין המוזגים, רק שיתן הא"י במקח גמור ויקננה לו מע"ש אבל בלא"ה אף שהיה להמציא היתר שיתן לא"י איזה חלק וא"י אדעתי' דנפשיה קעביד מ"מ בזה יש כמה דינים מחולקים, ועוד שהוא בבית ישראל, ואף שגם עתה מידי חשד לא נפיק מ"מ טוב לתקן מה שנוכל, ואני מזהירם שיזהרו בזה ולא יחללו שבת במזיד, ולא די להם במה שעושים כל ימות השבוע, עד שביום השבת שהוא יום מקודש ונשמה יתירה באה ויעשה עגמת נפש להנשמה יתירה, ומה שראוי לחדש בכל שבת חידושי תורה לכבוד הנשמה יתירה, כי בכל מ"ש בחזירת הנשמה למעלה הקב"ה שואל אותה בתי מה פעלת בעולם ההוא והיא משיבה דבר זה חדשתי בתורה, ולאו דוקא שימציא שכלו איזה דבר, כי לאו כל מוחא סובל דא, רק שילמוד דבר חדש כל אחד לפי כחו, הבינוני ילמוד מדרש וספרי מוסר, ואף עם הארץ ילמוד ספרי לעז פירושי התורה ג"כ נקרא חידושי תורה אצל נשמתו, אבל אלו שמוכרים שיבולת בשבת גם נשמתו היתירה עולה במ"ש בין כל הנשמות, והקב"ה שואל לכל הנשמות מה חדשו בזה העולם כל אחת מגדת לפי ערכה זה סתרי תורה וזה חידושי תורה, וזה פוסק וזה מדרש וזה ספר מוסר וזה פירושי התורה אף בלע"ז עכ"פ כל אחת מגדת מתורתנו ובלשון יהודית ונשמתו של זה הרשע מתחלת ואומרת מכרתי שיבולת כך וכך אוי לאותה בושה, אוי לאותו כלימה, והקב"ה אומר צא ממחיצתי וכל פמליא של מעלה דוחים אותה, ומקללים אותה אוי לאותה בושה אוי לאותו כלימה, לכן ראוי לכל אחד לקדש יום השבת, ואם חכם הוא יעסוק בהלכות ואם בינוני הוא ילמוד מדרש ויאמר שמונה פרקים לכל סעודה ויזמר זמירות לכבוד היום, ואם עם הארץ הוא יגיד תהלים לא כמו שעושין ההמון אחר הסעודה ישבו בשווקים ורחובות ומדברים לשון הרע ושקרים ורכילות וליצנות הכזה הוא האות אשר שם האל בינו ובין בני ישראל, הלא יום זה יום מנוחת הנפש היא ושקולה כנגד כל התורה כולה, כמ"ש במדרש מצינו בתורה ובנביאים ובכתובים ששקולה שבת נגד כל התורה כולה, כנגד כל המצות בתורה, שנאמר עד אנה מאנתם לשמור מצותי ותורתי, ראו כי ה' נתן לכם את יום השבת, בנביאים שנאמר שומר שבת מחללו ושומר ידו מעשות כל רע, בכתובים שנאמר ועל הר סיני ירדת ודברת עמהם מן השמים, ותתן להם משפטים ישרים ותורות אמת, חקים ומצות טובים ואת שבת קדשך הודעת להם עכ"ל המדרש, גם אלו הבחורים והבתולות ההולכים לטיול בשבת והולכים חוץ לעירוב ומחללים השבת וכל אחד יזהיר את בני ביתו:
(י) <b>קדושת</b> יום טוב ליזהר שלא לבשל מיו"ט לחבירו, והנשים עוברות על דת וביום הראשון אחר המנחה בעוד יום כבר הם מכינים אש לצורך הלילה, וזהו אסור עד הלילה ממש, וגם בשחרית אחר הסעודה אסור לרחוץ הכלים לצורך הלילה:
(יא) <b>קדושת</b> הסוכה רבה מאוד והקב"ה פורס סוכת שלום עלינו וסגולתה רבה מאוד, וראוי ליזהר לעשותה במקום נקי מכל טינוף וגם סביבות הסוכה יהיה נקי ומה מאוד צריך ליזהר בסוכה מן היתושים והזבובים דשכיחי מאד בסוכה, וכמעט המצוה באה בעבירה וראוי להשגיח על זה מאד:
(יב) <b>ואחר</b> שדברנו באות שבת ויו"ט נדבר בתפילין שנקראו ג"כ אות והמה לנו דוגמת בית המקדש שהזוהר כתב כי יעשו לי מקדם ושכנתי בתוכם קאי על התפילין שהשכינה שורה שם, וב מ' אמרו איזה פושעי ישראל בגופו קרקפתא דלא מנח תפילין, ואחר שקדושתו רבה מאוד ועונשם חמור ג"כ מאד, ראוי לזהר בהם, וכבר הארכתי בחודש אלול בזה רק דלא שכיחי רבים, והנני מזהיר גם כעת שתפילין מרובעים הלכה למשה מסיני ובעו"ה ההמון אינם נזהרים בזה ומניחים תפילין פסולים, וכל איש ישגיח על תפילין שלו שלא יתקלקל ריבועם, ולהגיה אותם היטב וגם אינם נקנים אלא מן המומחה, כי בעו"ה שכיחים סופרים בלתי הגונים ואינם נזהרים בכתיבתם בכמה עקרי דינים וגורמים להמניחים שהוא הולך תמד בלא תפילין ומברך בכל יום שני ברכות לבטלה, גם הרבה מניחים אותם שלא במקומם, רק למטה במצח וכן מאחורי הראש תוך הגומא ומעתה יזהרו בזה היטב:
(יג) <b>הוגד</b> לי רעה חולה, איך שיהודי אחד בכאן סירס בידים בהמתו וזהו לאו מפורש ואיסור דאורייתא וחיוב מלקות, אמרתי אפשר איסור זה מפורסם ואפשר נכשלים בו הרבה ממגדלי בהמות הן שורים הן סוסים אפילו לצוות לא"י שיסרס אסור, וזהו דין מפורש בש"ע בא"ע אסור לומר לא"י לסרס בהמה שלנו ואפילו למכור לא"י בהמה בלתי מסורסת יש אוסרים בש"ע פן יסרסנה הא"י:
(יד) <b>ואלו</b> הקצבים וכן מוכרי בהמות כשמוליכין בהמות מעיר לעיר אסור להם לקשור הבהמה אל העגלה משום כלאים עם הסוס, ואפילו לקשור אחורי העגלה ג"כ אסור, וכמו כן הסוחרים שיש להם כלב הולך אצל העגלה אסור להם לקושרו משום איסור כלאים אל העגלה:
(טו) <b>הלעטת</b> עופות כבר הזהרתי על זה שקאפהינר איסור גמור להלעיט והרי הוא כמו בשר נבילה ואווזים הוה גזירה שאין הצבור וכו', וקרוב הדבר שלא יצייתו, לכן הנחתי המנהג, ועכ"פ חיוב גמור לבדוק הוושט משני צדדין, אם אין בו רושם מכת הלעטה ואין לסמוך בזה על נשים ואני גוזר שכל הוושטים מן אווזות יביאו לבודקן ובלי בדיקה חלילה לאכול מאווזות ההנה, ואלו שמוכרים אווזות פטומות יודיעו להקונה שהיא פטומה, כדי שיבדוק הוושט וכל הנמנע לגמרי מהלעטה יזכה להני אווזות דשמטין גדפייהו מרוב שומנייהו לעילא והמחמיר בביתו תבא עליו ברכה:
(טז) <b>להחזיק</b> ידי עניים ובפרט לומדי תורה ולרחם על עניים, מה אומר מה אדבר כמדומה לי שראוי לדבר לכם הרבה בזה, כי נכשלים אתם בזה הרבה, ואתם סוברים שדבר זה רשות ומי שנותן עושה מצוה ומי שאינו נותן אין לו לא שכר ולא עונש, אבל אין הדבר כן, כי עונשה רב וחמור מאוד, ולדעתי כל הגזרות המתחדשים בעיר הזאת מידי שנה בשנה נתינות חדשות הכל בשביל העלמת עין מהצדקה, כי כן אמרו במדרש אתה נותן לכיס של צדקה ואני מצילך מן הפיסין ומן הארנניות ומן המס ומן הגולגולת, והקב"ה אומר מי הקדמני ואשלם הלא הפרוטה זו שאתה נותן לצדקה משלי אתה נותן, ומקבל שכר ובמס' אבות אם אין קמח אין תורה אם אין תורה אין קמח והאלשיך פירש בו פירוש נאה:
(יז) <b>ולי</b> <b>נראה</b> לפרש אם אין קמח פירש אם אין אתה נותן פרנסה להלמדן העני אין תורה אינו יכול ללמוד כי צער המזונות מבטלו אם אין תורה פירוש כיון שאין תורה אצל הלמדן עני אין קמח, פירוש לסוף גם להעשיר לא יהיה קמח, כי השפע מתמעט בעונש זה, ואם אמרתי להגיד על זה תוכחה מספרי המוסר והזוהר תאמרו שאנן כתבו לפנים משורת הדין, לכן לא אוכיח אתכם על זה רק מספרי הפוסקים, והנני מעתיק לכם סימן א' בש"ע י"ד סי' רמ"ז כלשונו, וז"ל הש"ע מצות עשה ליתן צדקה כפי השגת יד, וכמה נצטוינו בהם במצות עשה ויש ל"ת במעלים עיניו ממנו, שנאמר לא תאמץ את לבבך ולא תקפוץ את ידך וכל המעלים עינו ממנה נקרא בליעל, וכאלו עובד אלילים, ומאד יש לזהר בה כי אפשר שיבוא לידי שפיכת דמים שימות העני המבקש אם לא יתן לו מיד כעובדא דנחום איש גם זו, לעולם אין אדם מעני מן הצדקה ולא דבר רע ולא היזק מתגלגל על ידה שנאמר והי' מעשה הצדקה שלום, כל המרחם על עניים הקב"ה מרחם עליו:
(הגה) ויתן אדם אל לבו שהוא מבקש כל שעה פרנסתו מהקב"ה, וכמו שהוא מבקש שהקב"ה ישמע שוועתו כך הוא ישמע שוועת עניים גם יתן אל לבו כי הוא גלגל החוזר בעולם, וסוף האדם שיבוא הוא או בנו או בן בנו לידי מדה זו, וכל המרחם על אחרים מרחמין עליו, הצדקה דוחה את הגזירות הקשות וברעב תציל ממות כמו שאירע לצרפית, והיא מעשרת וכו' עכ"ל הש"ע וז"ל הרמב"ם פ"י מהל' מתנות עניים בקיצור לשון קצת מה שכבר כתבתי בשם הש"ע חייבין אנו להזהר במצות צדקה יותר מכל מצות עשה שהצדקה סימן לצדיק זרע אברהם אבינו שנאמר כי ידעתיו למען אשר יצוה בנו לעשות צדקה ואין כסא ישראל מתכונן ודת האמת עומדת אלא בצדקה, שנאמר בצדקה תכונני ואין ישראל נגאלין אלא בצדקה, שנאמר ציון במשפט תפדה ושביה בצדקה, לעולם אין אדם מעני וכו'. כל המרחם מרחמין עליו שנאמר ונתן לך רחמים ורחמך והרבך, וכל מי שהוא אכזרי ואינו מרחם יש לחוש ליחוסו שאין האכזרים מצוים אלא בעובדי עבודת גלולים, שנאמר אכזרי המה ולא ירחמו, וכל ישראל והנלוה עליהם כאחים הם, שנאמר בנים אתם לה' אלקיכם, ואם לא ירחם האח על האח מי ירחם עליו, ולמי עניי ישראל נושאים עיניהם הלמצריים ששונאין אותם ורודפים אחריהם, הא אין עיניהם תלויות אלא לאחיהם, כל המעלים עינו מצדקה נקרא בליעל כמו שנקרא עובד ע"ג בע"ג הוא אומר יצאו שם אנשים בני בליעל, ובמעלים עינו מצדקה הוא אומר השמר לך פן יהי' דבר עם לבבך בליעל, ונקרא רשע שנאמר ורחמי רשעים אכזרי, ונקרא חוטא שנאמר וקרא אליך אל ה' והי' בך חטא, והקב"ה קרוב לשועת עניים שנאמר שועת עניים אתה תשמע לפיכך צריך להזהר בצעקתם, שהרי ברית כרותה להם, שנאמר והי' כי יצעק עלי ושמעתי כי חנון אני, כל הנותן צדקה לעני בסבר פנים רעות ופניו כבושות בקרקע אפילו נתן לו אלף זהובים הפסיד זכותו, אלא נותן לו בסבר פנים יפות ובשמחה עכ"ל הרמב"ם:
(יח) <b>ומה</b> לי להביא עוד ספרי מוסר בזה, לדעתי ראוי שכל אחד יכנע לבבו כדברי הרמב"ם והש"ע ובפרט ברגלים משנה ערוכה היא ובמוצאי החג שבכל שנה ושנה מפני גזל מתנות עניים, והנה בק' בראד מי שהוא מכונה בשם בעה"ב נכבד יש לו קצבה ברגלים, והרבה שיש להם קצבה בכל שבוע. הצדקה שעושים בבראד אין לספר וזה עלתה להם שזה פשוט אצלי שכל הצלחת ק' בראד היא בזכות צדקתם שנותנים לעניים יה"ר שלא ישלוט בהם עין ישלח ה' להם ולכם שפע הצלחה וברכה אלף פעמים ככה, לכן אנשי לבב שמעו פתוח תפתחו ידיכם לענייכם ולאביוניכם, ובגלל הזה יברככם ה' עד שיבלו שפתותיכם מלומר די.
<b>עוד</b> יותר מזה רע בעיני שבעו"ה חולשות שכיחי והא הרבה חולים בעיר ומעולם לא שמעתי צעקת עניים שהקב"ה קרוב לשועתם שיתפללו בבה"כ או בבה"מ על החולים וכל זה שגם בעת חוליים נאמר עליהם ובחוליו לא דרש את ה', ומקמצים לשלוח מעות למלמדים וה' יסיר מכם כל מחלה וכל נגע וירפא לכל תחלואיכם אכי"ר:
(יט) <b>כבר</b> הוכחתי כמה פעמים על שיחה בטילה בבה"כ, ובפרט בעת חזרת הש"ץ ומעונש המבואר על זה ליצלן רחמנא, וכבר הזהרתי על זה ורואה אני שלא פעלתי כלום ועדיין פשתה המשפחת, לכן אוכיח עוד כמצוה הוכח תוכיח אפילו מאה פעמים, ולא די להם במה שמטמאים בהבל פיהם את ההיכל הקדוש שבבית הכנסת זאת גם זאת באמצע חזרת הש"ץ המה מבטלים את השכנים ומבלבלים אותם שלא יוכלו לענות אמן והייתי רגיל להשגיח באמצע התפלה על כל הצדדים כי מחמת בושתם ממני היו נמנעים ועכשיו גם בוש לא יבשו וההרגל נעשה אצלם טבע, ואני מקיים בעצמי עוצם עיני מראות ברע, והמה גורמים רעה לנפשם או להם דלית להו חולקא באלקי ישראל כמבואר בזוהר הקדוש ומי בקש זאת מהם רמוס חצרות קודש, וכבר הוכחתי על זה אשתקד שהוא דומה למנשה שהעמיד צלם בהיכל כן המה בוראים משחית ומחבל בבה"כ גם מתוך כך לא ישימו לב לענות קדיש וקדושה, בכן מהיום והלאה יקבלו עליהם לעזוב חטא זה ועכ"פ מן התחלת הש"ץ ברכות השחר עד אחר עלינו לא ישיחו כלל ואז ידקדקו לענות קדושה ואיש"ר בכל כחם ואשרי להם.
(כ) <b>כל</b> מי שיש לו בה"כ בעירו ואינו נכנס לתוכו להתפלל נקרא שכן רע, ואף מתפלל במקום איזה בית במנין, שאינו דומה קדושת בה"כ שהוא מקדש והקב"ה מצוי בו, וכשאדם נכנס לבה"כ יצה"ר נעקר מלבו ודומה לקדושת ארץ ישראל, והתפלה עולה למעלה במסלה העולה בית האל, כי השר אין לו שליטה על אויר בה"כ, משא"כ כשמתפלל בבית שחסר כל המעלות ומכ"ש אם מתפלל ביחידי בלי מנין, שאז עונשו מרובה ואין תפלתו של אדם נשמעת אלא בבה"כ, ואף בימי הגשמים וביתו רחוק מ"מ אחשבה דרכי כתיב ויחשוב הפסד מעט מנעלים כנגד שכר מצוה ושכר פסיעות יש. וכבר אמרתי שעבירה גוררת עבירה שכל זה עבור שהתפלה שלו היא בלתי כוונה ומתוך כך הוא מתיישב אין התפלה שלי שוה כל הטורח הזה אבל אם היה מתפלל בכוונה היה חס על תפלתו:
(כא) <b>תיקון</b> חצות הלילות ארוכים מאד ואינו מן הראוי לשכב כל הלילה וראוי לכל אחד לקבוע שיעורים קודם אור היום ומי שאינו יודע ללמוד יגיד תהלים ושכרו מרובה ועכ"פ בין הלומדים ובין דלת העם קודם כל דבר יסדרו סדר תיקון חצות להוריד דמעות על גלות השכינה וכתיב שישו אתי משוש וכו' ובפרט בזמן הזה בעו"ה מתגברים הרשעים ונותנים כח לקליפה וזהו אריכת גלותינו וראוי לעשות מלחמה בתחבולות נגד הקליפות ולהתיש כחם ע"י תקון חצות וראוי לכל אחד לזהר בזה יותר מאשר היו צריכים הדורות הראשונים לזהר בזה כי עכשיו צריך להוציא מלבן של צדיקים:
(כב) <b>נטילת</b> ידים לסעודה המזלזל בנטילת ידים נעקר מן העולם והזהיר בו מתברך ונותנים לו מלא חפניו טיבותא והנה צריך לזהר ליתן רביעית בבת אחת על היד שאז ניצול מכמה חששות ויטול מכלי שלם ומה מאד השגתי בסעודות שאפילו הלומדים אינם נזהרים בין נטילה לברכת נט"י ויותר המה נזהרים להפסיק אחר ברכת נט"י לברכת המוציא וטעות הוא בידם כי קודם ברכת נט"י אם שח צריך ליטול שנית ואחר ברכת נט"י הוא רק זהירות בעלמא. וגם יזהרו שלא יפסלו המים במלאכה לא כמו שעושין בהרבה בתים ששורין חריין בחבית מים ואז נפסלו כל המים:
<b>וגם</b> זהו שכיח שלפעמים בתחילת הסעודה אחד קורא אותו לחוץ, ועדיין לא אכל כזית בכדי אכילת פרס, ואז כשחוזר למקומו צריך לברך המוציא שנית, כי הטעם שאם יצא באמצע הסעודה שא"צ לברך שנית, מטעם דהוה דברים הצריכים ברכה במקומן, אבל כל זמן שלא אכל כזית אז עדיין אינו מחויב לברך אחריו כלל ואז תכף שיצא הוה הפסק:
(כג) <b>ויותר</b> שכיח דבר זה באלו שיש להם משרת שבתחילת הסעודה הוא שולח את המשרת אחר שכר או יי"ש או דבש ועדיין לא אכל המשרת כזית:
(כד) <b>אלו</b> ששולחים עופות לשחוט ע"י א"י ונותנים בידם טעלער שיכתוב השוחט כשר כבר הזהרתי שצריך להכיר העוף במ"ע וא"כ צריך להזהיר את הא"י שלא ימרט הנוצות בדרך כי אז שוב אי אפשר להכיר וכבר הזהרתי כמה פעמים:
(כה<b>)</b> <b>שום</b> שוחט לא ישחוט בערב יוה"כ חוץ השוחט דמתא ואפילו מכפרים יביאו הכפרות לכאן:
(כו) <b>שעטנז</b> כמדומה דאכשור דרא והיינו החייטים שנזהרים קצת יותר ממה שהיו רגילים אבל עדיין אני מזהיר את הקרעמער שלא ימכרו שום חוטין בחזקת כשר אם לא שנעשה אצל יהודי זולת זה אין שום סימן:
(כז) <b>דיני</b> נדה הייתי רגיל להוכיח על שטובלות ביום ות"ל אכשר דרי אך זאת הוגד לי שצריך להודיעם דין פשוט שלא תלבוש לבנים קודם יום חמישי לראייתה ודבר זה נוהג אפילו בכתם אם מצאה אותו הכתם בימי טהרה:
(כח) <b>השגת</b> גבול מה אומר ומה אדבר כמה פשתה המספחת בין אורנדרים מחזיקי כפרים להוסיף זה על זה, והנה טרם אחלה לדבר בזה מתחלה אני אקדים הקדמה אחת, שבזה שנותנים הוספה מתחלק לשתי כוונות או שהאורנדא היא שוה יותר, וזה הראשון החזיקה בזול גדול. ויש עוד אנשים רעים אף שהאורנדא היא כבר על מרכז האחרון ואינו שוה יותר, מ"מ הוא יודע שהארנדר הראשון אינו יכול להניח הארנדא מחמת איזה טעם, או שנשתקע בחובות או שאין לו מקום לשבת, והולך זה ונותן הוספה או להכעיס חבירו בשביל שנאה קדומה, או לקרב עצמו להשררה, והנה מכת הראשונה שנותנים הוספה בשביל שהארנדא שוה יותר, מן אלו אני מדבר כלל ואין רצוני להוכיחם כלל על זה, אף שהיה אפשר לפלפל אם שייך בזה עני המהפך בחררה, מ"מ אין רצוני להוכיח בדבר המנגד להשררה, כי אנחנו חייבים להתפלל בשלומה של השררה, וחלילה לי לדרוש מה שהוא נגד רצונה, אבל הכת השניה אנו נקראו רשעים להכעיס, ואף השררה אינה מבקשת זה, והוגד לי בשם שר חשוב שבא יהודי אחד ונתן הוספה גדולה מאד בבת א', ושאלו השר אם אתה נותן הוספה כזו מכלל שהי' לך חשבון צדק כמה מרויח הראשון, ואתה בקי בכל הכנסת הארנדא, א"כ בא וחשוב עמי ואראה כיצד אתה נותן הוספה זו, והשיבו הבליעל הנ"ל מה איכפת לך אני נותן לך הראטע קודם, ואז צוה לגרשו מהיכלו, והנה על אלו אני קורא מקרא זה, והיה ששמעו את דברי האלה הזאת פירוש גלות השכינה שישראל גולים תחת שרי האומות, ויתברך בלבבו לאמר שלא יהי' לי כן כי אני יודע לדבר בלשון עמים ולהיות מסור, כי בשרירות לבי וגו' שאעשה מה שארצה ואין לי מורא בפני הרב ולא בפני הקהל, כי יהי' לי יד ושם אצל שרי האומות, אך מה גבר מגוברין מדוע תהיה אתה חשוב יותר מאיש אחר וקאמר למען ספות שאתן תמיד הוספה הרוה את הצמאה הרוה הוא מה שכבר הארנדא היא רוה שכבר היא מושכרת בכל שוי', והצמאה היא מה שעדיין צמאה להוספה שעדיין היא בזול והוא עושה הוספה תמיד בין הרוה ובין הצמאה על זה לא יאבה ה' סלוח לו וגו':
(כט) <b>וכל</b> זה בא מחמת מחלוקת ושנאת חנם ולה"ר והנה מה יתרון לבעל הלשון, הוא מוציא דבה על חבירו ועבור זה הוא נושא עליו כל עוונות של חבירו שנחשבים עליו, והנה יותר גרוע עוונות אלו שיורש מחבירו מעוונות שהוא עושה בעצמו, הא כיצד הנה העושה תשובה עבירות נחשבין לו כזכיות, והטעם שהרי זה כבר טעם טעם חטא ונמנע ממנו זה דבר גדול ונחשב לו לזכות וה"מ עבירה שעשה בעצמו, אבל מה שנתנו עליו עוונות חבירו זהו לא טעם טעמם כלל ואף אם ירבה בתשובה לא יוחשב לו לזכות, וזהו פירוש הפסוק בתהלים כשקילל דוד המלך ע"ה את אויביו אמר תנה עון על עונותם פירוש עונם הם העונות שעשו הם בעצמם, ואמר תנה עון פירוש גם עון שלו יוסיף לשונאיו על עונם ואל יבואו בצדקותיך פירוש זהו שמוסיף להם לעולם לא יבאו בצדקותיך שיוחשב כזכיות וא"כ איך הם מחליפים עולם עומד בעולם עובר ויתנו לבם לעשות שלום זה עם זה, ואז נזכה לרגלי המבשר שלום וה' יברך את עמו בשלום ובא לציון גואל ב"ב אכי"ר:
<big>דרוש</big> <big>ה'</big> <big>ליום</big> <big>א'</big> <big>דסליחות</big> (א)
<b>בילקוט</b> ריש נצבים אתם נצבים זש"ה, הפוך רשעים ואינם כל זמן שהקב"ה מתהפך במעשיהם של רשעים אין להם תקומה, דור המבול וימח את כל היקום, סדומיים ויהפוך את הערים, מצרים לא נשאר בהם עד אחד, בבל והכרתי לבבל שם ושאר, אמר דוד שם נפלו פועלי און. אבל ישראל אם נפלו עומדים, אל תשמחי אויבתי לי אם נפלתי קמתי, ואומר אני ה' לא שניתי וכו', אתם בני יעקב לא כליתם.
(ב) <b>הנה</b> התחלת ועקר התשובה, על כל חטא ועון ואשמה ופשע מכל חטאת האדם אשר יעשה לאשמה בה, אם ירצה לשוב בתשובה כראוי, לחוש על נפשו היקרה שלא תכרת ממנו עולמית, התחלת כל התיקון הוא הוידוי והוא מ"ע בתורה, והיה כי יאשם לאחת מאלה והתודה אשר חטא עליו, וכבר מפורסם מעלת הוידוי בכל ספרי התשובה ומודה ועוזב ירוחם. וטעם הוידוי על דרך הפשוט, כי עקר התשובה הוא החרטה ועזיבת החטא, והא בהא תלי', שאם אינו מתחרט אי אפשר שיעזוב החטא, ואם אינו עוזב החטא מה בצע בתשובתו, ואם ירבה בבכי ובסיגופים ותעניתים, וילבש שק ואפר לא יועיל כלום, הא למה זו דומה לטובל ושרץ בידו, שהרי הוא טמא כבראשונה ולא עלתה לו טבילה, והחרטה אי אפשר אם לא שיכיר גנות המעשה, ולפי עוצם ההכרה בגנות הוא פרי החרטה. אבל מי שכבר טחו עיניו מראות, וכבר עיור היצה"ר עיניו, עד שאינו רואה חוב לעצמו, ומחפש אחרי שערי הזכות, ליתן אמתלא על מעשיו, ולהצדיק נפשו ולומר לא חטאתי, אי אפשר לו החרטה, וזה פרי הוידוי, שבזה מכיר ומודה בגנות מעשיו, ולבו נשבר בקרבו, ויוכל להתחרט, והנה אם האדם מתודה כל מעשיו, אין הקב"ה צריך לפשפש ולהפך במעשיו, ולחפש מהגנות שבהם, שהרי הוא בעצמו מודה, ואז כתיב חטאתי אודיעך ועוני לא כסיתי, אמרתי אודה עלי פשעי לה', ואתה נשאת עון חטאתי סלה וגו', אבל אם האדם מקשה ערפו, ואומר לנפשו וכי מה עשיתי ומחפש אחר זכות להצדיק מעשיו, ואז הקב"ה בעצמו צריך להפך במעשיו אם יש בהם זכות, ואז אין לו תקומה, כי הוא חסר מחסה ומסתור התשובה, ואז באין מחסה ומסתור זרם הפשעים ישטפוהו ויאבד לנצח, ולזה כיון המדרש כל זמן שהקב"ה מהפך במעשיהם של רשעים, שהקב"ה צריך להפוך בהם והוא אינו מודה ומתודה אז אין להם תקומה:
(ג) <b>אלא</b> דלכאורה בעוברי עבירה בפועל המדרש מדבר, שהרי אומר מעשיהם של רשעים, ובביטול מ"ע אין כאן מעשה רשעים, רק חסרון מעשה הצדיקים וחסרון השלימות, והרי נודע מארבעה חילוקי כפרה שתשובה לבדה אינה מספקת כי אם לביטול מ"ע, אבל בעובר על ל"ת לא תספיק התשובה בלתי יוה"כ, אמנם אפילו בעבירה בפועל שעבר על ל"ת או אפילו ח"כ גדול מאוד מחסה התשובה, שעכ"פ תולה ומגין עד שיבוא יוה"כ ויכפר, או שימרקו היסורין אבל בלי תשובה אם יופקד עוונו ימות ברשעו ולא יזכה לכפרת יוה"כ, ונודע שאדם עובר עבירה קונה לו קטיגור, והוא העבירה בעצמו ע"ד פועל אדם ישלם לו, ועל ידי הוידוי תיכף סר עונו, ואין בו כח לעמוד ולקטרג, ואף כי לא נמחל לגמרי כי אם עם גמר הכפרה ביוה"כ או במירוק יסורים או במיתה, כל חלק וחלק לפי מדרגתו, אבל עכ"פ שוב אין בו כח לעמוד ולקטרג:
<b>ובזה</b> נלע"ד פירוש הפסוק בישעיה ו' ויעץ אלי אחד מן השרפים, ובידו רצפה במלקחים לקח מעל המזבח ויגע על פי ויאמר, הנה נגע זה על שפתיך וסר עונך וחטאתך תכופר, הנה מדת הדין בכל מקום נמשל לאש, וכמ"ש הנה יום בא בוער כתנור, ובתגבורת מדת הדין אפילו המלאכים חיל ורעדה יאחזון ומתיראים מאימת הדין, ולכן נאמר כאן במלקחים לקח כי נתיירא שלא יכוה באש הדין, ויגע על פי ויאמר ראה איך כבר נעשו גחלים עוממות עם שהיו ברגע זו בוערות, ויאמר הנה נגע זה, כלומר ראה חידוש גדול הזה, איך כבר נכבה עדת הדין, וכל זה על שפתיך כי תכף באומרך בשפתיך חטאתי או אוי לי כמו שאמר ישעי' אז אוי לי כי נדמיתי כי איש טמא שפתים אנכי שהרי זה וידוי וחרטה, ואף שרז"ל דרשו סופא דקרא מה שסיים ובתוך עם וגו' שלא דבר בזה כהוגן, מ"מ רישא דמלתא דרך וידוי וחרטה:
<b>וזהו</b> כוונת השרץ שאמר לו הנה נגע זה זה הוא על שפתיך שאתה בשפתיך יש בידך כח להשקיע לזכות את מדת הדין, ואמר פעולות הוידוי אינו שוה לכל דבר בשיווי גמור, אבל וסר עונך מה שהוא בערך עון, דהיינו מעשה עבירה בפועל זה אינו מתכפר בוידוי אבל פעולת הוידוי בו יסר עונך דהיינו שיסור המקטרג שלא יקטרג עוד אבל חטאתך חטא הוא לשון חסרון כמו אני ושלמה בני חטאים דהיינו חסרון השלמות, שלא קיים מ"ע זהו תכופר בוידוי לגמרי, וכמו שארז"ל שעבר על מ"ע ושב לא זז משם עד שמוחלין לו, ואולי זהו הפירוש גדולה תשובה שדוחה ל"ת שבתורה היינו לומר אף שאין בכח התשובה לכפר כפרה גמורה על הל"ת, בלתי עד שיבוא יום הכיפורים ויכפר, עם כל זה גדולה תשובה שדוחה ל"ת היינו שדוחה את המקטרג הנברא ע"י עבירת הל"ת, ועתה בתשובה המקטרג נדחה ממקומו, ואף שיש עבירות חמורות כמו כריתות ומיתות ב"ד שעכ"פ מוכרח להתייס' ביסורין והם הוא שממרקין אבל עכ"פ המקטרג נדחה, וא"ת ומה פעולה בדחיית המקטרג ואם עון עצמו אכתי לא נמחל הנה ההפרש הוא וכיתרון האור מן החושך שכל זמן שהמקטרג עומד הוא מסך מבדיל ואין תפלתו נשמעת, אבל תיכף בהתחרטו ומתודה ושב תכף נקרע המסך המבדיל, ונתקרב לאביו שבשמים ותפלתו נשמעת, וכן הוא לשון הרמב"ם בהלכות תשובה פרק שביעי הל' ז', כמה מעולה מעלת התשובה, אמש הי' זה מובדל מאלקי ישראל שנאמר ועונותיהם היו מבדילין וגו', צועק ואינו נענה שנא' גם כי תרבו תפלה וגו', עושה מצוות וטורפין בפניו, והיום הוא מודבק בשכינה צועק ונענה, עושה מצות ומקבלין בשמחה וכו', והיינו שכל זמן שהמקטרג עומד הוא ניהו המסך המבדיל, אבל כאשר יסור המקטרג אין כאן מסך מבדיל והוא דבוק בשכינה:
<b>ואולי</b> זהו הפירוש בשלהי יומא לפי הגירסא בעין יעקב, א"ר לוי גדולה תשובה שמגעת עד כסא הכבוד שנאמר שובה ישראל עד ה' וגו' ור' יוחנן אמר עד ולא עד בכלל ומי אר"י הכי והאמר ר' יוחנן גדולה תשובה שדוחה ל"ת שבתורה שנאמר הן ישלח וגו' ואת זנית רעים רבים ושובה אלי נאום ה', לא קשיא הא ביחיד הא בציבור, ומהרש"א בח"א והרי"ף נדחקו בזה מאוד והנראה דר"י אמר עד ולא עד בכלל כי אין בכח התשובה לגעת עד כסא הכבוד, כי המסך מבדיל מפסיק, כי כל עון הוא מסך מבדיל, ובעו"ה זהו אריכת הגלות לנו והרי הקב"ה מלא רחמים ואנו קמצותינין, זהו אלף ית"ש שנים ולית דמשגח בי', והצרות מתרבות ועול הגלות משתרג על הכלל, אשר למות למות, ותפלתינו אינן מתקבלות גם כי אזעק ואשוע סתם תפלתי, אמנם טעם הדבר, כי עונותינו מבדילים והמה מסך מבדיל, והמסך מתעבה יותר ויותר, ואנחנו חסרי התשובה וכבר תכפו על ראשינו כל הצרות הכתובות בתורה ובמשנה תורה ואנחנו לא קבלנו מוסר, לקיים מה שאמר הכתוב בצר לך ומצאוך כל הדברים האלה באחרית הימים, ושבת עד ה' אלקיך ושמעת בקולו כי אל רחום וגו', ומה יהי' בסופינו, ואיך תתקבל ברחמים תפלתינו ומקטרג עומד ומקטרג בכל כחו, והנה ר' יוחנן אמר עד ולא עד בכלל שאין כח בתשובה לדחות המקטרג המבדיל בינינו, ובין כסא כבודו יתברך, ומקשה ומי אר"י הכי והאר"י גדולה תשובה שדוחה ל"ת שבתורה על דרך שכתבתי אף שלא תעלה אינו מתכפר בתשובה לחוד מ"מ עכ"פ התשובה דוחה הל"ת, כלומר המקטרג הנעשה ע"י עבירת ל"ת דוחה התשובה ממחיצתו וא"כ אין כאן מסך מבדיל, ומביא ראיה שהרי כתיב ואת זנית רעים דהיינו עבירה בפועל לא ביטול מ"ע ואעפ"כ כתיב שובה אלי, ומתרץ כאן ביחיד כאן בצבור, וא"כ בצבור עכ"פ יש כח להסיר המסך מבדיל והנביא ישעי' אמר הן לא קצרה יד ה' מהושיע, ולא כבדה אזנו משמוע, כי אם עונותיכם היו מבדילים ביניכם לבין אלקיכם וחטאתיכם הסתירו פניו מכם משמוע, הנה אם הזכיר העון שהוא קשה למה שוב הזכיר החטא ובכלל מאתים מנה, ולא עוד אלא שהזכירם שלא כסדר כי החטא קודם, ואין היצה"ר שולט תיכף באדם בדבר חמור אלא מתחיל מן הקל, ושוב עבירה גוררת עבירה יותר חמורה, וכאמור הוי מושכי עון בחבלי שוא ונראה שהנביא אמר לבני דור האחרון שלא נאמר שח"ו שוב אין לנו תקנה ואיך נקוה לאור הגאולה על ידי תפלה ואנחנו טמאי שפתים והדבור והמחשבה הכל נתעב ונמאס ברוב פשע ואמר שבכל זה לא קצרה יד ה' מהושיע שהי' מקום להרהר שח"ו קצרה ידו וכמ"ש גם צור ילדך תשי ותשכח אל מחוללך וארז"ל כל זמן שישראל עושים רצונו הם מוסיפים כח בגבורה שלמעלה שנאמר ועתה יגדל נא כח ה' ובשעה שהם מכעיסין לפניו כביכול הם מתישין כח שלמעלה, וזהו כביכול קצורת יד וכובד אזן הנאמר כלפי מעלה שהוא מצדינו, ואמר הנביא שבכל ריבוי עונותיכם עדיין לא קצרה ידו ולא כבדה אזנו כי אם אמת שעונותיכם היו מבדילים ביניכם וגו' והמסך מבדיל נתעבה מאוד כפול ומכופל, אעפ"כ אין עכוב עליית התפלה ומי מעכב וחטאתיכם, כבר כתבתי חטא הוא לשון חסרון מה הוא החסרון מניעת התשובה, זהו שגרם הסתר פנים משמוע, אבל אם היינו אומרים חטאנו בלב שלם, אף שזה פשוט שלפי רוב חומר הפשעים צריך זמן וסיגופים וליסורים, מ"מ תיכף בשעת החרטה שוב המסך המסך כלה כענן והולך לו, כי תיכף מחויב המקטרג לסור ושוב התפלה נשמעת, אלא שחטא מניעת התשובה הוא שגרם הסתר פנים משמוע ומה שהתחיל הן לא קצרה יד ה' מהושיע, הכוונה כי שמא תאמר הן אמת מעליית התשובה לפני כסא כבודו נדחה המקטרג, וכמו שאמר נתן הנביא לדוד המלך גם ה' העביר חטאתך אבל מי הוא זה שיעלה התשובה למעלה, שתבוא לפני כסא כבודו, שעל ידי זה יגער הקב"ה בהשטן שיודחה ממקומו, והלא כיון שנפסק המחיצה של ברזל על ידי שהקשינו עורף קשה כברזל, וא"כ איך תעלה התשובה לדחות המקטרג, ועל זה אמר הן לא קצרה יד ה' כביכול, שידו ארוכה וימינו פשוטה לקבל שבים, והוא עפ"י מאמרם ז"ל בשלהי ערבי פסחי' דף קי"ט, אמר רב כהנא משום ר' ישמעאל ברב"י, ורבנן אמרי משום רשב"ל משום ר"י נשיאה, מה דכתיב וידי אדם תחת כנפיהם, ידו כתיב זה ידו של הקב"ה, שהיא פרושה תחת כנפי החיות כדי לקבל בעלי תשובה מפני מדת הדין, הרי שאפילו מדת הדין בתקפה. אכתי ימינו פשוטה ומצפה לרשע וחפץ בהצדקו בתשובה לקבל בימין הרחמים:
(ז) <b>אך</b> הא תינח בזמן שבית המקדש קיים, שאז כביכול כל אורך הימין פשוטה לקבל שבים, אבל דא עקא בגלות המר הזה כתיב השיב אחור ימינו מפני אויב, וכבר הרגישו רז"ל בזה בפסיקתא, וזה לשונם הן לא קצרה יד ה' מהושיע, זש"ה חלותי היא שנות ימין עליון, ארשב"י על שלא חלינו פניך בתשובה נשתנית הימין, וכוונתם כיון שרואה הקב"ה שאף שימינו פשוטה אנחנו עזי פנים וקשי עורן ממאנים מלתת יד בתשובה, א"כ למה תהא ימינו פשוטה בחנם, וכך מדה כנגד מדה ונשתנית הימין בגלות המר הזה השיב אחור ימינו:
(ח) <b>ואומר</b> חלותי היא שנות ימין עליון הנה חלותי חולי הארוך, שאנו נתונים בחולי המתענה והולך זה זמן רב, הצרי אין בגלעד, אם רופא אין שם כי מדוע לא עלתה ארוכת בת עמי, זה אלף ושבע מאות שנה, אמנם כל זה גורם שנות ימין עליון שעל ידי שהשיב ימינו אחור כביכול אינה מגעת עד למטה מכנפי החיות, לקבל תשובתינו מפני מדת הדין, כאשר נודע דרך הטבע, שאם ישיב אדם אחור ימינו ויפשיט אותה דרך אחוריו למטה, לא תגיע כל כך למטה כאשר היא פשוטה כסדרה, ואף שכלפי מעלה ח"ו אין לחשוב שום תמונה, אמנם כל המקראות דרך משל לשבר האוזן, וא"כ בגלות המר הזה כביכול אין הימין מגעת עד למטה מכנפי החיות, ולכן קא מצוחינין ולית דמשגיחין בי', ואולי מזה הטעם ארז"ל במס' חגיגה דף י"ג ע"ב, כתוב אחד אומר שש כנפים שש כנפים לאחד, וכתוב אחד אומר וארבע פנים לאחת וארבע כנפים לאחת להם, לא קשיא כאן בזמן שבה"מ קיים, כאן בזמן שאין בה"מ קיים, כביכול שנתמעטו כנפי חיות, והדבר צריך טעם למה דוקא כנפי החיות נתמעט ע"י חורבן בה"מ.
<b>ונראה</b> שזהו מצד רחמיו המרובים על בניו, כי בזמן שבה"מ קיים לא קצרה ידו והגיע פשיטת הימין עד למטה מכנפי החיות כדי לקבל בעלי תשובה, אבל בשעת החורבן השיב ימינו אחור, וכביכול אי אפשר להתפשט כל כך, ולא היתה מגעת עד למטה מכנפי החיות, ולכן נתמעט כנפי החיות, והיינו הכנפים התחתונים כמו שאמרו רז"ל שם בחגיגה שאותן שמכסות רגליהם נתמעטו, וא"כ אף שאין הימין פשוטה כל כך כבתחלה אפ"ה מגעת עד למטה מכנפי החיות, ומהרש"א בח"א נתקשה בזה למה דוקא הני שמכסות רגליהם ע"ש, ובזה נוכל לפרש בחגיגה פ"ק דף צ"ה ע"ב ריב"ח הוה קאי בי קיסר, אחוי לי' האי אפיקורסא עמא דאדהדרינהו מרי' לאפי' מיני', אחוי ליה וידו נטויה עלינו, כי כתיב לא יגורך רע לא יתיצבו הוללים לנגד עיניך, והנה אדם עובר עבירה קונה קטיגור, וקטיגור הזה עולה ומסטין, והקב"ה כביכול לא יתיצבו הוללים לנגד עיניו, ולכך אהדרינהו לאפי', וזהו הסתר פנים, כי כביכול אין ברירה כי אם להסתיר פניו שלא יסתכל ברע, דהיינו קטיגור העומד שהוא עצם הרע, ולכן אמר האי מינא כיון דאדרינהו מרי' לאפי', א"כ מכלל שהמקטרגים עומדים לפניו, וזהו עונות המבדילים ביניכם לבין אלקיכם, ונפסקה מחיצה של ברזל, ואין מקום לתפלה ולא לתשובה, לעלות למעלה, ועל זה השיב לו ריב"ח ידו נטויה וכמו שארז"ל ידי אדם מתחת כנפיהם, שידו של הקב"ה פשוטה למטה מכנפי החיות לקבל שבים:
(ט) <b>ובזה</b> נלע"ד נוסח תפלת נעילה, אתה נותן יד לפושעים וימינך פשוטה לקבל שבים, כפל הלשון, ולמה מתחלה אמר יד ובסוף אמר ימין, והנה הקב"ה ברחמיו רוצה בתשובת הרשעים, ואינו חפץ במיתתן, הוא מרבה להטיב, ולא די שמקרב בימין, אלא אפילו בשמאל שבה דוחה, בה עצמה הוא מקרב ומקבל שבים, ובאמת בשתי ידיו מקבל שבים בימין ובשמאל, ושניהם פשוטות מתחת כנפי החיות לקבל שבים, ובזה נלע"ד הקרי והכתיב ביחזקאל שהכתיב הוא ביחזקאל א' ח' וידו אדם והקרי וידי לשון רבים, ורז"ל בערבי פסחים אמרו ידו כתיב זה ידו של הקב"ה שהיא פרושה תחת כנפי החיות לקבל בעלי תשובה מפני מדת הדין, והם דרשו הכתוב, וצריכין אנו להבין הקרי, והנה המהרש"א בחגיגה במה שהשיב ריב"ח לההוא אפיקורסא עוד ידו נטוי', כתב המהרש"א שאע"פ שהסתיר פנים ממנו במה שהשיב אחור ימינו מ"מ כתיב בצל ידי כסיתיך, דהיינו סתם יד הוא שמאל, וכמו שדרשו רז"ל לאות על ידך זו שמאל שנאמר אף ידי יסדה ארץ וימיני טפחה שמים, והיינו עוד ידו נטויה לטובה, שאף שימינו השיב מ"מ ידו השמאלית נטויה להגן עלינו ועתה לפי דרכנו הקרי והכתיב נכונים שהקרי וידי היינו בזמן שבה"מ הי' קיים ואז ב' הידים פשוטות מתחת כנפי החיות לקבל בעלי תשובה בשתי ידים, והכתיב וידו היינו אחר החורבן שאז אמרו בפסיקתא למשל גבור שהיו בני המדינה בוטחים בו מפני גייסות כשבאו גייסות אמר ימיני חששה לי ולא ידענא אם חולי היא יש תקוה דמאן דחשש סופי' מתסיי', ואם נשתנית ימין אין תקוה ח"ו, וא"כ אחר החורבן כביכול כמאן דאמר ימיני חששה ואינה פשוטה כל כך ונשאר רק השמאל, ולכן וידו כתיב דסתם יד היא שמאלית וכבר כתבתי שאם נתמעטו כנפי החיות ממילא גם אחר החורבן אף הימין פשוטה אנא שאינה מגעת כל כך למטה כמו שמאלית, והנה לפי חומר העבירה כן מגיע הפגם למעלה, ואם החטא קל אז אינו פוגם רק במקום נמוך , ולפי עוצם החטא כן פוגם יותר למעלה, והנה הפגם מגיע בשלש מדרגות, כי כן נראה לפי הוידוי שתיקנו לנו רז"ל חטא עון ופשע, והיינו שגגות מזידים ומורדים, והשוגג אומר אני שעקר הפגם שלו אינו המעשה שעשה שאין הקב"ה בא בטרוניא וכיון ששגג ועשה בלי כוונה אחר כוונת הלב הם הדברים:
<b>אמנם</b> כבר דרשתי כמה פעמים כשאדם עובר על ל"ת עבר ג"כ על מצות עשה, שהרי אם לא עבר על ל"ת היה נחשב לו כעושה מצוה, וכמו שארז"ל בשלהי פ"ק דקידושין ישב אדם ולא עבר עבירה נותנים לו שכר כעושה מצוה. ובביטול מ"ע לא שייך שוגג, שהרי עכ"פ לא קיים, וא"כ עקר העונש השוגג בל"ת הוא ביטול מ"ע שהרי עכ"פ לא קיים עשה, שהיה לו לקיים דהיינו להיות יושב ואינו עובר עבירה, ובזה ניחא לי דחטא היינו שוגג, וכבר כתבתי שפירוש חטא הוא חסרון והיינו שחיסר מ"ע. וכבר נודע בחילוקי כפרה שאם עבר על מ"ע תכף ששב אינו זז משם עד שמוחלין לו, וא"כ מדרגה אחת משלש מדרגות חטא ועון ופשע מתכפר בתשובה לחוד ואינו צריך סיוע לא יוה"כ ולא שום דבר:
(יא) <b>ואומר</b> ששלש מדרגות הפגם המה מגיעים עד הכסא, ומתחלקים בשלש מדרגות שבשש כנפי החיות, בשתי ידיו יכסה פניו וגו' וא"כ הפגם שעל חטא שהוא הפגם שאינה מגיעה רק במקום נמוך היינו שתי כנפים שיכסה בהם רגליו, וא"כ תכף כששב האדם בתשובה מעצמו מסלק הפגם הזה, ואז אף שכביכול אין הימין מגיע למטה מכל כנפי החיות, מ"מ כבר נתגלית הימין כאשר נסתלק הפגם הזה, ואף שעדיין לא נסתלק הקטיגור שע"י עון ופשע מ"מ הימין מגיע מתחת הכנפים העליונים ואמצעיים לקבל בעלי תשובה:
(יב)
<b>אבל</b> מי שעדיין לא שב כלל, ואף גם פגם זה קיים ואין הימין מגילה כלל והקב"ה ברוב רחמיו רוצה לקרב רחוקים בזרוע עוזו ונותן ידו השמאלית שמגיע למטה מכל כנפי החיות, כאדם הרחמן הפושט יד לבנו האהוב לו ונתרחק ממנו שישוב אצלו, ואף שהבן מעצמו לא התחיל להתקרב האב פשט יד שיבוא ויקבלנו:
(יג) <b>וזהו</b> אתה נותן יד לפושעים דפשעי ואזלי, ולא התחילו לשוב עדיין כלל, ולזו לא תגיע הימין שהרי אפילו הפגם שבכנפים התחתונים לא נמחה, ולכן ברחמיך הרבים אתה נותן להם יד שמאל אבל ימינך פשוטה לקבל שבים שכבר התחילו לשוב ואז מחלו להם על מ"ע נדחה המקטרג שעומד נגד כנפים התחתוניים וממילא נתגלה להם הימין:
<b>(</b><b>יד</b><b>)</b> <b>ובזה</b> נלע"ד דברי הנביא שובה ישראל עד ה' אלקיך כי כשלת בעוניך קחו עמכם דברים ושובו אל ה', הנה ה' אלקיך היינו דין ורחמים ימין ושמאל כנודע, וכן פירש רש"י בפסוק ימינך ה' נאדרי בכח וגו' עיין שם היינו שתוכל לשוב לימין ולשמאל, שאפילו לימין הפשוטה למעלה תגיע ע"י התשובה, כי כשלת בעוניך שהרי לא עשית במזיד רק בשוגג, וא"כ תכף מסתלק הפגם בתשובה ונתגלה הימין, קחו עמכם דברים שתיכף ע"י דברי הוידוי לחוד תיכף ושובו אל ה' דהיינו הימין רוממה:
(טו) <b>ואולי</b> זה רמז שלמה שמאלו תחת לראשו וימינו תחבקני שמתחלה קודם שהתחלתי לשוב, אבל אח"כ כאשר התחלתי להתוודות ולהתחרט גם ימינו תחבקני כי הוסר המסך המבדיל קצת ונתגלה ימין עוזו:
(טז) <b>אמנם</b> להבין בעצם איך שמאלו כביכול פשוטה לבעלי תשובה, והלא שמאל בכל מקום רומז למדת הדין ולא עוד אלא שלפי דברי השמאל קודם לימין לקבל בתשובה, ואומר אני שבאמת הקב"ה אחד בתכלית האמיתות מצדו אין שינוי כלל רק מצד המקבלים, והקב"ה כלו חסד ורחמים, וגם מדת הדין הוא רחמים גמורים בעד ישראל, וכמו שאמר בפרשה שהתחלנו אתם נצבים שהיסורים הוא שמעמידין אותנו, כי על ידי זה אנו מתקרבים לעבודתו ולשוב בתשובה, ואין לך אהבה ורחמים יותר מזה, וכמו שאמר הכתוב כי כאשר ייסר איש את בנו ה' אלהיך מיסרך, וחושך שבטו שינא בנו, ובאמת מי שנשתרש בחטא עד שהקב"ה שונאו, אינו מיסרו בעוה"ז כלל להא בידו בעוה"ב, וא"כ שמאל פשיטה היינו היסורים ששולח להחוטא להזכירו שישוב בתשובה, ובזה נבין מה שהתחלתי בר"ה הדרוש הזה, שבזמן שבה"מ קיים היה ימינו פשוטה לגמרי היינו כל זמן שהיה רוח נבואה שורה בישראל, אז לא היה צריך לייסר ביסורים אלא שהיה שולח נביאים ומוכיחים השכם ושלוח ובדברי אהבה והתלהבות שנשוב בתשובה, כאשר כל ספרי הנביאים מלאים תוכחה, ואין לך חיך מתוק מחיך הנביאים, היש חסד גדול מזה שאף שהרבינו לפשוע, אעפ"כ לא נמנע מלשלוח אלינו שלוחיו הנאמנים, אשר בזה נפלינו אנחנו עם ה' מכל העם אשר על פני האדמה, שהיתה רוח הקודש שורה בנו, ואז היה יכול להתחיל עמנו בחסד, וכל דברי הנביאים היו באהבה, שובו אלי ואשובה אליכם, וירמיה אמר מה מצאו אבותיכם בי עול כי רחקו מעלי, אבל כשחרב בית ראשון לא נשאר עוד שפע נבואה, כי עם מעט בתחלת בית שני חגי זכריה ומלאכי, ושוב פסקה נבואה, ורוח הקודש מישראל אין אתנו נביא וחוזה ונגשש כעור באפלה, ולכן כשהקב"ה רוצה להזכירנו לטובה, לסור מדרכינו הרע ולילך בדרך טוב, ונביא אי אפשר לשלוח כי בעו"ה מיום שכסה חושך התאוה את אור השכל, אבדנו כל סדרי המדרגות שהזכיר ר' פנחס בן יאיר בשלהי מסכת סוטה איך לזכות לרוח הקודש, ונהי כטמא כלנו, ואין בנו לא טהרה ולא פרישות ולא קדושה ולא יראת חטא ולא ענוה ולא חסידות, ובמה נשיג רוח הקדש, ולכך הקב"ה ברחמיו שלא נשתקע בטומאת העבירות שולח יד שמאל, שלכאורה הוא מדת הדין ושולח יסורים, אבל באמת זהו רחמים להשיבנו אצלו לקרבנו לעבודתו, והיה מהראוי להיות כאשר דודי שלח ידו מן החור להיות מעי המו עליו לחזור בתשובה, ואז היה ימינו מקרבנו להתנהג בחסידות עמנו, והנה רמזה משה באורייתא אמר ביום ההוא הלא כי אין אלוה בקרבי מצאוני הרעות האלה, פירוש על כי גרמו עונותי שאין אלוה בקרבי, דהיינו שאינו משרה שכינתו בתוכנו, ופסקו הנביאים מאתנו על כן מצאוני הרעות האלה, כי כל זמן שהיו נביאים בתוכינו, לא היה נחוץ להמציאנו הרעות, וירמיה אמר העבד ישראל אם יליד בית הוא מדוע היה לבז, כי כוונת משה רבינו באמרו ונפלינו וגו' כי מאחר שאנחנו בנים לה' והמצריים עבדים אין מן הראוי שלא יהיה הפרש בין הבנים לעבדים, ולכן אמר ונפלינו מכל העם שלא יהיו נביאים רק בישראל, כי הבן ראוי שאביו ידבר עמו בעצמו וזהו כבוד האב, כי כבוד הבן הוא כבודו, אבל העבד אין כבוד האדם שידבר עמו, ולכן תמה ירמיה העבד ישראל אם יליד בית בתמי' והלא הם הבנים העמוסים מרחם, וכדאי הם להיות רוח נביאים בהם, ומדוע היה לבז שהוכרח הקב"ה לייסרם ביסורים, ועכ"פ עתה בזמן הזה חשכו עינינו מראות באספקלרי' של נביאים, והקב"ה בחסדו שולח יסורים ועל דרך טובה הסרת טבעת יותר ממ"ח נביאים וז' נביאות שכלם לא החזירו למוטב ואלו הסרת טבעת החזרה למוטב:
(יז) <b>והנה</b> הן הראינו אבינו שבשמים את ידו החזקה, והיתה בנו יד ה' ונפלו אלפים מישראל, וראוי לנו לקבל מוסר כי ישראל נמשלו לשה שלוקה בא' מאבריו וכולם מרגישים, והנה נקח מוסר, והלא הרוצחים לא היו כל כך מרובים, ולא היו להם רשות לא ממלך ולא משום שר ומושל, והיה ביד היהודים הרשות לעמוד על נפשם וכבר ידוע לכם הקיבוץ הגדול מיהודים שם, והם ממש בכל עיר מרובים על הא"י, ובכל זה כאשר סר צלם והשגחת הבורא מהם נפלו בחרב ומזה נכר שכל מה שאנו חיים הוא רק בנס ובהשגחת הבורא, וק"ו במדינות אחרים שממש היהודים בטלים במיעוטם, לולי חסדי המקום עלינו וא"כ כמה יש לנו ליראות מעונות שבידינו, ובעוד שערי התשובה פתוחים והימים ימי הרחמים נתנה לשוב בתשובה שלמה, טרם המלך ישב על כסא דין ביומא דר"ה הסמוך, והלא הזמן קצר והמלאכה מרובה, מי יודע ישוב ונחם מעבירות שבידו, ושמא תבטחו על קו תהו הלא ברא הקב"ה תבלין להמתיק הדין בר"ה ע"י תקיעת שופר, שארז"ל שבישראל תוקעין בשופר הקב"ה עומד מכסא דין וישב על כסא רחמים אומר אני א"כ נתקע בר"ה כעלות השחר ואז לא ישב הקב"ה על כסא הדין כלל וישב תיכף על כסא רחמים לכן נראה שאי אפשר לשבת על כסא רחמים, כי לא יועיל כי כבר נפסקה מחיצת ברזל בינינו לבין אבינו שבשמים, הם העונות וכמו שאמר הנביא כי אם עונותיכם היו מבדילין, ואף שימינו של הקב"ה פשוטה לקבל שבים אבל בגלות הזה כביכול שנות ימין עליון, וכמו שכתבתי כי השיב אחור ימינו מפני אויב, ועל ידי כן נסתרה הימין תחת כנפי החיות, , וא"כ אין תקנה כי אם על ידו כתיב מתחת כנפיהם שהשמאל פשוטה, והיינו מדת הדין עצמו שהיא בשמאל שעל ידי אימת הדין אם חוזרים בתשובה ומסתלק הפגם התחתון וממילא מתגלית הימין שהוא עצם, הרחמים, אבל אלמלא אימת כסא הדין לא היה מועיל כסא הרחמים, , ולכן ראוי לנו לירא מן הדין אבל מי שמקשה לבו יפול ברעה ח"ו, ולא יועיל לו תקיעת השופר:
<b>וזהו</b> נלע"ד רמזו בגמרא במסכת ר"ה משנה העובר לפני התיבה ביום טוב של ר"ה השני מתקיעה. ומקשה הגמ' הא זריזין מקדימין למצות, ונעביד תקיעה בראשון כמו הלל שראשון מקרא את ההלל, ומתרץ אמר ר' יוחנן בשעת גזירת אנטיוכוס שני, ורש"י ותוס' נדחקו בזה שאם היה גזירת אנטיוכוס שלא לקיים המצות א"כ גם כשהשני מתקיע יש סכנת גזירות, אבל לדברינו ניחא שהרי כתיב הקול קול יעקב והידים ידי עשו ולא עמדו פילוסופים כבלעם וכאבנימוס הגרדי ונתכנסו עו"ג אצלו ושאלו אם יכולים להזדווג לאומה, והשיבו חזרו על בתי כנסיות ובתי מדרשות, אם הקול קול יעקב אין אתם יכולים להם. ואם לאו אתם יכולים להם, שכך הבטיחם אביהם הקול קול יעקב, ואם לאו הידים ידי עשו אם ראית אחיך פורק עול תורה גזור עליו שמדים, וא"כ אם יש גזירות היא סימן שפרקנו עול תורה, ואמר ר' יוחנן בשעת גזירות אז סימן שפרקנו עול, ועונותינו מבדילים בינינו ובין אבינו, וחטאותינו הסתר פנים מאתנו, ולכן השונא גוזר ומצליח בגזרתו, וא"כ אי אפשר לימין הרחמים להיות פשוטה לקבל שבים מתחת כנפי החיות, שכבר כביכול נתקצרה, ולכן צריך לעורר התשובה בשמאל על ידי אימת דין, ולכך מתחלה צריך הקב"ה לישב על כסא הדין, וכל תפלת השחר אנו עומדים באימת מות, כי מי לא נשפע כיום הזה וספרי החיים וספרי המתים פתוחים, ואז מתגלית הימין כאשר סר הקטיגור מתגלית הימין, ואז תוקעין בשופר לעורר הרחמים בימין, ולכן אחיי אין לבטוח על קול השופר, כי אם בהקדים תשובה, ועקר התשובה עזיבת החטא והחרטה, ואז הקב"ה מותר שליש, דהיינו פגם המגיע לכנפי החיות התחתונים ומתגלית הימין, ולכן אל תתייאשו מן הרחמים, כי שמא נאמר הלא המלאכה מלאכת העבירות ופשעים ומרדים מרובה כל ימות השנה, ובעו"ה כל מעשה העבירות נעשה בתכלית הפעולה בלב ונפש בכל כחו אשר על זה הזהיר הנביא אל תאמר אשלמה רע כי ידוע שבכל מצוה בורא מלאך קדוש, וקונה לו סניגור ואם עובר עבירה קונה לו קטיגור, שבורא משחית ומחבל, והנה לפי מעשה העבירה כן כח המשחית שלפי רוב התלהבות היצה"ר וגודל חשק הנאה מעבירה כן יותר ויותר נברא המחבל בתכלית השלמות להשחית ולחבל ולקטרג, קטרוג עצום בכח גדול וביד חזקה, משא"כ לפעמים אדם עושה עבירה שיצרו מתגבר עליו, ואי אפשר לו לכבוש את יצרו, ומכל מקום בשעת העבירה לבו דוה עליו ואינו מקבל הנאה גמורה, אז המשחית חסר השלמות מלחבל והרי המשחית חלוש הכח וקטגורו הוא קול ענות חלושה, וזהו אל תאמר אשלמה רע, שאף שאתה עושה עבירה לא תעשינה בשלימות להשלים את הרע, דהיינו המלאך הרע בשלימות, ועל זה הזהירו רז"ל בקידושין (דף מ' ע"א) אמר ר' אלעאי הזקן אם רואה אדם יצרו מתגבר עליו ילך למקום שאין מכירין אותו וילבש שחורים ויתכסה שחורים ויעשה מה שלבו חפץ, ומוקי ליה התם דלא מצי כייף ליצרו, והנה רש"י ותוס' נתקשה כיון שעושה מה שלבו חפץ מה בצע בלבישת השחורים ולדידי ניחא שאם לבו נשבר אף שעושה העבירה אינו עושה אותה כל כך בשלימות התלהבות היצר, ואין הקטיגור כל כך חזק ותקיף לקטרג:
(יח) <b>ונחזי</b> אנו שבעו"ה כל מעשה העבירות שאנחנו עושים אנחנו עושים בתכלית הפעולה בשלימות המעשה, אם יהיה אף מן החמורות בעו"ה ובגודל התלהבות היצר, ובכל מיני תענוג שאפשר, אבל עשיית המצות הוא להיפוך בכל אופני החסרונות, בלי שום התלהבות, וכאדם העושה בעל כרחו, ומן השפה ולחוץ בלי שום כוונת הלב, כאדם הנושא משאוי ומשליכו מעליו בעל כרחו שלא ברצונו, וא"כ הסניגור הנעשה ממצות שלנו הוא חלוש הכח מאוד וקולו ללמד זכות נמוך מאוד:
<b>והנה</b> מלחמה גדולה תמיד בין אלו השתי כתות דהיינו קטגורים מצד העונות, וסנגורים מצד המצות, וכבר הראיתי לדעת הפרש רב בין אלו לאלו, שאלו הקטגורים המה שלמים במלאכתם בתכלית השלמות ללמד חובה בקול ענות גבורה, כגבורים המנצחים ואלו הסנגורים המה חלושי ותשושי כח מאוד ופומייהו כאיב להו, כי אין בהם כח ללמד זכות בפה מלא, כי לא נעשית מצותן בשלימות ועל זה נאמר מלאך מליץ אחד מני אלף, שהמליץ עצמו אינו יכול ללמד בפה מלא רק אחד מני אלף, כי כן היתה המצוה שנברא על ידה היו בה כמה פנים שלא לשם שמים, וכמעט אחד מני אלף חלק בקדושה במעשה המצוה אוי לאותה בושה.
<b>והרי</b> זה הפרש אחד בין הקטגורים ובין הסנגורים מצד הגבורה ועוד הפרש שני כי כת המלמדים חובה רב מאוד מחניהם כי כל השנה אנו מסבלים עבירות הרבה מאוד בלי מספר, עצמו משערות ראשנו, אבל כת המלמדים זכות המה מתי מספר, מיעוטא דמיעוטא כפי מיעוט המצות שאנו עושים:
(יט) <b>ואולי</b> זה הוכיח ישעי' כפיכם נגואלו בדם ואצבעותיכם בעון, והדבר קשה שאם כל הכף נגאל בדם, פשיטא שכבר נתלכלכו האצבעות, , אבל הנביא הוכיח שכל כך אתם עושים עבירה בהתלהבות ובכל כח וחשק עד שכל הכף נגאל בדם, שזה מוכיח שמחמת רוב חשקו ומהירותו לעשות לא נשמר מלהתטנף כל היד והושיט כל הכף לעשות בזריזות ובכל כחו, ושמא תאמר שלא היה אפשר למעשה המטונף להעשות כי אם בכל הכף, לכן אמר לא כן הוא, רק ואצבעותיכם בעון שכבר היה יכולת להעשות דבר זה כי אם בראשי האצבעות, שלא היה מגעת בעון, רק האצבעות דהיינו שהייתם יכולים לעשות שלא בהתלהבות, אלא שהייתם בעצמיכם מגרים יצה"ר בנפשיכם, שפתותיכם דברי שקר ולשונכם עולה תהגה, אמר הנה לדבר עבירה אפילו בהנוגע בדבור עושים בכל כלי הדבור, הלשון והשפתים, אבל בעסק התפלה אין קורא בצדק להקב"ה. והתפלה רק מן השפתים ולחוץ, ואין נשפט, באמונה. בטוח על תהו אותן מצוות שאתם בוטחים עליהם לתהו נחשבו, כי אין בהם ממש, כי הוא כגוף בלי נשמה שאין כוונה טובה במעשה המצוה כלל, רק מצות אנשים מלומדה:
(כ) <b>ודבר</b> שוא הרה עמל והוליד עון, אמר ראה הפרש שלמעשה המצוה לא תבוא המחשבה בהם כלל, וכן התפלה רק שפתיו נעות ולבו בל עמו, וכשבא לדבר עבירה ודבר שוא הרה עמל והוליד און, הנה המחשבה דומה להריון, והמעשה הוא גמר הלידה, וכמו כן לדבר שוא עושים במחשבה ובדיבור ובמעשה בלי שום גרעון, ביצי צפעוני בקעו, הרד"ק פירש שזהו ג"כ רומז על המחשבה הרעה וגמר המעשה, ואמר אני שידוע שצפעוני הוא הנחש היותר ארסי בארס מסוכן מאוד, ואמר מעשה העבירות היא כל כך בשלימות, ההתלהבות ובכל צדדי המעשה, עד שהתולדה מזה ביצי צפעוני בקעו שהמקטרג משורש נחש הקדמוני כת הס"ם הנברא מזה הוא כצפעוני, חזק הארס מאוד, אבל מעשה המצות הוא בתכלית החלישות, ואמר וקורי עכביש יארגו שידוע שמן המצות נעשה לבוש להנשמה, ועל זה נאמר ביהושע בן יהוצדק והלבש אותו מחלצות, ואמר הנביא שמעשה המצות שלהם חלוש מאוד והלבוש הנעשה מזה חלוש כקורי עכביש, האוכל מביציהם ימות והזורה תבקע אפעה קוריהם לא יהיה לבגד ולא יתכסו במעשיהם, אמר ראה ההפרש שמעשה העבירות בתכלית הארס שאוכל מביציהם ימות והזורה תבקע אפעה, אבל קוריהם שהוא מעשה המצות הוא קורי עכביש, שלא יהיה לבגד שלא יהיה מזה בגד לנשמה, ולא יתכסו במעשיהם, ומה מאוד מתקו לפי זה דברי יונתן ב"ע שתרגם הא כקורן דעכוביתא דלא כשרין לאתכסאה כן לית הנחה בעובדיהון דרשיעא, והיינו אפילו מעשים טובים של הרשעים אין בהם הנאה, וכמו שנאמר ולרשע אמר מה לך לספר חקי, ונאמר מי בקש זאת מידכם רמוס חצרי, וכמה מקראות כזה, וארז"ל שאין הקב"ה חפץ בקלוסם של רשעים, והיינו מטעם שכתבתי לפי שאינו עושה בלב שלם רק כעושה בעל כרחו לסלק ההכרח מעליו:
(כא) <b>והנה</b> הארכתי קצת בדברי הנביא, ונתאר לראשונות שיש ריב ומלחמה בין כת המקטרגים ובין כת הסנגורים, ואילו המקטריגים אית בהו תרתי לריעותא, כי רב מאוד מחניהם שהמה רבים מאוד לפי מספר ריבוי העבירות ואלו מועטים, ועוד כי עצום עושי דבר העבירה בכל כחם, בהם גבורי כח לקטרג בחזקה, ואלו הסנגורים חלושים מאוד:
<b>ואשא</b> משלי לשני מחנות העושים מלחמה אלו נגד אלו ואם הם שוים במספר לא נוכל לידע מי מהם שיגבור אבל אם מחנה אחת יש בהם מאה אלף איש ומחנה השני אין בהם אפילו אלף איש בודאי שאלו בטלים במיעוטם, אמנם לפעמים אלו המועטים הם גבורים, אשר אחד ירדוף אלף, ואז אף שהמה מועטים במספר, יוכל להיות שלגבורים הנצחון, אבל אם מחנה אחד מאה אלף איש גבורי חיל, ומחנה השני אין בהם אפילו אלף איש ותשושי כח,, מהיכא תיתי שיעמדו כלל להלחם. אמנם לפעמים יש להם להתיצב על עמדם, כי המקום גורם שיש להם מקום מבצר מוקף כמה חומות גבוהות ובצורות, אז אף שהמה מועטים וחלשים, יכול להיות שינצחו מחמת חוזק המקום, אבל אם כבר נעקרו ממקומם ע"פ השדה יפול התמיה אם יעמדו להלחם. אמנם לפעמים עדיין יש להם להלחם כי לפעמים אלו המועטים והחלשים, יש להם ראש שר צבא איש מלומר מלחמה מנעוריו, ובקי בטכסיסי המלחמה מאוד, ואלו הרבים אין הראש שלהם מלומד מנעוריו, ומחדש נעשה ראש אז אולי הראש ברוב בקיאותו יסבב שיגבורו. אבל אם כבר נפל הראש אז ודאי שלא יגבורו:
(כב) <b>אמנם</b> לפעמים אלו המועטים והחלשים למדו טכסיסי המלחמ' באש שקורין פייער עקסערציציוס ואלו הרבי' אף שהמה גבורים וחזקים מ"מ לא ראו טכסיסי המלחמה באש, ובורחים מריח עשן קני השרפה, אבל אם להפך שאלו הרבים והגבורים למדו מעשה המלחמה באש, ואלו החלשים לא הרגישו מעולם בחימום האש, אז אין שום הוה אמינא שיגברו, אלא תחבולה אחת אם חכמים הם לחתור חתירה תחת הקרקע ואז פתאום יפלו כל המחנה הגדולה בחתירה שיחתרו:
(כג) <b>זה</b> המשל, הנמשל שמע ישראל אתם קרבים היום למלחמה מלחמה הכבדה והחזקה כי קרוב יום ה' עד די כָרְסָוָן רְמִיו, וכמו שאמר מיכיהו, ראיתי את ה' יושב על כסאו, וכל צבא השמים עומד עליו מימינו ומשמאלו, הללו מימינים לזכות והללו משמאילים לחובה, וכל אלה משלנו הם ממעשינו שע"י המצות נעשו המיימינים לזכות, וע"י העבירות המשמאילים לחוב, והנה נחזי אנן מי ראוי להתגבר, וכבר הקדמתי שהשמאלים המה גבורים ורבים ומיימינים מועטים וחלשים ובמה יש לנו לבטוח, אמנם בזמן שבה"מ היה קיים היה לנו מקום מבצר, עשר חומות חזקות, זה לפנים מזו כי היה לנו ארץ ישראל וירושלים ובית המקדש, עשר קדושות הם זה מקודש מזה. עד שקדשי קדשים מקודש מכלם ושם הגיע קירוב שלנו לאבינו שבשמים ע"י הקטורת ודם פר ושעיר של יוה"כ וארון וכרובים שכל אלה היו חומות גבוהות ובצורות וגם הי' לנו כמה מגינים לקבל חצים ובליסטראות של המקטריגים המזכירים חוב. כי הציץ היה מרצה על גלוי עריות דכתיב על מצח וכתיב ומצח אשה זונה וגו'. ומעיל על לשון הרע וכיוצא בזה שאר בגדי כהונה. והי' לנו ראש מלומד במלחמה הכהן הגדול שהיה בכל שנה ושנה נכנס לפני ולפנים ומכפר עלינו ולכך אין תימה אם היינו גוברים המלחמה אבל עכשיו גלינו מארצנו ונתרחקנו מעל אדמתנו ואין לנו מקום לחשות בו ונושא כל בגדי כהונה ואין לנו שום הגנה לקבל חץ שחוט לשונו של המקטרג. ואין לנו ראש ולא מנהל, ולא מחזיק בידינו, כי כלנו כצאן תעינו איש לדרכו הרעה פנינו ואדרבה הכת המשמאילים יש להם ראש מלומד מלחמה, כי היצה"ר הוא זקן, אבל היצה"ט נקרא ילד מסכן, והוא ע"ד שארז"ל וחכמת המסכן בזוי', שממסכין מדברי תורה, כן מעשה המצות אנו ממסכין אותם, ועדיין הי' לנו מקום להתגבר כי היינו מלומדים בטכסיסי האש, כי הלא כה דברי כאש נאום ה', שהיינו מתמידים בתורה שמגינה ומצלי, והיינו עוסקים במצות לשמה בהתלהבות גדול כדכתיב כי נר מצוה כו' ולא היה שליטה למקטרג, אבל עכשיו בעו"ה נהפוך הוא, המקטריגים המה מלומדי מלחמה וטכסיסי האש, כי תולדותם מן האש שכל מעשה העבירות אנחנו עושים בחימום היצר הרע, ובפרט יצרא דעבירות העריות, אוי לנו כי חטאנו, אבל הסנגורים לא הריחו ריח אש כלל, כי המצות עשינו בעצלות ובתרדמה בלי שום חשק והתלהבות, וא"כ הי תורה והי מצות דמגני עלן, ומה זכות יש ללמד עלינו ביומא דדינא בראש השנה, וצריכין אנחנו לחתור חתירה כמו שמצינו במנשה, שקטרגו המלאכים ואמרו אדם שהעמיד צלם בהיכל ומלא את ירושלים פה לפה, וגם דם נקי הרבה שפך, כלום יש לו תשובה וחתר לו הקב"ה חתירה תחת כסא כבודו וקיבול תשובתו וכתיב ויתפלל אליו ויעתר לו, אל תקרי ויעתר לו אלא ויחתר לו, אם נוכל להשיג לאותו חתירה ע"י תשובתנו יש לנו תקנה, ולכן אחיי ורעי לכו ונשובה אל ה' ושמא תאמרו איך אפשר לשוב מעבירות שבידינו בזמן קצר כזה הנה כבר אמרתי שעקר עזיבת החטא הוידוי והחרטה, כי על ידי זה השליש מן הפגמים דהיינו במה שהוא במדרגת חטא ניתקן לגמרי וכמו שארז"ל שעל עשה אם שב בתשובה אינו זז משם עד שמוחלין לו, וכמו שהארכתי בתחלת הדרוש ואפי' הפגמים החמורים שצריכין מיתוק היסורים או יוה"כ, מכל מקום ע"י התשובה וסר עונך כתיב שהמקטרג מסתלק, ומתגלה המחיצה שהיתה מפסקת וימין הרחמים מתגלית, ואולי זה הוכיח ישעיה הנביא ובפרישכם כפיכם אעלים עיני מכם, גם כי תרבו תפלה אינני שומע ידיכם דמים מלאו, רחצו הזכו הסירו רע מעליכם מנגד עיני, חדלו הרע וגו', הנה אמר כי רבוי התפלה איננו מועיל, כיון שאין מקום לתפלה לעלות השמימה, שהרי עונותיכם המבדילים המה מחיצה של ברזל, והיינו המקטרג הנברא במעשינו הוא עומד לפני כסא כבודו ומקטרג, ואמר ידיכם דמים מלאו, כיון בזה למה שכתבתי שהמקטרג כחו חזק מאוד, כי נברא בתכלית השלמות הרע והעבירה בתוקף התלהבות החשק, לא כמו שארז"ל שילבש שחורים ויעשה מה שלבו חפץ כאדם העושה בעל כרחו דלא מצי כייף ליצרא, והמופת על זה שהרי ידיכם דמים מלאו, והנה מי שלוקח דבר מטונף בידיו בעל כרחו לוקחו בראשי אצבעותיו למעט הטינוף מן היד, אבל כיון שידיכם דמים מלאו א"כ ראי' שעשיתם בחשק גדול, ובחיבוב המעשה ביד מלאה, ואמר שאם רצונכם שתקובל תפלתכם מתחלה רחצו הזכו, אלא שמא תאמר א"כ אבדה תקותינו שהרי עונותינו רבו למעלה, ואם נרבה בורית ונכבס בנתר נכתם עונינו, לזה אומר אין אני אומר שתתקנו לגמרי, רק פעולה אחת אני רוצה מכם, הסירו רוע מעלליכם מנגד עיני לדחות המקטרג ממקומו, וכיצד יהי' זה חדלו הרע שתכף תתחרטו על מעשיכם. חרטה גמורה. דהיינו עזיבת החטא דהיינו חדלו הרע, שלא תוסיפו לעשות עוד כבראשונה, וזהו מופת על החרטה, תכף יודחה המקטרג ונסתרה המחיצה. ואז תעלה התפלה לפני כסא כבודו.
(כד) <b>ובזה</b> נבוא לדברי ישעי' הנביא בקפיטל נ"ט שהתחלנו בו, הן לא קצרה יד ה' מהושיע, הכוונה שימינו פשוטה לקבל, ולא כבדה אזנו משמוע, ואמר כי אם עונותיכם היו מבדילין וגו', פירוש הן אמת שעונותיכם מבדילים מ"מ אין זה עכוב לשמיעת התפלה, אבל מה שהוא מעכב וחטאתיכם הסתירו פנים מכם משמוע, שאם הייתם מתחרטים בלב שלם ומתודים, אף שלא הי' יכולת למחול העון בלי יוה"כ ויסורים, כל א' מחילוקי כפרה לפי מדרגתו, מ"מ הי' נדחה המקטרג ונתגלה המסך המבדיל, ואז לא הייתם בהסתר פנים, ואמר הנביא ראו איך ממש היצה"ר שולט עליכם, כמאמר רז"ל רשעים יצה"ר שופטן, שהרי כפיכם נגאלו בדם, שכבר אתם רואים גנות וטנוף מעשיכם, עד שכפיכם כל כף היד נגאלה בדם ונכתם העון ופשע, ועם כל זה אכתי לא שבתם, ושמא תאמרו ואיך אפשר לשוב ולתקן וכבר נכתם עונינו, ולזה אומר שהרי עכ"פ החרטה ועזיבת החטא בידכם לעשות, וגם זה אין אתם עושים, שהרי עדיין ואצבעותיכם בעון, ושמא תאמרו הרי אנו מתודים ג"פ בכל יום עתה בימי הסליחות, ולזה אמר שאין זה מועיל, כי אין הוידוי והחרטה יוצא מפינו רק מן הלב, ואחר כוונת הלב הם הדברים, וכיון שבלבו אינו גומר לעזוב ובפיו הוא מתודה הרי הוא טובל ושרץ בידו, ואין לך דובר שקרים גדול מזה ועל זה אמר שפתותיכם דברו שקר, ולשונכם עולה תהגה דהיינו שהוידוי הוא שקר ועולה כיון שאינו גומר בלבו לעזוב מעשיו, וא"כ הוידוי אין בה ממש, ועל התפלה אמר אין קורא בצדק שהתפלה הוא רק מן השפה ולחוץ, ואין נשפט באמונה הכונה על דרך שאמרתי כבר בפסוק כרפאי לישראל ונגלה עון אפרים דהיינו כרפאי ע"י התשובה צריך שיתגלה עונו, כי בעוד שהרשע הוא רשע גמור ואינו מתחרט, אז הקב"ה מתנהג עמו כאלו היה צדיק גמור וכמו שארז"ל בשלהי פ"ק דקידושין, מי שעונותיו מרובין מטיבין לו, ודומה כמי שקיים כל התורה כלה ולא חיסר אות אחת, וכל זה לרעתו להאבידו מעוה"ב לגמרי, אבל כשמתחיל לשוב אז לטובתו הקב"ה נפרע ממנו לאחדים בעוה"ז כדי שיהי' נקי לעוה"ב ואז מתגלה עונו ע"י העונש:
(כה) <b>ולכן</b> מר הנביא יען שאין קורא בצדק ואינו מתחרט כלל בלב, ולכן אין נשפט באמונה, כי הקב"ה מטיב לו בעוה"ז כאלו קיים כל התורה ואין נשפט אתו באמונה ליסרו, וכל זה לרעתו למען יכרת לגמרי מעוה"ב, בוטח על תהו שאדם בוטח על תפילותיו ועל תעניותיו וכל זה תהו כי עושה רק לפנים בני חרטה גמורה וגו' ביצי צפעוני בקעו שהפשעים המה חמורים כריתות ומיתות ב"ד וקורי עכביש יארגו בתשובה שאין בה ממש כקורי עכביש רוצים לשוב, ולכן אחיי וריעי נשכבה בבשתינו, ותכסה כלימה פנינו, דהיינו שנתבייש ברוע מעשינו בושה גדולה, ונתחרט בכל לב ולב, לכן ונשובה אל ה' בכל לבנו לקיים יעזוב רשע דרכו ואיש און מחשבותיו, כולי האי ואולי יחון ה' צבאות לפתוח לנו שערי תשובה, ויטה לבבינו אליו ליראה שמו כל הימים, ולהיות יראתו על פנינו לבלתי נחטא עוד, והתשובה תקרב גאולתנו ופדותנו מהרה תצמיח ובא לציון גואל ב"ב אכי"ר:
<big>דרוש</big> <big>ו'</big> <big>לשבת</big> <big>תשובה</big>
<b>(</b>א)
<b>תלמוד</b> גדול שמביא לידי מעשה ועיקר הלמוד או לעסוק בגמרא ובפוסקים ע"מ לעשות לידע מקור הדין, וכן אנו מתפללים בכל יום בברכת אהבה רבה, ללמוד וללמד לשמור ולעשות, וכן לדרוש בציבור הי' ראוי ונכון לדרוש לברר איזה פסק דין שנחלקו בין הפוסקים, לברר הדין עם מי כדי שידעו הציבור איך ומה להתנהג ולעשות כתורה, או לדרוש דברי מוסר שזה ג"כ תלמוד גדול שמביא לידי מעשה לשמה, שזה העיקר לעסוק בתורה לשמה, להיות להקב"ה נחת רוח בעולמו, ובבתי כנסיות ובבתי מדרשות שהמה לנו למקדש מעט, והנה רז"ל אמרו אין תחלת דינו של אדם אלא על דברי תורה, והוא מידי דצריך טעמא למה זה תחלה ומצינו עבירות חמורות כריתות וכופר בעיקר, ולמה יהי' תחלת דינו על דברי תורה:
<b>והנה</b> <b>זה</b> ידוע ומפורסם בכל ספרי המוסר שבכל עבירה ועבירה שאדם חוטא בורא משחית ומחבל וקליפה, וכל עוד שמוסיף חטאים הקליפות מתרבות, וכל עוד שהקליפות מתרבות דוחק רגלי השכינה בעולם הזה, כי נעשה המקום דחוק, והמסכה צרה כהתכנס, ועל זה נאמר סבבוני בכחש אפרים, שכביכול בכחשם ובמעלם דהיינו המשחיתים שבראו בזה המה סבבו השכינה, וצר לה המקום ואין להקב"ה עתה רק ד' אמות של הלכה, ואם האדם. אינו עוסק בתורה, אין לשכינה מקום מנוח, וניתוסף לה צער גלותה בחוץ לארץ, מחמת דוחק מרוב הקליפות, וכל עוד שמוסיף האדם לחטוא המקום דחוק ביותר, ויותר נחוץ ד' אמות של הלכה, להמציא מקום מנוח להשכינה, נמצא שבכל עבירה שהוא עושה מתגדל יותר ע"י ביטול תורה, לכך תחלת דינו של אדם על דברי תורה שזה היותר נחוץ לשכינה, וכמה פעמים הוכחתי את הבעלי בתים על גודל עון ביטול תורה, שיש כמה וכמה בעלי בתים שממש בכל השנה לא הביטו בשום ספר כלל, וכאלו אין לו חלק כלל בתורת משה, וכאלו לא עמדו רגליו ורגלי אבותיו על הר סיני, והנה אנו רואים שכל אחד רוצה להרחיב ולהרבות גבולו בביתו בל יהי' המקום דחוק לו בשום דבר, ויוסיף הון להוציא על זה, ואיך ולמה לא יתן ג"כ מעט מקום לשכינה לעסוק לפרקים בדברי תורה, לעשות ד' אמות לשכינה כדי לעשות נחת רוח ליוצרו, ובפרט אם היה זה עצם כוונתו בשבתו ללמוד שהוא לומד מטעם זה, כדי להמציא מקום מנוח לשכינה הי' שכרו רב והרבה מאוד. ואם קטון הדבר בעיניו דבר גדול הוא בעיני הקב"ה. משל למלך גדול שהי' שוכן בהיכלו היכל המלך, על רצפת בהט ושש ומטות זהב וכסף, כפי הראוי למלך גדול כמוהו, פעם אחת יצא מהיכלו, כי ראה בנו תועה בדרך והוא הולך אחריו להשגיח עליו שלא ימיתוהו חייתו יער עד שנמשך הדבר שהמלך יצא ונתרחק ממדינתו, ובא למקום שאין מכירים אותו ואין מאסף אותו הביתה, ובחוץ וברחובות ילין פעם ושתים, הלא אם אחד יכירהו ויזמינהו לביתו אף שביתו קטן מאוד ואינו מגיע לערך דירת עצים וארות סוסים של היכל מלך, מ"מ עתה לשעתו יש להמלך נחת רוח מזה המקום קטן יותר ממה שהי' לו במדינתו מכל היכליו וארמנותיו, כן הנמשל מהמלך הזה ממ"ה הקב"ה שהי' שוכן בהיכלו במקדש בירושלים ובכל מקום שגלו ישראל גלתה השכינה עמהם. עד שנתרחקה השכינה מאוד. ואין אדם נותן לב לקדש מקום לשכינה. ובעו"ה כל עיר על תלה בנויה ועיר האלהים מושפלת עד שאול תחתיה. הלא מי שמקדש בלמודו מקום לשכינה שם תמצא מנוח רב ועצום. ואם המקום דחוק וקטן אין להקדש אלא מקומו ושעתו, ועתה שימו על לב איך בידכם הדבר להזמין השכינה אצלכם, ואם תלמדו לכונה זו כמה רבו שכרכם אשר אי אפשר לשער כלל. אבל עתה בעוזבם תורת ה' לגמרי וכל יום ויום כל היום יהגו ריק, ודברים בטלים וליצנות ועבירה גוררת עבירה נמשך מדברי בטלה לדברי נבלה ורכילות ולה"ר וקטטות ומריבות ומלשינות ומסירות ואבוהון דכולהו ביטול תורה, וכבר נחר גרוני ולכאורה מהראוי שלא להוכיח עוד, וכמו שארז"ל שלא יהא מוכיחו וחוזר ומוכיחו אלא ששני מיני תוכחת יש, יש תוכחה לאדם שעשה עבירה במקרה פעם אחת ואינו חוזר לסורו, כדרך ראובן בבלבול יצוע וישראל במעשה העגל, שאין התוכחה למונעם שיעשו עוד כזה, כי גם מעצמם לא יעשו עוד כזה, על כזה וכיוצא בזה אמרו רז"ל שלא הוכיח יעקב את ראובן, וכן משה רבינו את ישראל אלא סמוך לפטירתו מן העולם מטעם שלא יהיה מוכיחו וחוזר ומוכיחו שלא יתבייש בפניו, אבל להוכיח למנוע אדם מעבירה אשר הוא פוקר בהרגל בה, הן ליחיד הן לרבים על זה הזהירה התורה הוכח תוכיח את עמיתך, ואפילו מאה פעמים, ורז"ל אמרו עד הכאה או קללה לכל מר כדאית לי', ולכן אני מוסיף להוכיח על זה מאה פעמים ויותר, שתקבעו עתים לתורה שעה או שתים ביום, כל אחד לפי כחו וכפי הפנאי שלו יקבע עכ"פ זמן קצר שזמן זה מחויב ללמוד בכל יום וילמוד כפי יכלתו ש"ע ודברי אגדה וספרי מוסר ואני את נפשי הצלתי והשומע ישמע:
(ג) <b>והנה</b> אין אשכול בגפן, בכורה אותה נפשי, רואה אני שאין דברי נשמעים לזקנים שכבר נשתקעו ונשתרגו בעול הזקן וכסיל, הוא רוע יצרם הרע מעודם, וכבר נשתקעו בשערי הטומאה, לכן אני מבקש מהילדים בחורי חמד ובעלי בתים הרכים בשנים, והנה ת"ל אכשור דרי, והמה לומדים קצת בהתמדה, והקב"ה יחזק לבבם ויוסיף להם אומץ, והעיקר שיהא למודם לשם שמים, וישמרו נפשם מעבירות שלא לטמא הנפש, כי ת"ל המה עדיין נקיים מחטא, ויש בידם לשמור ולקדש עצמם מכל מחשבה רעה והרהור עבירה, והסתכלות בנשים נכריות והוצאת זרע ח"ו שכל אלו העבירות מטמאים את האדם מנעוריו ודברי תורה נעקרים מלבו, ואמרו רז"ל עד שאתה מבקש רחמים על דברי תורה שיכנסו בתוך מעיך, בקש רחמים על עבירות שבידיך שימחלו לך, ומתוך כך אתה שומע וזוכר, ואין אני מבקש מהם שיתענו או שיסגפו נפשם, אדרבה חלילה להם וכמעט אני גוזר עליהם שלא להתענות, רק יקדשו עצמם מכל חטא ואשמה, וישמרו את פיהם שיהי' פה קדוש ולא ידברו דברי נבלה, אשר בעו"ה היצה"ר מרגיל את האדם בילדותו, ואח"כ יגיעו הימים אשר אין לו בהם חפץ ויתחרט, ודברים שאדם עושה בילדותו משחירים פניו לעת זקנותו, לכן ישמרו עצמם מתחלת' מכל חטא, וילמדו בכל יום זמן קצר מאוד, אף רובע שעה ספר מוסר, ואז טוב להם כל הימים, וכאשר ירגילו עצמם ביראת שמים אזי ההרגל ישוב אצלם טבע, וחנוך לנער על פי דרכו, גם כי יזקין לא יסור ממנה, ועיקר הכל התמדה בלמוד:
(ד) <b>הנה</b> רז"ל אמרו בסנהדרין, אין תחלת דינו של אדם אלא על דברי תורה, והתוס' הקשו דהרי במס' שבת אמרו ששואלין לו תחלה נשאת ונתת באמונה, ואח"כ קבעת עתים לתורה ותירצו ששואלין לו תחלה על מו"מ באמונה, ומ"מ יקבל דינו תחלה על דברי תורה, והנה יש לדקדק א"כ שנידון תחילה על דברי תורה א"כ גם השאלה ישאלוהו תחלה על דברי תורה, ונראה משום דהקב"ה כפה ההר כגיגית, וא"כ יש מודעא רבה לאורייתא, ואי אפשר לדונו על דברי תורה, והנה כל ישראל רגילין לומר טרם ישכבו הריני מוחל לכל מי שהכעיס והקניט אותי בין בגופי בין בממוני, והנה ודאי קשה על לשון זה, שא"כ כל אחד יגזול את חבירו, וכשיתבענו בדין יאמר כבר מחלת אתמול טרם ששכבת על מטתך אלא ודאי שמחילה זו רק למי שאין לו לשלם, או שכבר מת ולא נשאר אחריו לשלם, או שיורשיו אינם יודעים שישלמו והנה דין זה הוא לעתיד, והנה כבר אף חז"ל (היה בימים הקדמונים) בן נח נהרג על פחות משוה פרוטה, ולא ניתן לחשבון, והנה פשיטא שמחילה אינה מועלת לב"נ שהרי אין המחילה עדיפא מהשבה ממש, ולפי זה שואלין אותו נשאת ונתת באמונה, ודבר זה שואלין אותו אחר מיתה, ואם ישיב כבר מחלו לו, א"כ צריך להיות דינו כן ישראל, ואם יבטל קבלת התורה ע"י מודעא, אינו מועיל המחילה, ואז דנין אותו על דברי תורה, וזה שאמר רב המנונא אין תחלת דינו של אדם נידון אלא על דברי תורה, וידוע דאתם קרוים אדם, וז"ש אין תחלת דינו של אדם באשר כבר הוא אדם ואינו טוען מודעא אז תחלת דינו על דברי תורה:
(ה) <b>והנה</b> יש להוכיח הרבה על מו"מ באמונה שאין העולם זהירים, ואפשר נכשלים אפילו בגזל ממש, ולא נחתם גזר של דור המבול אלא על הגזל, והנה בכלל גזל הוא עונש מדות ומשקלות, וכבר הוכחתי ע"ז בשבת תשובה אשתקד, וקשה העונש של מדות, והנה ביום התענית צבור העבר תקנתי אצל הקרעמער להיות להם מדה אחד ומשקל אחד, ואצל המוזגים לא נתקן הדבר במדת הלח, וראוי להם להתאסף יחד ולקבוע מדה ומשורה אחת אצל כלם:
(ו) <b>השגת</b> גבול הנו עון פלילי, ואין אדם נוגע במה שמוכן לחבירו, ובפרט לגרשו ממקום מנוחתו לשכור הארענדע שלו, ודבר זה אינו שייך אצל השר הגדול והאדיר הדוכס שלנו כי הוא עושה בחכמה ובתכלית שמשכיר לשלש שנים ויש פנאי לארנדר ליתן בהקפה שנה ראשונה ושניה ובשלישית יגבה הקפותיו, ואחר זה אם אחר בא לשכור אצל השר, אין כל כך הפסד להארנדר הראשון, אבל אני מדבר מהארנדרים אצל השררות האחרים שמשכירים לשנה ובשנה הראשונה טרם ידע המחזיק מהות הכפר, לענין גבית חובות התעיף עיניך בו ואיננו ובאו זרים ואכלו יגיעו בשנה השנית זה חלי וענין רע, והמה מתחלפין כפרהדרין האלו שמתחלפין בכל שנה, והרשעים כים נגרש, השקט לא יוכלו לשבת במקום אחד. ותמיד הוא מקנא חבירו לשכור מקומו, ומעולם אין חן מקומו עליו וחומד באחר הוא בעונו נתמעט שפעו, ואם ישב כאן או במקום אחר לא ירויח רק יפסיד כי מזלו גרם או עונש עונותיו הוא, והוא כופר בהשגחת הבורא ותולה במקרה ואומר המקום גורם, ועליהם אמר הנביא וגם אני נתתי לכם נקיון שנים בכל עריכם, וחוסר לחם בכל מקומותיכם ולא שבתם עדי נאום ה', פירוש שזה החוסר והדלות הבא עליהם אומר הקב"ה ממני הוא ואין המקום גורם כי הלא נתתי לכם כן בכל עריכם ובכל מקומותיכם, וכבר נסית בשנים או בשלשה כפרים כן, ואעפ"כ אתם אומרים מקרה הוא והמקומות גורמים ולא שבתם עדי:
(ז) <b>שנאת</b> חנם מה נאמר ומה נדבר ואם נחרב הבית שני בעון זה ואיך יוכל הבית להבנות, ועדיין השטן מרקד בינינו, והנה בפיו שלום ידבר ובקרבו ישים ארבו, והנה על כל העבירות יכולים אנחנו להוכיח אבל עון זה שהוא שונא לרעהו בלבבו מאין ירגיש בו המוכיח, ובפרט לפעמים לא תצא השנאה לפועל, כי לא יעשה לו דבר כי לא יבוא לידו להיות בכחו לעשות רע, רק שונא בלבבו ועובר על לא תשנא וגו' וכל העבירות שאדם עושה במעשה בסתר אעפ"כ אי אפשר שלא יגולה הדבר שיזדמן שיש רואה, ויוכל הדבר להתפרסם, ועוד שלא יוכל לעבור בכל עת כי מורא יעלה על ראשו, פן יראני אדם, אבל עון זה ששונא בלבו הוא עובר בכל עת, , ואין רואה ואין יודע להשיבו בתשובה, ואמרתי שזה פירוש הגמרא ראשונים שנתגלה עונם נתגלה קיצם, אחרונים שלא נתגלה עונם לא נתגלה קיצם, ופירוש שלא נתגלה עונם שהיו חוטאים בסתר, ולפי מה שכתבתי ניחא ששנאת חנם בסתר הוא, ושוב מצאתי גם בחידושי אגדות כן, והנה ראשונים שנתגלה עונם בודאי בכל דור ודור לא פסקו אנשי אמונה, והיו מוכיחים אותם להשיבם מעונם ונתגלה קיצם, אבל אחרונים שלא נתגלה עונם בקושי שישובו, לכך לא נתגלה קיצם, והנר כבר ארך עלינו העת, ונתקיים בנו ולא תאמין בחייך, ואין איש שם על לב, וטובה מרדות אחת בלבו של אדם, וישראל בתפילת תעניתם צריכים להיות כלם באגודה אחת, אבל חלק לבם עתה יאשמו, והנה המעביר על מדותיו מעבירים לו כל פשעיו.
(ה) <b>עמוד</b> התפלה הנה העיקר קדושת המקום והבית הכנסת הוא מקום משכן השכינה, ואהיה להם למקדש מעט אלו בתי כנסיות שבחוץ, וארז"ל אין תפלתו של אדם נשמעת אלא בבית הכנסת, וכבר אמרתי שאם האדם מתפלל בבית הכנסת, אף אם בא לו מחשבה זרה ומבלבל תפלתו והתפלה היא במקום קרבן ונקראת עבודה דוגמת הקרבן, כדכתיב לעבדו בכל לבבכם, וארז"ל איזה עבודה שבלב זה תפלה, וא"כ אחר כוונת הלב הן הן הדברים, ואם לבו בל עמו הוה כמו מחשב מחשבת חוץ בקרבן והוא פסולי המוקדשין, והנה אמרו בגמרא שיש פסולי מוקדשין שאם עלו לא ירדו, ויש שגם עם עלו ירדו, וזה הכלל כל שפסולו בקודש הקודש מקבלו, וכל שאין פסולו בקודש אין הקודש מקבלו, וכשאדם מתפלל בבה"כ שהוא מקום קדוש אף אם בא איזה מחשבת חוץ נקרא פסולו בקודש והקודש מקבלו, אבל כשמתפלל חוץ לבה"כ אין פסולו בקודש ואין הקודש מקבלו:
<b>והטעם</b> נ"ל דהנה מלך שבא ובאו בני המדינה לקבל פניו במנחה, וכל איש הביא מנחה להיכל המלך, ויש מהם שוטים ששלחו להמלך שישלח עבדיו לביתם ויקבלו מהם המנחה, והנה תוך המנחות ההם נמצאו כמה זיופים שבכלי כסף ההם כספם היה לסיגים יש מהם שעירבו במזיד ויש מהם שנתערבו בשגגה, אך מלמראית העין היה נדחה ככסף ומזויף מתוכו, והנה סמוך הזה היה מלך אדיר ושליט גדול ועשיר מופלג, ואוצרותיו מלאים כסף וזהב לרוב, ויצא דת המלך שאלו שהביאו המנחה לביתו לא ידקדקו אחריהם אפילו המזויפים, כי כלום צריך הוא לכספם. וכלום עשו אלא לכבודו ולעשות כבוד למלך, והרי עשו כבוד כי למעלה נראה כסף, אבל אלו ששלחו להמלך שישלח משרתיו לביתם ליקח המנחה, הכי זה כבוד המלך אלא ודאי שדמו שהמלך ממון חסר, וצריך לעושרם א"כ רע עשו שנתנו לאוצר המלך כסף סיגים, והנמשל מבואר מעצמו, ובפרט בגלות הזה שהשכינה בגלות, ואין מקום מנוחת השכינה בגלות כי אם בבית הכנסת שיש בו מעין קדושת ארץ ישראל, וכל המתפלל בבית הכנסת כאילו מביא הגאולה, דכן אמרו בגמרא אמר הקב"ה כל העוסק בתורה ובג"ח ומתפלל עם הצבור, מעלה אני עליו כאלו פדאני לי ולבני והנה המתפלל בבית הכנסת מראה בעצמו שיש לו דביקות לשכינה ונכסף לבית אמו, אבל זה שאינו בא לבית הכנסת הוא בן כסיל תוגת אמו ומתרחק מן השכינה והשכינה מתרחקת ממנו, ולכך אין תפלתו נשמעת, ואמרתי בזה פירוש הפסוק בישעי' כה אמר ה' איזה ספר כריתות אמכם אשר שלחתי', או מי מנושי אשר מכרתי אתכם לו, הן בעונותיכם נמכרתם, ובפשעיכם שלחה אמכם, מדוע באתי ואין איש קראתי ואין עונה, הקצור קצרה ידי מפדות, ואם אין בי כח להושיע, והנה רז"ל במס' ברכות, דרשו כיון שבא הקב"ה לבה"כ ולא מצא שם עשרה מיד הוא כועס, שנאמר מדוע באתי ואין איש וכו', והנה צריך לפי זה קישור הדברים, למה דכתיב לעיל איזה ספר כריתות וכו', מדוע באתי וכו', ונראה כי הלא באמת אנחנו פשענו ומרינו, ומפני חטאינו גלינו מארצנו ולמעננו גלתה השכינה להגן עלינו שלא נשתקע בקליפות ולהיות לנו לעץ חיים להחזיק בה ולהיות לנו בטחון שבודאי נצא מהגלות שנא נתייאש מהגאולה, והן ברבות הזמן המר והארוך הזה, בגלות החל הזה, ושכלו כל הקיצין מצאו המינים מקום לומר, כי ח"ו אבדה לנצח תקותנו:
(ט) <b>והנה</b> אנחנו רואים שעכ"פ לא עשה עמנו כלה בגלותינו, ופלא גדול איך יש לנו קיום, ובפרט בימים הקדמו' כי בהא נחתו ובהא סלקו לגרשנו ולעקר שרשנו והקב"ה מצילנו מידם גדלה התמי' ממ"נ אם אנחנו אהובים למקום ורחמיו מרובים, למה לא יגאל אותנו מהגלות לגמרי, לחסות בצלו בארץ הקדושה, ארץ אשר ה' דורש אותה תמיד, ואם ח"ו שונא אותנו בעונותינו א"כ מהפלא איך מגין עלינו אף גם זאת בהיותנו בארץ אויבנו, אלא שהגלות הוא בסיבתינו ובשביל תלת מילין מתעכבין בגלות וחד הוא דמהדרי אפייהו משכינתא, והנה אין לך היפוך פנים משכינה כזה שיש לו בית הכנסת בעירו משכן השכינה ואינו נכנס לתוכו להתפלל, והנה ת"ל כבר אכשור מקצת דרי בזה. אבל עדין לא כולם ומכאן והלאה תראו כל אחד להשכים לבה"כ, ובזה ירבו ימיכם וימי בניכם שהוא סגולה לאריכת ימים, וכמ"ש בגמרא מקדמי ומחשכי לבי כנישתא אמר היינו דאהני להו דאיכא סבי בבבל:
והעיקר שלא לשוח שיחה בטלה בבית הכנסת כאשר הזהרתי כמה פעמים על זה:
(יא) <b>קצת</b> דינים שאין העולם נזהרים במשך השנה:
חלב שחלבו ישמעאל ואין ישראל רואהו וזה מצוי בכפרים ואף בעיירות שיש להם פרות בוויין הייזער רחוק הרבה מבית ישראל והישמעאל חולב לבדו:
<b>שמירת</b> שבת אלמלי שמרו ישראל שתי שבתות היו נגאלים והנה מתחלה היו מוזהרים ועכשיו חזרו קצתם לסורם בוויין הייזער ואם ישנו עוד יד אשלח בהם להענישם בחרפות ובזוים כראוי:
<b>גם</b> הבחורים והבתולות ונערים ונערות הולכים לטייל בשבת חוץ לעירוב והמה נושאים משא ביום השבת בבתי יד שבבגדים כמו סכין ומפתח ושאר דברים קטנים גם מתוך זה באים לידי שחוק וקלות ראש זכרים ונקבות בכן כל אחד ישגיח על ב"ב:
<b>גם</b> המתמהמה בע"ש במרחץ ועי"ז הנשים הולכים אח"כ למרחץ וטרם בואם לביתם כבר שקעה החמה ומדליקים הנר ומחללים שבת מלבד שהנשים הצריכין טבילה אי אפשר לעשות החפיפה כל הצורך:
(יב) <b>הימים</b> הללו שמם מוכיח עליהם ימי תשובה מי יודע ישוב ונחם על עבירות שבידו וגדולה התשובה שמקרבת הגאולה ובא לציון גואל ולשבי פשע ביעקב במהרה בימינו והעיקר להיות אהבה ואחוה וריעות בין כלנו ולהשמר מכעס ומקטטות ומריבות והנה מעשה שטן ביום הקדוש ערב יוה"כ רובם באים לידי כעס עבור דבר שטות שהשוחט מסבב הבתים לשחוט הכפרות גם בזה יש קנאת איש מרעהו לאמר זה קודם ממני והנה כל הכועס כעובד ע"ג ואמרינן במס' סנהדרין אמר ר' יוחנן אכל חלב והפריש קרבן והמיר דתו וחזר בו הואיל ונדחה ידחה הרי תיכף כשהמיר נפסל הקרבן ואינו בן כפרה ולמה אח"כ לו הכפרות וגם הנר אינו צריך אח"כ להביא לבה"כ שכבר הגדיל המדורה מדורת הגיהנם שכל הכועס כל מיני גיהנם שולטין בו וע"י כעסו השוחט מתבהל ואינו מרגיש בפגימה ואוכל נבילות וטריפות ובאמת אין כאן נפקותא אדרבה טוב יותר לאחר מלהקדים וכל שהוא סמוך יותר ליום הוא עדיף ועכ"פ לא ידקדק כלל בין קדימה לאיחור:
<b>והעושה</b> במרומיו שלום הוא יטע בלבנו אהבה ואחוה ושלום ויברך את עמו בשלום ויביאנו אל עיר שכם במהרה בימינו ובא לציון גואל וגו' אכי"ר:
<big>דרוש</big> <big>ז'</big> <big>לצום</big> <big>גדלי'</big> (א)
<b>התשובה</b> היא מ"ע בתורה והיא חובת הגוף נוהגת בכל עת ובכל זמן, והיא מ"ע שלא הז"ג, והשוו בהאנשים ונשים, וכתב הרמב"ם בפ"ב מה' תשובה הלכה ו', אעפ"י שהתשובה והצעקה יפה לעולם, בעשרה ימים שבין ר"ה ליוה"כ היא יפה יפה ביותר ומתקבלת היא מיד, שנאמר דרשו ה' בהמצאו, הנה דוק בלשון רבינו ז"ל שאם היה החילוק שבעשיית היא מתקבלת בבירור ובשאר הימים ספק, ולפעמים אינה מתקבלת, הוה לי' למימר היא יפה ביותר ומתקבלת בודאי, אבל מדכתב ומתקבלת היא מיד, משמע שגם בשאר הימים מתקבלת בודאי, אלא שאינה מתקבלת מיד, וא"כ צריכין אנו לדעת אם מתקבלת בשאר הימים, איזה זמן צריכה עד שתתקבל דנימא שאינה מתקבלת מיד וזמן זה מה ענינו:
<b>והנה</b> לפי פשוטו היינו משום חילוקי כפרה שהיה ר"י דורש, ובעבר על מצות ל"ת תשובה תולה עד יוה"כ, וא"כ התשובה בשאר ימות השנה צריכה זמן עד יוה"כ, ובעשרת ימי תשובה יוה"כ לפנינו ומתקבלת מיד, ואמנם דברי רבותינו עצמם טעמא בעי, ומה חילוק בין עשה לל"ת, ולמה במ"ע יכופר מיד בעת התשובה, ואינו זז משם עד שמוחלין לו, ומדוע ל"ת יהיה תולה עד יוה"כ, והלא עשה דוחה ל"ת, וכבר הארכנו בדרושים ראשון של סליחות, אם עשה חמור מל"ת או להיפוך, וכעת נלע"ד טעם הדבר עפ"י שדרשתי זה ימים אחדים והארכתי אם מדה זו שהקב"ה מקבל שבים היא מצד מדת הרחמים, או היא גם מצד המשפט במדת הדין, ואמרתי לחלק בין הפרקים, שתשובת המשקל שהאריכו כל ספרי המוסר בסיגופים די משקל הנאת העבירה, אם עשה כן, תשובה זו היא גם מצד הדין, אבל תשובת הוידוי והחרטה בלי סיגופים לזה צריך מדת הרחמים, והנה כל ענין משקל הסיגופים שהאריכו חכמי המוסר היא לפ"ע הנאה שנהנה מעבירה ככה יקבל סיגופים, וזה שייך בעבירה שעבר במעשה, ונהנה מן המעשה, כמו אוכל חלב וכדומה, אבל ישב ולא עשה מ"ע, שעבר בשב ואל תעשה, אין כאן שום הנאה מעבירה, ואין באן שום שייכות לתשובת המשקל ודי לו הוידוי והחרטה מצד הדין, וא"כ כיון שתשובה מועיל גם מצד הדין לכך לא זז משם עד שמוחלין, אבל עבר על ל"ת אף שנתחרט והתודה, מ"מ מצד מדת הדין צריך סיגופים לתשובת המשקל, לכך תשובה תולה עד יוה"כ, שאז הוא מקור הרחמים לקבל בתשובה:
<b>וטעם</b> הדבר דדוקא יוה"כ יכול להתכפר, נלע"ד דהרי במס' ר"ה אמרו ה' ה' אני הוא קודם שיחטא ואני הוא לאחר שיחטא האדם ויעשה תשובה, וגם אמרו שם, הנה אנכי כורת ברית, שברית כרותה שכל זמן שישראל מזכירים י"ג מדות אינם חוזרין ריקם, ופירש רש"י בתפלת תעניתם והנה לא מצינו שום תענית צבור קבוע מדאורייתא רק יוה"כ, וא"כ ליוה"כ ודאי ברית כרותה למפתח תליסר מכילין דרחמי, וא"כ ביוה"כ נאמר אני ה' לקבל תשובת שבים מצד מדת הרחמים בלי סיגופים, ואז מתכפר הל"ת, וזה ג"כ כוונת הרמב"ם שבעי"ת שערי רחמים פתוחים מתקבלת מיד, אבל בשאר ימות השנה צריך לצאת ידי חובות מדת הדין, ואף שתשובתו מתקבלת, א"כ צריך זמן לסיגופים לפי משקל עונותיו ויש שצריך זמן רב להתענות.
(כ) <b>והנה</b> נלע"ד עוד לתרץ בעסק התשובה שהיא מכלל י"ג מדות . הרחמים, וכאשר נדקדק עוד שם במס' ר"ה, דקאמר ה' ה' אני הוא קודם שיחטא האדם ואני הוא אחר שיחטא וישוב בתשובה, וקשיא קודם שיחטא האדם צדיק גמור הוא, ומה צריך לרחמים, ובשלמא לדעת הגה"ה שם בתוס' שהוא נמנה למדה אחת א"כ יש לומר דהכי קאמר בגמ', אני ה' קודם שיחטא, ואני בעצמי באותן רחמים לאחר החטא והתשובה שלא תאמר אף שהועילה התשובה מ"מ אינו קרוב ודבוק בי' כבראשונה, קמ"ל דלא, והרי הוא כבראשונה כאלו לא חטא, אבל לדעת רבינו תם בתוס' שהוא שני מדות א"כ קשה קודם החטא רחמים למה לי, וצריך לומר שרחמים הללו מועילין אף שחישב לחטוא אין הקב"ה מצרף מחשבה רעה למעשה, וזהו מדת הרחמים, והנה מחשבה רעה אין הקב"ה מצרפה למעשה ומחשבה טובה הקב"ה מצרפה למעשה ועכשיו נולד לי ספק במדותיו של הקב"ה והוא דע"י תשובה מאהבה זדונות נעשו כזכיות והנה אם חטא אחד במעשה ובודאי קדם לו המחשבה ומחשבה שבא לידי מעשה הקב"ה נפרע אף פרי המחשבה כמבואר בסוף פ"ק דקידושין, ועכשיו חזר בה בתשובה על המעשה, מחשבה זו מה תהא עלה, אם נאמר כיון שבעל המעשה, שהרי עשה תשובה ממילא בטלה המחשבה, אף שלא עשה תשובה על המחשבה, או אם נימא כיון שכבר נעשה מעשה ונצטרפה המחשבה, שוב אי אפשר לה ליבטל בלי תשובה, גם על המחשבה, והנה הקב"ה מטה כלפי חסד למפשט בעיא זו לקולא וא"כ כך הוא הכוונה, דתשובה מועיל ג"כ בב"ד של מעלה, אבל כיוצא בזה שעשה תשובה על המעשה ולא על המחשבה, זה אינו מועיל בב"ד של מעלה, והקב"ה במדותיו הרחמים אמר אני ה' קודם שיחטא, אין אני מצרף המחשבה, ואני ה' לאחר שיחטא ועשה תשובה על המעשה, הרי אצלי כאלו מעולם לא נעשה מעשה, ואני מותר המחשבה:
<b>ונראה</b> דזה תלוי בזה באם זדונות נעשו כזכיות א"כ לא נשאר רושם חטא למפרע כלל, וא"כ הוה מחשבה שלא עשתה פרי, ואין הקב"ה מצרפה, אבל אם זדונות נעשו כשגגות, א"כ עכ"פ המחשבה עשתה פרי, ונענש על המחשבה עד שיעשה תשובה גם על המחשבה, וזה תלוי לפי התשובה, אם מאהבה זדונות כזכיות ואם מיראה זדונות כשגגות, וכשארז"ל שלהי יומא, כתיב שובו בנים שובבים, דמעיקרא שובבים וכתיב ארפא דמשמע רפואה מכאן ואילך ומקצת שמו עליו, לא קשיא כאן מאהבה כאן מיראה, ועיין פרש"י שם, והנה זו שזדונות נעשו כזכיות זו ודאי מדה יתירה, ואין זה ממדת המשפט, רק במדת רחמים גדולים של הקב"ה בעל הרחמים, אבל הוא ודאי בב"ד של מעלה, אפילו יועיל תשובה עכ"פ אין זו מדתם להיות לזכיות ולכך מצד הדין צריך לשוב גם על המחשבה:
<b>ובזה</b> נלע"ד פירוש הפסוקים דרשו ה' בהמצאו קראוהו בהיותו קרוב, יעזוב רשע דרכו ואיש און מחשבותיו וישוב אל ה' וירחמהו, אל אלהינו כי ירבה לסלוח, כי לא מחשבותי מחשבותיכם, ולא דרכיכם דרכי נאום ה', כי גבהו וגו' והדקדוקים ידועים, אמרו בהמצא משמע שכבר הוא מצוי אצלנו, ושוב אמר בהיותו קרוב דמשמע שעדין אינו מצוי אצלינו רק קרוב ממנו, והאלשי"ך הרגיש בזה גם יעזב רשע דרכו ואיש און מחשבותיו כפול וג"כ סתירה, שכאן אמר דרכו, ומסיים מחשבותיו שאפילו המחשבה יעזב, ואמרו וישוב אל ה' וירחמהו ומסיים ואל אלקינו כי ירבה לסלוח ג"כ כפול וג"כ סתירה, שכאן אמר וירחמהו שמשמע שיאהבהו, ומסיים ירבה לסלוח שמשמע די בסליחות העון לא להוסיף אהבה, וכן שאר דקדוקים ביתר הפסוקים כי לא מחשבותי וגו' ולא דרכיכם וגו' ונלע"ד שזה ודאי בהמצאו אינו בכל השנה וכבר דרז"ל אימתי נמצא בעשרה ימים שבין ר"ה ליה"כ, ובשאר השנה אינו נמצא ליחיד, אבל קרוב הוא בכל עת ובכל זמן, כמ"ש קרוב ה' לכל קוראיו, לכל אשר יקראוהו באמת, והא דכתיב בהיותו קרוב, דמשמע שיש זמן שאינו קרוב יש לומר כי ב' בהיותו אינו ב' הזמן, רק ב' הבעבור קראוהו בעבור היותו קרוב, והא דדרשו בהמצאו ב' הזמן, היינו משום דקשיא להו אם הוא נמצא ק"ו שהוא קרוב ועוד שאם הוא נמצא שוב לא שייך למימר שהוא קרוב, ולכן דרשו שיש זמן שאינו נמצא:
(ד) <b>ובזה</b> מתורץ קושית מנשה לישעי' שמנשה רצה לסתור דבריו מדברי משה רבינו שאמר כה' אלהינו בכל קראנו אליו, והנה שם כתיב אשר לו אלהים קרובים אליו, וזה גם ישעיה הודה שהוא קרוב תמיד אבל אינו נמצא, וא"כ הפסוק הזה כולל שני זמני תשובה, אחד היותר מובחר בעי"ת, והיינו בהמצאו, והשני בכל השנה שהוא קרוב, וההפרש שבעי"ת הקב"ה בעצמו מקבל התשובה במדת רחמיו, וזדונות נעשו זכיות, וכאלו מעולם לא חטא ובשאר ימות השנה מקבל התשובה ע"י ב"ד שלמעלה וזדונות נעשו שגגות ונשאר זכרון מהחטא ומזה מסתעף עוד חלוק שבעי"ת אם שב בתשובה על המעשה, אף שלא שב בפועל על המחשבה, מ"מ ממילא נתבטלה המחשבה, כיון שלא נשאר רושם מהמעשה, וכאלו לא נעשה מעולם הוה המחשבה מחשבה שלא עשתה פרי, ואין הקב"ה מעניש עליה, אבל בשאר ימות השנה נשאר עכ"פ שוגג והוה המחשבה מחשבה שעשתה פרי, וצריך לשוב בתשובה גם על המחשבה, וזהו כוונת הפסוק שהתחיל בשני מיני תשובה דהיינו בעי"ת ובשאר ימות השנה ואמר יעזב רשע דרכו והיינו בעי"ת, די בעזיבת המעשה, ואיש און מחשבותיו היינו בשאר ימות השנה, שצריך לעשות תשובה גם על המחשבה, ואמר הפסוק בעצמו הטעם וישוב אל ה', היינו בעי"ת שהקב"ה נמצא, והתשובה תשוב אליו ממש, וירחמהו שלא די שמכפר לו, ואינו שונאו עבור מעשיו, אלא אפילו ירחמהו, מוסיף אהבה שנעשה זכיות ולכך נתבטלה המחשבה ואל אלהינו היינו בשאר ימות השנה שמקבל התשובה במדת הדין, כי ירבה לסלוח די שמרבה לסלוח, אבל אינו נעשה זכיות:
<b>כי</b> <b>לא</b> מחשבותי מחשבותיכם, הנה יש לי עוד ספק וחקירה אחת בענין התשובה, והוא שזדונות נעשו זכיות ולפי מה שכתבתי בעי"ת כששב על המעשה נתבטלה המחשבה, ממילא א"כ אם החמיר על עצמו, ועשה אח"כ תשובה גם על המחשבה הפסיד, שאם לא נתבטלה המחשבה ומחשוב זדון, אח"כ בתשובתו היה ג"כ המחשבה נהפך לזכות ועכשיו שכבר נתבטלה המחשבה שהרי מחשבה רעה אין הקב"ה מצרפה למעשה, א"כ ממה יתהפך אח"כ לזכות, אבל הקב"ה ברחמיו מתנהג בחסידות מתחילה קודם ששב על המחשבה והיה נחשב מחשבת עבירה, לא צירפה אבל עכשיו ששב בתשובה אזל בתר השתא שתתהפך לזכות והוה מחשבה טובה הקב"ה מצרפה למעשה, וזה שקאמר שלא תימא שמזה שאמרתי יעזוב רשע דרכו שבעי"ת די בעזיבת המעשה יבוא נזק, שלא תתהפך המחשבה לזכות, לזה אמר כי לא מחשבותי, וקאי על מחשבות האדם לדבר מצוה ולטובה שנקרא מחשבותי שמחשב בעבודתי מחשבותיכם היינו מחשבות שאתם חושבים לצורך עצמכם למלא תאות נפשיכם בעבירה שזה אין אני מצרפה למעשה, אבל מחשבותי אני מצרף למעשה, ולא דרכיכם דרכי, סופי' דקרא קאי אתשובה בשאר ימות השנה, כאשר חלקתי כל הני קראי, ואמר ראה ההפרש שבין עי"ת לשאר ימות השנה, שבעי"ת אפילו המחשבה נהפך לזכות, ובשאר ימות השנה אפילו לא דרכיכם וגו', וכבר כתבתי יעזוב רשע דרכו היינו המעשה, ואמר לא מבעיא שהמחשבה אינו מצרפה למעשה, להיות נחשב זכות אלא אפילו לא דרכיכם היינו המעשה דרכי, דהיינו שיחשב דרכי שיתהפך לזכות כי בשאר ימות השנה די שמרבה לסלוח, אבל אינו נחשב לזכות, ולכן אמר בסופי' בהיפך ולא דרכיכם דרכי, ולא אמר ולא דרכי דרכיכם כי פירושו הוא שדרכיכם אינם נעשה מהם דרכי:
(ה) <b>ומעתה</b> אחיי ורעי נשים על לב גודל יקר הערך הזמן הנכבד הזה, וראוי שלא לאבד רגע הימנו לבטלה, כי אם לשום על לב איש נגעי לבבו ולב יודע מרת נפשו, והנה אם נרצה לשוב על עבירות שבידינו, כל ימינו לא יספיקו די תשובת משקל עונותינו, אשר עצמו משערות ראשינו וכל זה על המעשה, ואם ח"ו תצטרף המחשבה אבדה תקותינו, כי לפי ערך לא יגיע המעשה לחלק המאה מהמחשבה כי המעשה נעשית ברגע, אבל מחשבות תחבולות רשע המה בכל עת ובכל רגע ודרך משל גנבים וגזלנים ומשיגי גבול כמה זמן יאבדו במחשבותם הרע ויערימו סוד איך יבואו לידי המעשה ולפעמים יחשבו ימים ושנה על מעשה א' כי לא יזדמן לידם עד לבסוף וכמו בעלי עבירה יהרהרו בנשים כמה ימים וכמה ירחים עד שיבוא מעשה העבירה לידם וכמו כן בעלי המחלוקת וקושרי קשרים ואם נחפש בחדרי בטנינו נמצא כל ימינו כלו בהבלי הבלים מחשבות רשע, הרי שהמחשבה היא מרובה בחשבון ובכמות יותר מהמעשה. וגם באיכות כי המעשה מטמא הגוף, והמחשבה מטמא הנפש, כי המעשה הוא גשמי ומטמא הגשמי, אבל המחשבה היא רוחני ומטמא רוחניות הנפש, ועל הכל הקב"ה מביא במשפט, וזה שאנו אומרים בר"ה בזכרונות כי זכר כל היצור לפניך בא, מעשה איש ופקודתו ועלילות מצעדי גבר, מחשבות אדם ותחבולותיו, ויצרי מעללי איש, על זה ידוו כל הדוים, והנה הזמן הזה הוא עת רצון שבתיקון המעשה יתוקן המחשבה כאשר הארכתי והנה האנשים הנגשים אל ה' היודעים בעצמם נקיי המחשבה ואף אם לפעמים נפלו ברשת המעשה במקרה, כי לא עצרו כח להלחם על יצרם, ונתגבר יצרם לפי שעה, אולי להם יש תקוה בכל ימות השנה לשוב בתשובה, אבל אנו יתמי דיתמי כמוני ובני גילינו, אשר כל שנותינו בהבל מחשבותינו, ואין קץ ואין מספר למעשינו הרעים, אוי לנו מיום הדין, אוי לנו מיום התוכחה, הי תורה והי מצות דמגני, ואנחנו טמאים לנפש אדם, שאנחנו טמאי המחשבה טומאת הנפש, למה נגרע לבלתי הקריב קרבן ה' במועדו הקבוע לתשובה, ותוכל להרויח המחשבה ונקריב את קרבן ה', הם אישי חובותינו ונחוחי אשמתינו, וע"י התשובה נקריבם קרבן לה' וזדונות נחשבו כזכיות:
(ו) <b>ואם</b> בשביל כבוד שמים, וכל מי שאינו חס על כבוד קונו ראוי לו שלא בא לעולם והקב"ה אומר אם אב אני אי' כבודי, שאם תרצו להיות בגדר בנים ע"י תשובה המעולה מאהבה אי' כבודי בעתים הללו., ופירושו דהך קרא אם אב אני אם תרצו שאהי' לכם בגדר אב, ואתם בנים לה', אז תשובו מאהבה, ויהיה עקר התשובה, אי' כבודי לשוב בשביל כבוד המקום, כי עתה גלה כבוד מישראל, והכסא נקרא כסא כבוד, ואם אין הכסא שלם כי יד על כס וגו' אין הכבוד שלם, ובשביל זה ראוי לשוב, ואם אדונים אני אי' מוראי לעשות אף תשובה מיראה וגם תשובה זו תוכל לקרב הגאולה אבל אם ח"ו תמתינו עד יבואו יסורים שזה הוא התשובה היותר פחותה, ואין בכחה לקרב הגאולה, רק להביא הגאולה בזמנו. ובשלהי יומא אמר ר' יוסי גדולה תשובה שמביאה גאולה שנאמר ובא לציון גואל ולשבי פשע ביעקב, מ"ט ובא לציון גואל משום ולשבי פשע ביעקב. אמר ר' יונתן גדולה תשובה שמקרבת גאולה לעולם שנאמר שמרו משפט ועשו צדקה כי קרובה ישועתי לבוא, וצדקתי להגלות, והנה צריך להבין מדוע שינו התנאים לשונם מר אמר שמביאה גאולה ומר אמר שמקרבת גאולה:
<b>ונלע"ד</b> דמר אמר חדא ומר אמר חדא ולא פליגי, והנה בפרק חלק אמר רבי כלו כל הקיצין ואין הדבר תלוי אלא בתשובה ומע"ט, ושמואל אמר דיו לאבל שיעמוד באבלו, כתנאי ר' אליעזר אמר אם ישראל עושין תשובה נגאלין, ואם לאו אין נגאלים א"ל ר' יוסי אם אין ישראל עושין תשובה אין נגאלים, אלא הקב"ה מעמיד להם מי שגזרותיו קשות כהמן ומחזירן למוטב, ופירש"י די לאבל וכו' כלומר אם אינן עושים תשובה אינו עומד באבל כל הימים אלא ודאי קץ לדבריו והנה אף לדברי ר"י צריכין תשובה שהרי אמר ומחזירן למוטב אלא לר"א בעי תשובה רצוניות ולר"י סגי תשובה הכרחית ע"י יסורים, וכן פירש מהרש"א בחידושי אגדות, וכיון דמוקי לשמואל כר"י, א"כ סוף זמן האבל כאשר די לאבל לעמוד יותר באבלו תהי' הגאולה ע"י תשובה, שע"י יסורים, אבל קודם הקץ האחרון גם שמואל ור"י מודים, שאם אינם עושים תשובה רצוניות אינם נגאלין, וא"כ ר' יוסי מיירי בתשובה שע"י יסורים, ולכן אמר גדולה תשובה שמביא הגאולה בה' הידיעה, הגאולה המפורסמת, ולא אמר שמקרבת שאי אפשר ע"י תשובה זו לקרב קודם זמן, ור' יונתן מיירי בתשוב' בחיריית ולכן אמר שמקרבת גאולה לעולם שמקרבת קודם זמן, ומעתה מי הוא הירא מעבירות שבידו וחרד על כבוד שמים ישוב האידנא, שהרי בר"ה ויוה"כ על המדינות בו יאמר, וא"כ המדינו' עולות לזכרון ק"ו ירושלים עולה לזכרון, והקב"ה מצפה לתשובתינו להביא ולקרב הגאולה, אבל בכל השנה אין יכולת בתשובה לקרב, שאם לא נגזר בר"ה ויוה"כ נשאר הדבר כל השנה, רק אם נגזר הגאולה בר"ה אלא שאי אפשר בלי תשובה ואז יועיל תשובה ובר"ה אנו מבקשים מלוך על כל העולם בכבודך:
(ז) <b>והנה</b> עוד יש הפרש בין תשובה מאהבה או מיראה לתשובה שע"י יסורים אף רב זמן הקץ האחרון שאם ח"ו לא ישובו רק ע"י יסורין נאמר ולקחתי אחד מעיר וכמו שהארכתי בדרוש יום ראשון של סליחות:
(ח) <b>ובזה</b> אמרתי פירוש הפסוק בירמי' ו' "כה אמר ה' עמדו על דרכים וראו ושאלו לנתיבות עולם איזה דרך הטוב ולכו בה, ומצאו מרגוע לנפשיכם, ויאמרו לא נלך והקימותי עליכם צופים הקשיבו לקול שופר, ויאמרו לא נקשיב לכן שמעו הגוים ודעי עדה את אשר בם שמעי הארץ הנה אנכי מביא רעה אל העם הזה פרי מחשבותם כי על דברי לא הקשיבו ותורתי וימאסו בה" לא נאריך בהערות ודקדוקים והנה אף כי ליחיד הקב"ה נמצא רק ביו"ד ימי תשובה מצאתי תרופה להשרידים אשר צמאה נפשם אל ה' גם בשאר ימות השנה להיותו מצוי להם אם יבואו בשער האהבה אהבת ה' ככל מצותיו ופרטיו וכמו שהאריך בעל חובות הלבבות, והנה האהבה גורמת הדביקות ולכן נאמר כמה פעמים בתורה צמודים יחד אהבה ודביקות, לאהבה את ה' ולדבקה בו, וכמים פנים אל פנים כמו שהוא אוהב להקב"ה כן הקב"ה אוהבו ונותן רשות לדבקה בו ואם הוא דבוק בבוראו כבר הוא מצוי לו ולכן בעושה תשובה מאהבה זדונות נעשו כזכיות, כי כבר כתבתי שדבר זה אינו תלוי ברשות ב"ד שלמעלה רק ביד הקב"ה בעצמו וזה האוהב ודבק בבוראו, משא"כ בעושה מיראה ולפי זה מצאתי עוד מדה טובה לבעלי תשובה, שזה שחילקו בין תשובה מאהבה לתשובה מיראה, היינו באמצע השנה, אבל ביו"ד ימי תשובה אז מצוי הקב"ה לכל יחיד ויחיד, א"כ אפילו ע"י תשובה מיראה ג"כ יכול להיות שזדונות נעשו כזכיות, ובפ"ד דמס' פסחים רמו מרמי, כתיב גדול עד שמים חסדך וכתיב גדול מעל שמים חסדך, לא קשיא כאן בעושים לשמה כאן בעושים שלא לשמה, ולשמה היינו בלי שום פנאי רק לשם בוראו, וזו היא תכלית האהבה עד שלרוב דביקות אהבתו אינו מחשב בשום מחשבה אחרת לשום הנאה ותועלת עצמו רק לשם אהבת בוראו:
(ט) <b>והנה</b> נחזי מאן נינהו נתיבות עולם, ואי הוה כתיב נתיבות אשר מעולם היה פירושו נתיבות אשר דרכו בהם מעולם, אבל נתיבות עולם אין סובל שום פירוש, רק נתיבות שעולם דורך בהם, ולא מצאתי הילוך לעולם שאחפש לו נתיב רק היקף הגלגל היומי, המוליך עמו בכל יום כל הגלגלים ממזרח למערב, זהו הילוך של העולם, ובאיזה נתיב מהלך והיינו בנתיב המוליכו השכל הפועל ברצון ושפע בוראו ורצונו הפשוט, וא"כ נתיב העולם הוא למעלה מגלגל היומי, והיינו מעל השמים, ולעמוד על נתיב הזה אי אפשר כי אם בעושים לשמה, שנאמר בהם מעל שמים, וכבר כתבתי בפסוק יעזוב רשע דרכו, היינו גוף המעשה ולא נכלל בזה המחשבה, והנה הקב"ה ברוב רחמיו רצה לזכות את ישראל שיוכל לתקן מעשיהם בתשובה בלתי חמורה, וכבר כתבתי שאם נרצה לעשות תשובה על מחשבה לא יספיקו אם אלף שנים נחי', ולכן התחיל הנביא עמדו על דרכים וראו, דהיינו שיראו רק לתקן מעשיהם בפועל, אלא דקשה כיון שכבר עשו העבירה בפועל, א"כ הוה מחשבה שעשתה פרי ואף ששבו בתשובה מ"מ נשאר שוגג, שזדונות נעשו שגגות, ועכ"פ המחשבה עשתה פרי, ואכתי לא פלטי מעונש המחשבה ולכן אמר שאלו לנתיבות עולם דהיינו מעל השמים שיעשו תשובה לשמה דהיינו מאהבה, איזה דרך הטוב ולכו בה, ומצאו מרגוע לנפשיכם, שע"י התשובה שתעשו על המעשה הנעשה בכלי הגוף, ממילא תמצאו בלי טורח מרגוע לנפשיכם, דהיינו המחשבה שפגמה בנפש, ויאמרו לא נלך כי בעו"ה נשקע תאות העולם הזה בלבם, ואי אפשר לאהבת הבורא לשכון בלבבם, כי קצר המצע מהשתרע, והקימותי עליכם צופים דהיינו נביאים, להוכיח אותם בכל מיני יעודי הפורעניות, ותשובו על זה אף שזה תשובה מיראה אכתי נתן להם עצה הקשיבו לקול שופר אשר תקעו בראש השנה, ואז דרשו ה' בהמצאו ואפילו ע"י תשובה מיראה יועיל בזמן הזה להיות זדונות נחשבות לזכיות וג"כ לא יענשו על המחשבה ויאמרו לא נשוב והנה כיון שמיאנו בתשובה המעולה מאוד דהיינו מאהבה ומיאנו בתשובה בינונית דהיינו מיראה שוב אין ברירה כי אם ע"י תשובה שע"י יסורים שהיא מדרגה הפחותה ביותר ויש בה אחרית גדול בעת הגאולה שנאמר אחד מעיר ושנים ממשפחה ועל זה אמר הכתוב לכן שמעו הגוים וכמו שפירשו המפרשים שיען לא שמעתם בקולי תשמעו קול המשתעבדים בכם ויגלו אתכם מארצכם, קומי כי לא זאת המנוחה ותלכו בגלות אויביכם, אז יכנע לבבכם לעשות תשובה ע"י יסורים, וראי עדה את אשר בם כלומר תנו לב מה גרמתם כי לא אתם לבדכם באים בגלות כי אם ראי עדה את אשר בם מי שבא בם כי כל מקום שגלה ישראל גלתה שכינה עמהם אי נמי וראי עדה אשר בם ע"ד שנאמר ויבואו קרית חוצות ופירש"י לומר ראה ורחם שלא יעקרו אלו, כן כביכול מזהיר הנביא בשמו של ה', דעי עדה אשר בם, ראה עדה גדולה אשר בם, עתה חוסו שלא יאבדו שלא יתקיים ואכלה אתכם ארץ אויביכם ואבדתם בגוים וכן בסוף הקץ, הואיל ואין עושים תשובה לא מאהבה ולא מיראה רק מחמת יסורים מסתפינא מהאי קרא ולקחתי אתכם אחד מעיר ושנים ממשפחה ח"ו:
(י) <b>שמעי</b> הארץ הנה משה רבינו אמר האזינו השמים ותשמע הארץ, וישעי' הנביא אמר בהיפך שמעו שמים והאזיני ארץ, וארז"ל משה רבינו לפי שהיה קרוב לשמים ורחוק מן הארץ, אמר האזנה לשמים ושמיעה לארץ, וישעי' שהיה רחוק מן השמים וקרוב לארץ, אמר בהיפך נמצא לשון שמיעה שייך ממקום רחוק מאוד, א"כ קשיא למה אמר ירמיה שמעי הארץ, ונראה דירמי' רמז להם דילכו בארץ רחוקה מאוד מקצה תבל, ויהיו רחוקים מארץ ישראל, ולכן כאשר ייעד להם כל הפורעניות אשר יקרה אותם באחרית אמר לנגד ארץ ישראל שמעי הארץ, והנה אחרי שייעד שאינם שבים לא מאהבה ולא מיראה, א"כ אף אם ישובו מחמת יסורים כאשר יעד שמעו הגוים, א"כ תשובה זו היא בדיוטא התחתונה מאוד ונשאר רושם, ולכן אף שנעשו תשובה על המעשים, מ"מ הנני מביא רעה על העם הזה פרי מחשבותם, דמהך קרא יליף בקידושין שהקב"ה נפרע על המחשבה, ואמר הפסוק הטעם, כי על דברי לא הקשיבו, הנה לפי דקדוק הלשון היה לו לומר כי דברי לא הקשיבו, או את דברי לא הקשיבו, או אל דברי לא הקשיבו, אבל על דברי קשה מאי על, ונראה משום דכתיב בדבר ה' שמים נעשו וא"כ השמים נקראו דבר ה', והקב"ה הזהיר אותם שיעשו תשובה מאהבה דהיינו לשמה דכתיב בי' על השמים, ואז לא היה נפרע על המחשבה, אבל כיון שלא הקשיבו למה שצויתי על דברי דהיינו על השמים, ולכן נפרע פרי מחשבותם:
<big>דרוש</big> <big>ח'</big> <big>לשבת</big> <big>תשובה</big> (א)
<b>לא</b>
<b>המדרש</b> הוא העיקר אלא המעשה, וזהו עקר כוונת הדרוש שלי, כי מה בצע בפשטים ובדרשות, וידעתי כי יש גדולי ישראל שיודעים לפלפל בחכמה ואינם צריכים לתורתי, ואם לקנות שם אצל ההמון, ידעתי ימצאו כמה וכמה יאמרו מה חידש הרב, ודבר שאפילו תינוקות יודעים, וכל פלפולו הוא ביע"ל קג"ם, עפ"י מנהגי פלניא, כאלו בני מדינות הללו יש להם תורה אחרת אבל כל זה אני מוחל להם, ושרי ליה מארי לכל מאן דמצער לי, ומה בצע לי אם ישבחוני וידוע דברי חז"ל כד מכתפו להו בשבתא דריגלא, אם יעלה לשמים שיאו, כגללו יאבד לנצח, וכל דברי גנאי שמגנים אותי בפני ההמון, עדיין לא הגיעו לשליש ולרביע מה שאני יודע נגעי עצמי, והלואי יהיה לי כל זה לכפרת עון, אבל עקר הדבר אשר רע בעיני על בזיוני הוא מה שאני רואה שדברי מוסר שאני מוכיח מידי שנה בשנה אינם מתקבלים, וכל מה שאני מוסיף במוסר הפרצות מתגברות יותר ויותר, וכל זה בשביל שאני נבזה בעיניהם מלקבל דברי, אבל לא כן מדת היושר, הלא אתם רואים שאין אני מוכיח על דבר הנוגע לכבודי, כי אם על כבוד שמים, וקבל האמת ממי שאמרו, ומהראוי היה לי לאחוז בפלך השתיקה, אחרי רואי שלא הועלתי מאומה בשנים שעברו, וידעתי שבכל שנה ושנה אני נבזה ונמאס יותר בעיניכם ע"י מלשני בסתר המתכבדים בקלוני, אך מדי ספיקא לא יצאתי, אולי בהמון כזה כל העדה כלם קדושים, אם ימצאו קצתם שרגע אחד יכנסו דברי בלבותם ויהרהרו בתשובה, ואותה אנו מבקשים, והריני מעיד עלי שמים וארץ שח"ו אין יסודי בדברי מוסר הללו להרבות כבודי ח"ו, או בשביל איזה פניה אחרת לטובתי, רק להרבות כבוד שמים, ואני עומד ומבקש בבכי ובבקשה, קחו מוסרי ויכנסו דברי באזניכם, הנה קרוב יום ה', חוסו על נפשותיכם, והקב"ה עומד ומצפה לתשובתינו, כאמור משגיח מן החלונות, מציץ מן החרכים, ובעו"ה אין דורש ואין מבקש, ואולי אזכה שיגולגל זכות על ידי ואבנה גם אנכי מהם:
(ב) <b>הנה</b> ימים הללו שמם מוכיח עליהם, שהם נקראים ימי תשובה, ומי האיש הירא מעבירות שבידו, אשר נשתרגו ועלו על צוארו כל ימות השנה, ועתה חרד מאימת יום הדין העבר, ומי יודע מה נעשה בדינו, כי כל באי עולם עברו בר"ה כבני מרון, וספרי החיים וספרי המתים היו פתוחים, ואין אתנו יודע עד מה נעשה בדיננו, אם נכתבנו בספר החיים, או ח"ו בין רשעים, ואיך יערב לנו אכול ושתות, הלא הוא נמשל למי שנתפס לגרדום, והובא לדין לפני המשפט הגדול אפעלאציאן, והמה פסקו דינו, וכתבו בספר החתום, ומסרו בידו מחותם שיוליך זה לעירו, ושם ימסור הכתב מחותם ביד השופט שבעירו, הלא העני הזה לבו מר ומתירא, פן מבואר בו שנתחייב מיתה, וכל טצדקאי דאפשר לו למעבד, שיתוודע עפ"י שוחד מה נעשה בדינו, ואולי יוכל עוד להשתנות, וכל אשר לו יפזר על הספק, והלא זה הדבר נעשה עמנו, בר"ה יכתבון אם לחיים אם למות ואין שום אחד יודע באיזה ספר נכתב, והלא כל טצדקאי דאפשר למעבד בימים הללו עד יוה"כ, תשובה ותפלה וצדקה ירבה, ובבכי יבוא, כולי האי ואולי יחון ה' צבאות, ושב בנתים מוחלין לו ואם לא עכשיו אימתי, על כן עורו נא והתעוררו נא אחיי ורעיי, חוסו על עצמיכם ועל זרעיכם, הכל נתון בערבון, ומצודה פרוסה על כל החיים, מי האיש החפץ חיים, אף אם ח"ו כבר נגזר גזר דינו למיתה, יאחז במדת התשובה, מי יודע עון אשר חטא ישוב ונחם, בעוד הקב"ה מצוי לקבל תשובתו, ודרשו את ה' בהמצאו אלו עשרת ימים מר"ה ועד יוה"כ, וכבר אנו מוזהרים ועומדים, וקבלנו התראה לשוב בתשובה ביום ראש השנה ע"י תקיעת השופר, שהוא להחריד לבב העם אל התשובה, כמאמר הנביא היתקע שופר בעיר ועם לא יחרדו, וז"ל הרמב"ם פ"ג מהלכות תשובה הלכה ד' אע"פ שתקיעת שופר בר"ה גזירת הכתוב הוא רמז יש בו, כלומר עורו ישנים משנתכם ונרדמים הקיצו מתרדמתכם, וחפשו במעשיכם, וחזרו בתשובה, וזכרו בוראכם אלו השוכחים את האמת בהבלי הזמן, ושוגים כל ימיהם בהבל וריק, אשר לא יועיל, ולא יציל, הביטו לנפשותיכם, הטיבו דרככם ומעלליכם, ויעזוב כל אחד מהם דרכו הרעה, ומחשבתו אשר לא טובה, לפיכך צריך כל אדם שיראה עצמו כל השנה כולה, כאלו חציו זכאי וחציו חייב, וכן כל העולם חציו זכאי וחציו חייב, חטא חטא אחד הרי הכריע עצמו וכל העולם כלו לכף חובה, וגרם לו השחתה, עשה מצוה אחת, הרי הכריע את עצמו, ואת כל העולם כלו לכף זכות, וגרם לו ולהם תשועה והצלה, שנאמר וצדיק יסוד עולם, זה שצדיק הכריע את כל העולם כלו לכף זכות, והצילו ומפני ענין זה נהגו כל בית ישראל להרבות בצדקה ומעשים טובים, ולעסוק במצות מר"ה עד יוה"כ יותר מכל השנה, ונהגו כלם לקום בלילה בעשרה ימים אלו, ולהתפלל בבתי כנסיות בדברי תחנונים ובכיבושין עד שיאור היום עכ"ל הרמב"ם ז"ל:
<b>והנה</b> אחיי ורעיי היש חיך מתוק מזה, ולמה לנו כל המוכיחים נגד דברי הרמב"ם הללו, הלא כל דבריו כאש להלהיב להבת אהבת התשובה בלבות בני אדם, והירא והחרד לדבר ה' ששמעו, כי כל העולם תלוים בדין והוא עמהם, וכן המאזנים תלוי, וזכיות וחובות תלוים במשקל, וחוט המשקולת יורד כנגדו, ובידו להטות הכף איזה צד שירצה לזכות או לחובה ח"ו, הלא אם יתעצל בתשובתו מכריע כל העולם לכף חובה, דבר כי יהיה ח"ו, או חרב או שאר שפטים רעים, הלא הוא הרוצח אשר המית נפשות נקיים בעבור התעצלות תשובתו, כי העולם נידון אחר רובו, ואם שב בתשובה ועשה מצוה והכריע לכף זכות, הנה הוא מזכה רבים, ומציל כמה נפשות ממות לחיים, ואפשר שיגרום ביאת המשיח, וקרב הגאולה ע"י הכרעתו, ואז אשרי לו ואשרי לנשמתו.
(ד) <b>ובזה</b> נ"ל מה שנתקשו הראשונים, כיון שאדם נידון בכל יום מה יום של ר"ה מיומים, והרמב"ן תירץ שבר"ה נידון בבת אחת לזמן מרובה, כמו שבע שני הרעב ושבע שני השבע, ולדידי ההפרש שבכל יום האדם נידון עפ"י מעשיו ואינו נשפט בעון חבירו, ואף שנתפס בערבות היינו עבירות שבגלוי ומי שבידו למחות, אבל בר"ה נידון ונתפס עבור חבירו גם בעבירות שבסתר, ולא מטעם ערבות רק מטעם עולם נידון אחר רובו, ואפילו באומות נוהג הדבר שהעולם נידון אחר רובו אף דלא שייך בהו ערבות:
(ה) <b>ויצא</b> לנו מזה שיש חיוב תוכחה בימים הללו יותר מכל השנה, שבכל השנה אין חיוב תוכחה כי אם על עבירות שבגלוי, לפטור נפשיה מערבות, אבל בימים הללו הכל נתון בערבון, אפילו על עבירות שבסתר, וחוטא אחד יאבד טובה הרבה:
(ו) <b>על</b> כן עורו נא והתעוררו נא, חזקו ואמצו לאחוז במדת התשובה, לא מבעיא עבירות שבגלוי כמו לבישת שעטנז, שבעו"ה פשתה המשפחת בגד בוגדים בגדו, וקונין פשתן מן הבא בידם בלי חותם ב"ד, וחוטי קנבוס קונים מא"י ואפילו מישראל אם אין החוטין נטוים בביתו, אין כאן הכשר, וגם נותנים הבגדים לתפור לאומן אינו יהודי, וכבר גזרנו על זה בגזרת ב"ד, וכמה מכשולים כבר נמצאו ורחמנא ליצלן מעון חמור הזה, ואותיותיו מעידין על גודל עונשו, שעטנז אותיות שטן עז ויום אחד אם לבוש בשעטנז אין תפלתו נשמעת ארבעים יום, מאכלות אסורות מטמאים הנפש, והנה אימסר עלמא בידא דטפשאי, שהנשים סומכות עצמן על המשרתות ואינם בודקות אחריהן בעסקי מליחה אם היא נזהרת בהדחה לפני' ולאחרי', ובכלי מנוקב ולפזר מלח כראוי, וכמו כן אם מדקדקת בבשר וחלב, גם רעה חולה שנושאים כל מיני מאכל בסל אחד ובאותו סל לוקח בשר מבית הטבחים והסל מלוכלך בדם, ושוב ינשא בו מיני קמח והריפות, גם כשנושאים המאכלים להשוק ינשא בכלי אחד מאכלי בשר ומאכלי חלב וכל זה איסור גמור:
(ז) <b>רבות</b> כבר הוכחתי אשתקד, והודעתי עונשו ועכשיו צריך להזהיר, על שנתחדשו כמה מיני מטבעות שונות זו מזו, ויש מהם חריפות יוצאות בהוצאה ויש מהם אינם יוצאים והמה מלוים המטבעות שאינם יוצאים לפרוע זוזי חריפא, וכל זה איסור גמור ולמה נתמה על המס הגדול והמועל עלינו וזה פרי מעשינו מרבה הונו בנשך לחונן דלים יקבצנו מאן חונן דלים שבור מלכא:
(ח) <b>חילול</b> שבת שהמה הולכים לעייל חוץ לעיר או אף חוץ לעירוב, ונושאים משא ביום השבת, הנה המקיים שבת כהלכתא ניצול משלש פורעניות ואחד מהם שעבוד גליות והנה העונש הוא חילוף השכר, וע"י חילול שבת ניתוסף השעבוד:
(ט) <b>ביטול</b> תורה הנה חרות על הלוחות א"ת חרות אלא חירות מגלות, אבל עבור בטול תורה השעבוד מתרבה וכל זה גורם כובד המס, ובאמת הנשמע או הנראה מס כבד כזה בכל המדינות והמלכה שלנו לאורך ימים תחי' איננה אכזרית בטבעה, והיא מלאה חסד ורחמים כמפורסם מכשרון מדותיה ומן השמים הוא שניתן בלבה להכביד עלינו עול המס, ונחזי אנן ביתר המדינות המה משיאין בתם לתלמידי חכמים, וכאן אם תשב בתו עד שתלבין ראשה לא ישיאה לבחור בעל תורה:
(י) <b>התמוטטות</b> עמוד הדין מה נאמר ומה נדבר, פרקו עול התורה מעל צוארם, ומה אדבר מהמון עם ויד השרים וסגנים במעל הזה, והנביא צוח שמעו נא זאת ראשי בית יעקב וקציני ישראל המתעבים משפט ואת כל הישרה יעקשו, בונה ציון בדמים וירושלים בעולה, הנה ציון במשפט תפדה ושביה בצדקה, וזה זמן רב שעול הגלות מתארך, והרב" מצפנ ל ואנו מרחקים הגאולה במעשינו הרעים ובמעלנינו אשר לא טובים, כי אין דין ואין משפט, וזה שהכתוב מתמה המתעבים משפט וגו' בונה ציון בדמים וירושלים בעולה, הכי אתם סוברים שמה שנאמר ציון במשפע תפדה היינו פסקי בעלי בתים אשר רוב פסקיהם בשביל איזה פני' או בשביל שוחד דמים או לכוונה אחרת ואמר המתעבים משפט, היינו דין תורה מתעבים לגמרי ואומרים בעל חשיבותייהו שהמה יהיו כפופים למשפטי התורה, אך לפעמים גם במשפטי ערכאות הבנוים ע"פ שכל אנושי עכ"פ יש בו צד היושר, ואמר הכתוב לא כן הוא אלא ואת כל הישרה יעקשו:
<b>(</b><b>יא</b><b>)</b> <b>והנה</b> גם זה גורם עול המס הכבד אשר הכשיל צוארנו כי הפורק ממנו עול תורה נותנים עליו עול מלכות, הנה אין הכוונה עול תורה הוא הלמוד, כי אדרבה היושב ולומד אין התורה עליו לעול, ואין לך נחת גדול מזה, ודדי' ירוך בכל עת, ומוצא טעם מתוק, אלא כונה על מי שיש לו משפט, שבדין תורה יצא חייב, וזה פורק ממנו עול תורה ונותנים עליו עול מלכות, ובאמת בכל גלות ישראל מעולם לא שמעתי מס כבד כמו במדינה זו בעהמען אבל גם זה לא נשמע בכל גלות ישראל שיהיו משפטי התורה נבזים ופוקרים בדין כמו כאן, ואם יאמרו הלא גם במושב הקהל יש לנו קצת אינן לומדים ויכולים לדון ד"ת. כשניתן להם קאמיסיאן. אומר אני לא כן הדבר, אם כבר הדבר מסור ביד הראשים ליתן קאמיסיאן ביד מי שירצו, שוב אף אם יתנו קאמיסיאן ביד הלומדים לא יצא לאור משפט, ויש לי מקרא מפורש על זה אך מתיירא אני לאומרו, ואם ח"ו עדיין יתנו כתף סוררת יעבור עלי מה לא אשא להם פנים וכעת ו כבודם הסתר דבר. גיב)
<b>ועוד</b> צאו וראו כמה מהם יש בקהל ויש ביניהם שני לומדים א שיש להם מורינו וחשבו כמה קאמיסיאן נותנים להם בשנה, ואף גם זו כשיש דבר קטן שאין בו בצע כסף זה נותנים לחלק הלומדים, וכשיש דבר גדול להרויח בו איזה מעות נותנים ליתר מהם, וקורא אני עליכם והבאתם גזול ואת הפסח ואת החולה, והבאתם את המנחה הארצה אותה מידכם אמר ה' וארור נוכל ויש בעדרו זכר ונודר וזובח משחת לה', והנה כל הצרות והרעות שעברו על קהלתינו ח"ו לא משנאת הקב"ה אותנו, אדרבה את אשר יאהב ה' יוכיח, והואיל וקהילחינו בארץ בעהמען היא ממש ראש גלות אריאל, ואין חסר מכל מדות טובות רק שתאחז במשפט ידם, ולכן מייסר הקב"ה אותם וקורא אני עליהם מקרא הכתוב בירמי', ואתה אל תירא עבדי יעקב נאום ה', כי אתך אני וגו' ואותך לא אעשה כלה, ויסרתיך למשפט וגו' דוק
<b>בקרא</b><b>,</b> דלא קאמר ויסרתיך במשפט, כי אם למשפט לומר שכל היסורים הוא למשפט להשריש בך מדת משפע:
<b>י</b><b>)</b> <b>עוד</b> צריך אני להזהיר דבר אחד, הנה דבר זה שכיח בקהילתינו שמתרצים בזבל"א, והנה אחד מבע"ד תמיד בורר איש קשה ותקיף ומתוך כך שאי אפשר לחבירו למצוא תקיף כמוהו, ולכן אינו מתרצה בזבל"א, ובא הדבר לגדולים, אך תמיד השליש הוא המכריע, אלא שעפ"י רוב בקהילתינו הבוררים מתפשרים ומחוים דעתם בלי השליש, וגם אם בוררים שליש אינם שואלים את פי הבע"ד, והנה המה טועים בתרוייהו, כיון ששטרי ברורים הנהוגין כאן מבואר בהם בין לדין ובין לפשר, וגם מבואר בהם בהדיא שיהי' שליש, ממילא צריכין דעת הבע"ד מי השליש, וגם אי אפשר להם לגמור דעתם בלי השליש, הן אמת שוה דין מפורש בש"ע בסי' י"ג א' מבעלי דינין שאמר איש פלוני ידון לי, ואמר בעל דינו פציני ידון לי הרי אלו שני דיינין וכו' בוררים להם דיין שלישי, וא"צ שיהי' הדיין השלישי ברצון הבע"ד וכן מפורש שם בסוף ההגה"ה ואם השנים הבוררים יכולים להשוות עצמם יש אומרים דא"צ לברור שלישי. ומתוך אלו השני דיינין המפורשים שט כן המנהג כאן פראג, והנה כיון שכותבים בכל שטרי בירורים לדין והן לפשר פשיטא שצריכין הבע"ד להשליש, שהרי כתב הש"ך ס"ק א' עיין ב"ח שדקדק מלשון הטור דאם נתרצו בפשרה זבל"א וזבל"א אין הנבררים יכולים לברור השלישי בלא דעת בע"ד, נם מה שמשוים עצמם בלי שליש ג"כ טעות הוא בידם שהרי הטעם שיכולים להשוות עצמם בלי שליש כתב הסמ"ע משום דבתחלה קבלם עלייהו ע"ש, והיינו היכא שביררו סתם כל אחד אמר פלוני ידון ולא הזכירו משליש, אבל אם בתחילת הברירה הבע"ד צוח שרוצה שיברר תכף שליש שיהיה ג"כ אצל קבלת הטענות, פשיטא שאינם יכולים להשוות עצמם בע"כ של בעלי הדינים:
(יד) <b>כלל</b> העולה דבר זה שוב לא יעשה, והשליש יהיה ברצון הבעלי דינים, ודוקא יבררו שליש, ובפרט דשכיחי ג"כ אינשי דלא מעלי, ועורכי הדיינים, והבעל דין אינו בטוח בבורר שלו, ועקר סמיכתו על שליש נאמן דבר, ועבור זה שאינם שואלים דעתו על השליש אינו מתרצה על בוררים, ודנין בערכאות ולקתה מדת הדין:
(טו) <b>כבר</b> הזכרתי איסור רבית, והנה עוד דבר אחד אזכיר מה שנכשלים באיסור רבית גמור בשותפות שעושים העשיר עם העני זה בפרוטו וזה ברגלו, בהתעסקות גופו, הנה אפי' אם הם שוים בריוח ובהפסד יש איסור, אם אינו נותן לו שכר עמלו, וכאן בעיר הזאת ראיתי כמה שערות המבואר בהם בפירוש, שלא יהיה לבעל הממון שום הפסד, וכל אחריות ההפסד הוא על המתעסק, ובריוח חולקים וזהו איסור רבית ממש, אלא שנקרא צד אחד ברבית, שאם אין כאן ריוח כלל אין כאן רבית אם רבית צד א' מקרי רבית והוה אפילו רבית קצוצה ויוצא בדיינים, ועכ"פ רבית דרבנן הוא לכל הדיעות ובזה אינו מועיל אפילו נותן לו ש"ע:
(ט) <b>והנה</b> כל זה אם רק העשיר מניח מעות בשותפות והעני אינו מטיל לשותפות כלל, אבל אם שניהם מניחים מעות לשותפות, אלא שזה מניח הרבה וזה מנית כך מועט, יכולים לתקן לחלוק הריוח וההפסד כפי שירצו, ונעתיק בזה דברי הש"ע והגהת רמ"א לפי שיש לנו לומר מה שנתחדש לנו וז"ל הש"ע בסי' קע"ז סעיף ב' הנותן מעות לחבירו בתורת עיסקא דהיינו שחצי אחריות על הנותן וחצי על המקבל אסור שכל עסקא פלגא מלוה ופלגא פקדון נמצא שטורח בחלק הפקדון בשביל חלק המלוה לפיכך צריך שיתן לו שכר טרחו שבכל יום ויום מימי השותפות כפועל בטל וכו', במה דברים אמורים כשלא פסק עמו בתחילת העסק, אלא נתן לו למחצית שכר, אבל פסק עמו בתחלת העסק שכר טרחו בדבר ידוע אפילו בדינר מותר [הגה[ וכל זה כשאחד נותן המעות, אבל אם כל אחד נותן המעות, אפילו אחד מתעסקא לבד אין כאן עיסק, אלא הוה כשותפות בעלמא וכתב הש"ך בס"ק י"ג, אלא הוה כשותפות בעלמא וחולקין הריוח וההפסד באיזה ענין שירצו, ואין חוששין משום רבית עכ"ל, הנה מפשט לשון רמ"א היה מקום לומר שלא הקיל רמ"א, אלא כששניהם מניחים שוה בשוה בשותפות, שאז אין כאן ענין להיות רבית, אבל אם אחד מניח הרבה ואחד מניח מעט, וזה הממעיט הוא המתעסק, עדיין יש מקום לומר שאותו העודף דין עיסקא יש לו, שהוא פלגא מלוה וכו'. אבל האמת אינו כן, אלא אפי' אחד מניח הרבה, ואחד מניח מעט ג"כ הדין כן, וכן מבואר להדיא בשעריו של רב אלפס:
(יז) <b>אמנם</b> היינו אם עכ"פ יש חלק בין בריוח בין בהפסד לכל אחד, ואף שאינם שוים ויש לאחד חלק גדול בהפסד ולחברו חלק קטן, אבל שיהיה כל ההפסד על המתעסק לגמרי, א"כ חזר כל הסך מלוה, ואין כאן שותפות לגמרי, וכל הריוח שינתן לשני הוא רבית גמור:
(יח) <b>ואם</b> הדבר הזה פשוט מאוד אצלי, שע"כ לא התיר הרי"ף אלא משום שכל אחד מניח מעות ושותפות מקרי, אבל כאן לא מקרי כל א' מניח מעות שחזר כל הסך מלוה, מ"מ אמינא לך טעמו דהרי"ף מה שהתיר אף שאחד מניח הרבה ואחד מניח מעט, ואז לפי טעם הדבר תדע ששפיר דנתי וחלקתי כנ"ל:
(יט) <b>ונראה</b> שטעמו ונימוקו של הרי"ף הוא משום שאין כאן הלואה, דבשלמא בעיסקא שאחד אינו מניח לתוך השותפות כלל, והוא רק כשליח והריוח שנוטל וכן ההפסד שמפסיד הוא רק שנעשה שותף ע"י חצי הסך שנעשה עליו במלוה, דאי לאו שנעשה מלוה בידו מהיכא תיתי יהיה לו חלק בהפסד, והוא רק שליח ואינו שותף, אבל כשכל אחד מניח אף שאחד הניח סך מועט, מ"מ אין כאן מלוה ממ"נ אם חולקין ריוח והפסד לחצאין אין כאן
<b>ב</b> לא"ה הדין כן בשלשה שהטילו לכיס זה מנה וזה מאתים וזה שלש מאות שחולקין בשוה, כמבואר בח"מ סי' קע"ו והוא ג"כ דעת הרי"ף ואם הוא נוטל יותר מחצי הריוח עדיין אין כאן מלוה, שאפילו א"ת שהלוהו עד לפי ערך חלק הריוח שנוטל, מ"מ כיון שנשאר גם להנותן איזה סך בשותפות, אף מועט דמועט עדיין היה להם לחלוק בשוה כדין שלשה שהטילו לכיס כנ"ל, ולמה זה המתעסק נוטל יותר, אלא ודאי שזה תנאי בעלמא ולא מטעם מלוה, זה הנלע"ד טעמים של רבינו האלפס בשעריו, אבל כשמקבל כל ההפסד חזר כל הסך מלוה, וכל הריוח שנותן הוא רק רבית, וביחוד שראיתי כמה שטרי שותפות שמשעבד המתעסק כל נחלאותיו על כל הסך או שנותן תכף ת"כ על כל הסך פשיטא שזה רבית גמור:
(כ) <b>והנה</b> אנשים הללו שבקי היתרא ואכלי איסורא, והלא שערי ההיתר פתוחים לפנינו להתנות שלא יהיה נאמן על הפסד הקרן כי אם בעדים, או להתנות שלא יתעסק רק במו"מ פלוני ואז כשמשנה ממילא האחריות עליו לבד:
(כא) <b>וכמו</b> כן נכשלים באיסור רבית, אלו שיש להם קרושפעדנץ עם יהודים במקומות אחרים זה פורע בעד חבירו כאן וזה בעדו כאן עד שיבואו לחשבון ומחשבים כל אחד יציאותיו עם הרוחים מיום ליום בלי שום היתר, ועוברים על כמה איסורים בשאט נפש, וכל הנותן ברבית נכסיו מתמוטטים וכל אחד יחשוב עם קונהו, ומכאן ולהלאה ישמור עצמו לעשות הכל עפ"י הוראת חכם מומחה בדיני רבית:
(כב) <b>למצות</b> היום אני חוזר מעשה הזמן גרמא דרשו ה' בהמצאו קראוהו בהיותו קרוב אפי' ליחיד שובה ישראל עד ה' אלקיך ועל התשובה מראש הבטחתנו וגדולה התשובה שמקרבת הגאולה ובא לציון גואל ב"ב אכי"ר:
<big>דרוש</big> <big>ט'</big> <big>ד'</big> <big>תשרי</big> <big>תק"ל</big>
(א
) <b>הושע</b> י"ד שובה ישראל עד ה' אלקיך כי כשלת בעונך, קחו עמכם דברים ושובו אל ה' אמרו אליו כל תשא עון וקח טוב ונשלמה פרים שפתינו, בילקוט בשם ר' מאיר תני, שובה ישראל עד ה' עד שהוא במדת הרחמים, ואם לאו ה' אלקיך עד שלא ית' עביד סנגוריא קטיגוריא, ר' אלעזר בנו של ר' יוסי הגלילי אומר עד ה' אלקיך, אומרים ישראל לפני הקב"ה, רבש"ע אם אנו עושים תשובה מי מעיד בנו עלינו, אמר להם הקב"ה לרעה נעשיתי לכם עד, שנאמר וקרבתי אליכם למשפט והייתי עד ממהר במכשפים ובמנאפים, ולטובה איני נעשה לכם עד הוה שובה ישראל עד ה' אלקיך:
<b>במס'</b> חגיגה דף ה' ר' יוחנן כי הוה מטי להאי קרא הוה בכי, וקרבתי אליכם למשפט, והייתי עד ממהר במכשפים ובמנאפים, ובנשבעים בשמי לשקר, ובעושקי שכר שכיר, עבד שרבו מקרבו לדונו וממהר להעידו, תקנה יש לו, ויש לדקדק מה לי אם ממהר להעידו או אינו ממהר, כיון שעכ"פ מעידו ודנו יהי' במהרה או לאחר זמן כלום תקנה יש לו, ואומרו עבד שרבו מקרבו לדונו ג"כ צריך ישוב, מה לי אם מקרבו, והכי הוי לי' למימר עבד שרבו דנו וממהר להעידו תקנה יש לו, ואולי גם אמרו עבד הוא מיותר, ובקרא לא נזכר עבד, והנה במס' ר"ה אמר ר' יוחנן גדולה תשובה שמקרעת גז"ד של אדם, שנא' השמן לב העם הזה, ואזניו הכבד ועיניו השע, פן יראה בעיניו ובאזניו ישמע ושב ורפא לו, איזה דבר שצריך רפואה, הוי אומר זה גזר דין, מיתיבי השב בנתים מוחלין לו, לא קשיא הא ביחיד הא בציבור, וא"כ ביחיד אין תשובה מועיל אחר גז"ד. א"כ אם ממהר להעידו הוא פסידא דלא הדר, כי מהרה יוחתך גז"ד, וכלום תקנה יש לו:
(ב) <b>אמנם</b> כבר מבואר אצלי בדרושים דתשובה מאהבה מועיל גם אחר גז"ד, כי בודאי כל זמן שמביא ראי' סותר הדין, וע"י תשובה מאהבה זדונות נעשו זכיות, וכאלו מעולם לא חטא. וכמו שפירש רש"י במס' יומא (דף פ"ו ע"א) בד"ה כאן מאהבה, ופי' רש"י השב מאהבה נעקר עונו מתחלתו, וא"כ אוגלי מלתא למפרע שבטל דינא, אלא שע"י תשובה מאהבה או אפילו מיראה נקראים בנים, וע"י תשובה מיסורים נקרא עבד, ולכן שורש דברי ר' יוחנן בשלמא מי שהוא במדרגת בן יכול להיות ששב מאהבה. א"כ אף שהיה אביו ממהר להעידו היה לו תקנה, אבל עבד דייקא שמיירי שכבר באו יסורים עליו, שזה שוב אינו יוצא מעבודת עבד, ואי אפשר לו לשוב מאהבה, שהרי כבר המתין עד שבאו יסורים, וזה כלום תקנה יש לו אחר גז"ד, ומעתה אחיי ורעיי אם ר' יוחנן הוה בכי והוה מסתפי מהאי קרא, מה נאמר ומה נדבר אנן אשר הלואי הייתי יכול לומר עלינו עבדי ה', אבל יש בנו כיוצא בי שראוי לומר עבד מורד על אדוניו, ומי יודע מה נעשה בדיננו בר"ה העבר, ואולי הוא אחר גז"ד, ואיזה תשובה תספיק להגן עלינו וכמה וכמה יש לנו להרבות בבכי ותמרורים:
<b>וקרבתי</b> אליכם למשפט והייתי עד ממהר במכשפים וגו' ובעושקי ש"ש ומטי גר ולא יראוני, יש לדקדק הלא מתחלה מעידים ואח"כ דנין, ומדוע הופך בזה הסדר, ועוד וקרבתי אליכם וכי הקב"ה יבוא אלינו לשפטינו, כל באי עולם עוברים לפניו במשפט, לא שהוא בא אליהם, וגם אפי' היה בא אלינו לשפטינו אכתי לשון וקרבתי צריך טעם, והוה ליה למימר ובאתי אליכם לא וקרבתי אליכם, ואשא משלי ואומר, למדינה שהיה לה מלך גדול, והמלך הזה היה לו מדינות רבות גדולות ועצומות, אך המלך חיבב בני המדינה הזאת יותר משאר המדינות, כי בראשית ממלכתו הזקן שבמדינה זו קבל עול מלכות המלך מעצמו, והמליכו לעד על בני המדינה הזו, וקיבל טבעו של המלך, להיות טבעו יוצא במדינה ההיא, ולכן חיבב המלך את בני מדינה זו מאד, לימים מרדו בו בני המדינה, והמלך הגדול שלח עבדיו הנאמנים להזהירם ולדבר על לבם שלא ימרדו במלכם, וכי הוא שגיא כח וחילותיו רבו מלמנות, ופן יחר אפו ואבדה תקות בני המדינה כי אין מידו מציל, ובני המדינה הפכו עורף, ולא שמעו כפעם בפעם עד שכל שרי שאר המדינות צעקו לפני המלך שמחל על כבודו אין כבודו מחול, ושלא יהיה משא פנים בדבר, רק לשפוט את המורדים, ואם כצעקתה הבאה אז להחריב בני המדינה לפי חרב כראוי למורד במלך גדול, והמלך היה רב חסד, וראה שאם יצוה לשופטים הממונים על המשפט לחקור הדבר בקל יודע סרחונם של בני המדינה, וגחלי אש אהבה של בני המדינה עדין לא כבו, ואמר המלך שאין רצונו לקבל עדים בריחוק מקום, רק רצונו לעשות יום קבוע במדינה ההיא שקורין לאנדטאג, והוא בעצמו יבוא שמה, ושם יעמוד על החקירה לקבל עדים על כל הנעשה, ובמקום הרשע שם יהיה המשפט, וכוונת המלך היה כדי שיראו בני המדינה כבוד המלך, ויפייסו אותו, אך חשש פן בני המדינה יתיאשו מן הרחמים, כי יודעים שפשעו מאד עד שלפי נימוסי המלוכה אין מקום למצוא זכות, וצוה המלך כמה ימים קודם יכריזו במדינה, שהמלך יבוא וכאשר יזכירו שמו יזכירו מעלותיו, והנהגותיו שעקרם רחמים וחנינה, שהוא מעביר על מדותיו ומקבל פיוסים, וכדומה יעלה בדעתו של המלך שבני המדינה בשמעם הכרוזים הללו יקדימו עצמם ויצאו לקראת המלך על כמה פרסאות, ויפלו על פניהם בבכי ובתחנונים, אבל תוחלתו של המלך נכזבה, ובני המדינה לא יצאו לקראתו, ואם קצת יצאו לקראתו כיוצא בעל כרחו, כי כן יסד המלך אבל לא בלבושי יקר כראוי לקראת המלך אח"כ בא המלך למדינה, והיה סבור שיכנעו לפניו ויפלו על פניהם ארצה ולא יקומו עד שיענה ויאמר סלחתי, וכל זה לא הועיל, אז נתמלא המלך חימה עזה, ואמר הן בעודני עמכם ממרים אתם ועומדים במריכם ומה יהיה אחר הפרדי מכאן וגזר עליהם גזירות משונות ואכזריות. וחשב המלך פן בני המדינה יאמרו שתחלת ביאת המלך לא היתה לטובה כלל, ומה שבא בעצמו היינו שרצה לעמוד על כל מעשיהם על כל פרט, ואי אפשר לחקור בריחוק מקום לכך בא לכאן, מה עשה המלך לא קבל עדים כלל, והוא בעצמו אמר להם כל פרטי מעשיהם, , כדי שידעו שכל מעשיהם כבר נגלו לו טרם בואו, ושביאתו היתה לטובה, רק הם גרמו רעה לעצמם:
(ד) המלך הוא ממ"ה הקב"ה, בני המדינה עמו וצאן מרעיתו אשר אבינו הזקן אחד היה אברהם הוא פרסם מלכותו של המלך בעולם, ובחר בזרעו אחריו, ואבינו הזקן קבל טבעו של המלך וחותמו שהוא ברית קודש לדור דורים, לימים רבים מרדנו במלך ופסלנו טבעו, זייפנו חותמו שפגמנו בברית קודש, והמלך מכל המדינות שיש לו כי ממזרח שמש עד מבואו מהולל שמו, בחר בנו ושלח להתרות בנו וכמה ספרי נביאים המונחים לפנינו, והתורה מכרזת איש או אשה כי יעשו מכל חטאת וגומר, והתודו את עונם, ומר"ח אלול ואילך השופר מזהיר אותנו היתקע שופר והעם לא יחרדו, וכמה קטגורים עומדים עלינו, ויבוא גם השטן גם הוא וכל פמלי' שלו, לסבב במלאכי חבלה אשר בראנו משחיתים לחבל, וכלם עומדים לפני המלך לקטרג וכמו"ש סבבוני בכחש אפרים וגו' והקב"ה ברחמיו חס עלינו ואומר שהוא יבוא לגבולנו לשפטינו, וכן עושה דרשו ה' בהמצאו, שמר"ה ועד יוה"כ המלך הקדוש נמצא אתנו, וכונתו לקבל ברחמים תשובתנו אך פן יתיאש החוטא מן הרחמים צוה לתקוע שופר מר"ה לפרסם יום בואו שיהיו הכל מוכנים לשוב, וכדי שידעו שהוא ברחמים גדולים מקבל שבים, ולא יעכב שום עון אשר חטא יהיה מהחמורות שבחמורות, מועיל תשובה, ולכן צוה להעביר קול בכל המדינה נימוסי המלך הגדול הזה והנהגתו הטובה, ואחר כל סליחה מכריז הש"ץ אל מלך יושב על כסא רחמים מוחל עונות מעביר ראשון וכו', וכן מי"ג מדות הרחמים אשר בשמוע החוטא גודל הרחמים, יעורר עצמו בבכי ובתחנונים, וישוב לה' וירחמהו וירבה לסלוח, אשר זהו כונת המלך הרחמן לבוא אלינו, אבל אנחנו הפכנו עורף בכל ימי חודש אלול שהוא החודש האחרון בשנה, ולא זרזנו עצמנו להקדים ולצאת לקראת המלך, ואם יצאנו בער"ה באשמורת, אבל בלבוש שק לכלוכי העבירות, ובגד בוגדים אשר בגדנו כל השנה לא פשטנו בחרטה גמורה, והנה ביום הנורא בר"ה בא המלך הקדוש, ורוצה לקבל שבים, ומבקש מאתנו שובו אתיו, והרי המלך נמצא לנו דרשו ה' בהמצאו, וכבר אמרתי שרז"ל אמרו מסתפינא מהאי קרא, ואבדתם בגוים מתקיף לה רב פפא דלמא כאבדה המתבקשת, דכתיב תעיתי כשה איבד בקש עבדך, אלא מסיפא ואכלה אתכם ארץ אויביכם, מתקיף לה מר זוטרא, ודלמא כאכילת קישואין, [עיין בשלהי מס' מכות] והנה רז"ל אמרו זה לענן הגלות, ואין דורש ואין מבקש, והנה דרך העולם בעל אבידה מחזיר לבקש אבידתו לפי שהוא המפסיד ואין דרך האבידה לחזור על בעלים, כי מרגלית בכל מקום שהיא מרגלית שמה אבל אנחנו הוא להיפך הבעל אבידה אינו מפסיד והאבידה נפסדת כי אם יחטא אדם מה יפעל לך, אבל החוטא מאבד נפשו, ואוי לו ואוי לנפשו ומשל ליין וחמרא אכתפי' דמרי' שוור, כן אנחנו אם עושים רצונו של מקום אנחנו בני אל חי, ואנחנו בתכלית החשיבות, ואם אינם עושים רצונו אנחנו אבודים אבל לא כמרגליות אשר בכל מקים שהיא מרגלית שמה, ואנחנו באזיא ואפריקא שפלים ונבזים ירודים עד עפר ככלי אין חפץ בו, וצריכין אנחנו לבקש את אדונינו, וזה דברי רב שאמר מסתפינא מהאי קרא ואבדתם בגוים ומלבד פשטי' דמימרא דרב שמתירא שלא נאבד בגלות מאראקא הזה הנמשך זמן ארוך, ומה יהיה בסופנו, ואין יום שאין קללתו מרובה ושפלות היהודים בכל שנה יותר. ומיעוט שפע הפרנסה, וכל שערי מו"מ אף מה שהותר לאינם יהודים ננעלו בפני היהודים, אבל עקר מה דמסתפי רב מאיבוד הענף מהשורש, שח"ו ישלט בנו טומאת הקליפה מרוב עונות, וכיון שאנחנו אובדים ולנו אין שום שכל להכיר בחסרונינו:
ולשוב ולבקש את ה' א"כ מהי תיתי יחזיר הקב"ה לבקש אותנו, הי לה' השמים ושמי השמים ומלא כל הארץ כבודו, ובמה נחשב החוטא המנוול שיבוא הקב"ה לבקשו, וע"ז השיב רב פפא ודלמא כאבידה המתבקשת, שדרך בעל אבידה לבקש אבידתו, כן הקב"ה ברחמיו מבקש אותנו לשוב, והביא ראיה דכתיב תעיתי כשה אובד בקש עבדך, והנה אנחנו אבודים באזיען ונשמתינו אבודה ברוב פשעים:
(ה) והנה הן עתה אנחנו אבדה המתבקשת, והקב"ה בא לבקש אותנו, והקב"ה נמצא לנו דרשו ה' בהמצאו, ואולי לזה רמזו שם במכות משה גזר ואבדתם בגוים, בא ישעי' וביטלה ואמר ביום ההוא יתקע בשופר גדול, ובאו האובדים, וכבר כתבתי שבהאי קרא ואבדתם יש בו ב' כונות, האחד אבודה בגלות חוץ לארץ, ואין לנו שום קדושה לא מזבח ולא קרבן ולא כהן משוח ולא עבודת יוה"כ, ושנית אבידת הנשמה, רשע אובד ברעתו, ועל הגלות באז ען, הנה כבר אמר ישעי' יתקע בשופר גדול ובאו האובדים, ונגד אבדן החוטא בחטאו, הנה כל מקום שנאמר ויהי היום הוא יום הדין, וכמו"ש ויהי היום ויבואו בני אלקים להתיצב וגו', והוא ר"ה ואז יתקע בשופר ובודאי יתעוררו בתשובה ובאו האובדים:
(ו) והנה מה שאמרו ודלמא כאכילת קישואין ופירשו בגמ' דהיינו שאוכלים קצתם, ועוד שהרי רב אמר מסתפינא מהאי קרא ואבדתם בגוים, ואיך אמר אח"כ אלא מסיפא ואכלה אתכם ארץ אויביכם, והרי רב אמר שמסתפי מקרא ואבדתם והאי אלא מסיפא לאו רב בעצמו אמרו, שהרי רב פפא כמה דורות אחר רב הי', והוא הקשה ודלמא כאבידה המתבקשת, ומשני הגמ' אלא מסיפא, וא"כ אכתי קשה על רב שהזכיר רישא דקרא, והנה המהרש"א בחדושי אגדות כתב על האי קרא תעיתי כשה אובד בקש עבדך כי מצותיך לא שכחתי, שאף שפשע העבד בך הנה מצותיך לא שכחתי והם עמי וראוי לך לבקש אותי בשביל מצותיך שהם עמי:
(ז) והנה הס"א מצד עצמה אין לה חיות והיא סטרא דמותא, וע"י מה שנופל בה ניצוצי קדושה מזה יש לה חיות, והרשע ברשעו הוא נופל בס"א, וע"י מצות קצת שמקיים ברשעו, יש להקליפה חיי שעה עד שעושה תשובה, ומוציא בולעה של הקליפה מפי', ואם הוא מנוול ברשעו, הן אין חפץ הקב"ה בקיום מצותיו, וכמו שנאמר מי בקש זאת מידכם וכו', וכן כתיב ולא אריח בריח ניחוחכם, וכן כתיב ולרשע אמר אלקים מה לך לספר חקי, וכיון שמה שהקב"ה מבקש הרשע בעודו ברשעו, הוא רק בשביל קצת מצות שהוא מקיים, וכמו שכתב המהרש"א בח"א:
(ח) וזה הנלע"ד שדימה דוד לשה אובד שאמר תעיתי כשה אובד ולמה דוקא שה, ונלע"ד שדבר אחד האובד בעודו אובד אין לבעליו שום הנאה מפירותיו, וכמו פרה לחלוב ושור לעול שאם הוא אבוד אף שנמצא אח"כ. מ"מ זמן הזה שהי' אבוד הוא פסידא דלא הדר, משא"כ שה שאף בהיותו אבוד צמרו גדל והולך וכשנמצא אח"כ אין למפרע שום פסידא, והנה יש רשע גמור עד שאפילו תורה ומצות שלו אינן מתקבלין, וכמו שאמר משה על עדת קרח אל תפן אל מנחתם שאפי' חלקם במנחת ציבור תניחנו האש, ויש רשע שלפעמי' עושה עבירה, אמנם איננו משתקע ברשעו ואוי לו מיצרו ואוי לו מיוצרו, וזה עכ"פ מצות יש לו שהם מתקבלים, ולכן אמר דוד תעיתי כשה אובד דייקא שעושה צמר כן זה ג"כ עושה מצות שהמה רצוים, וא"כ בקש עבדך בשביל המצות, כי מצותיך לא שכחתי, והנה רב אמר מסתפינא מהאי קרא ואבדתם, ואבדה זו קשה להחזירה, כי הרשע האובד ברשעו, ננעלו דרכי התשובה בפניו, ולא יבקש את אדונו ובעל אבידה לא יבקש אבידתו כי אין לו שום הנאה ממנו, ואינו כדאי שיבקשנו רבו, וע"ז מתקיף רב פפא ודלמא כאבידה המתבקשת, דכתיב תעיתי כשה וגו' כי מצותיך וגו', ומשני אלא מסיפא דכתיב ואכלה אתכם ארץ אויביכם, והאכילה הזו היינו שהוא נעשה מאכל להאויב שמקבל שפע ממצות שלו שכלם נופלים בקליפה, וכמו שכתב הרמב"ם בה' תשובה עושה מצות טורפין בפניו וא"כ אין להקב"ה שום תועלת בו, וממילא לא יבקשנו, ושפיר קאמר רב דמסתפינא מרישא דקרא ואבדתם וגו', כי אינה כאבדה המתבקשת, וע"ז מקשה ודלמא כאכילת קישואין דאוכל מקצתה כן הכי נמי די שהקליפה אוכל מהעבירה, שבזה ודאי נותן שפע לקליפה אבל אכתי אין עבירה מכבה מצוה ואכתי הוא כאבידה המתבקשת בשביל המצוה:
(ט) והנה כמה מעלות טובות למקום, ואיך הוא יקרב רחוקים כי הנה רז"ל אמרו יצרו של אדם מתגבר עליו בכל יום ואלמלי הקב"ה עוזרו אינו יכול לו, וא"כ הרשע מצד הטבע כמעט שאי אפשר לו לקיים שום מצוה, שהרי יצרו מתגבר עליו והקב"ה אינו מן הדין שיעזור לו כיון שכבר נפרד מבוראו אבל הקב"ה צופה לרשע וחפץ בהצדקו ועוזרו לקיים מצות גם בעודו ברשעו וזהו הנוסח אתה נותן יד לפושעים וימינך פשוטה לקבל שבים והוא כפול ומתחלה קורא פושעים ולבסוף שבים:
אמנם הענין אתה נותן יד לפושעים הפי' בעודם פושעים אתה נותן להם יד להתגבר ולקיים מצות, ויש רשעים שמגיע להם כמעשה הצדיקים, ובזה שאתה עוזרם לקיים קצת מצות נברר שחפץ בהם ואתה מבקש תשובתם, וימינך פשוטה לקבל שבים, אבל יש רשעים נמכרים לעקר האומרים לאל סור ממנו ודעת דרכיך לא חפצנו, ופוקרים בתורה ובמצות, ומה שעושים קצת מצות הוא רק מצות אנשים מלומדה, ואין בהם שום כונה טובה אלו קשה להם לשוב, כי אין דורש ואין מבקש תשובתם, ואולי זה הוכיח ירמיה באמרו אותי עזבו ואת תורתי לא שמרו, ואמרי רז"ל הלואי אותי עזבו רק את תורתי שמרו, כי הנביא אמר שקשה מאד למצוא להם תיקון, שאם לא עזבו אותי היו הם מחזרים לבקש רבונם, ואף אם אותי עזבו אם את תורתי שמרו והיה להקב"ה חפץ בם, והיה הקב"ה מחזיר אחריהם להחזירם בתשובה, אבל כיון שאותי עזבו וגם תורתי לא שמרו, אין דורש ואין מבקש, וכמשל שהמשיל האלשיך למנגן א' שהיה יודע לנגן בנעימה בכינור שבידו, והיה מנגן תמיד לפני המלך, ובאו ואמרו להמלך שהמנגן הזה עושה כל מעשים רעים, גנוב ונאוף ורצח ועל הכל מחל לו המלך לקול השיר הנעים שהיה נהנה המלך, פעם א' אמרו למלך שאחד קטע ידו של המנגן, ואז צוה המלך לעשות משפטים גדולים בהמנגן על כל המעשים שעשה. כי מעתה שאין להמלך שום חפץ בו, גלגל עליו כל הראשונים. הנמשל מובן כמבואר באלשיך על מגילת קינות:
(יא<b>)</b> <b>והנה</b> אנחנו כצאן תעינו וכשה אובד, אבל מצות ה' לא בקשנו ואיה איפוא תקותינו, וכבר בא המלך, וכבר הוכרז גודל מדותיו הרחמים, ועדין לא שבנו וקודם כל לקבל עול מלכותו ולהראות שאנחנו עמו צריך לקבל טבעו של המלך אשר פסלנו, והוא לתקן פגם ברית קודש חותם המלך. וזה ראשית התשובה, מי שיודע בעצמו שקלקל בברית, שירבה בבכי ובתשובה אולי יש תקוה, ואם לא עכשיו שדלת התשובה פתוחה עד אשר לא יסגר השער אימתי:
(יב) <b>והנה</b> כתיב וארבעה אנשים היו מצורעים פתח השער, ויאמרו איש אל רעהו מה אנחנו יושבים פה עד מתנו וגו', ויבואו אל אוהל ויאכלו וישתו וישאו משם כסף וזהב ובגדים וגו', ויבואו אל אוהל אחר וגו' ולבסוף כתיב, ויאמרו איש אל רעהו לא כן אנחנו עושים, היום הזה יום בשורה הוא, ואנחנו מחשים, וחכינו עד אור הבוקר ומצאנו עון, ועתה לכו ונבואה ונגידה בית המלך, יש לדקדק שאמר וארבעה אנשים היו מצורעים פתח השער, ומקרא מסורס וכך הוה ליה למימר וארבעה אנשים מצורעים היו פתח השער, וכמו כן שאר דקדוקים, ודרך רמז יש לומר שהרשע נמשל למצורע, ובכל עון נרשם בפניו רושם העון שאת וספחת ובהרת, וקאמר וארבעה אנשים היו מצורעים פתח השער, שאפי' על פתח השער דהיינו בעי"ת שאז השער פתות, וכל הרוצה לכנוס נכנס, כי הקב"ה נמצא לקבל שבים, והם לא שבו ועדין היו מצורעים, וכשמגיע יוה"כ וה' השמיע את מחנה ארם קול רכב וקול סוס וגו', וינוסו הוא רמז שכל המקטריגים ביוה"כ אין להם רשות לקטרג, ואז מה המצורעים עושים בימי רצון הללו ויבואו אל אוהל ויאכלו וישתו וישאו בגדים וכסף, כל בקשות שלהם על אכילה ושתיה ועושר וכבוד ובגדים, זהו עיקר התפלות שלהם בימים הללו, ואין דורש ואין מבקש על חורבן בה"מ וגלות השכינה וגלות ישראל, ובעו"ה אין משים על לב צער השכינה, והיא עמנו בגלות, ובזה אמרתי ג"כ מה שאמר תעיתי כשה דוקא, כי ידע שור קונהו וחמור אבוס בעליו, לפי שאלו עומדים עליהם ונותנים להם לאכול, ולכן הם מכירים בעליהם, והשה אף שבעליו מטפל עמו להביאו למקום מרעה, מ"מ אינו מאכילו בידים, ואינו מכיר בעליו כן אנחנו אין מכירין, ולכן אמר כשה אובד, ואף שהשכינה עמנו בגלות אין אנחנו מכירין, ויש שאינו מכיר ויש שמכיר ומתנכר כבן סורר ומורה והנביא אמר ידע שור קונהו וחמור אבוס בעליו ישראל לא ידע עמי לא התבונן, ורוצה לומר ישראל כל השנה נא ידע, אלא אפילו עמי בעת שהקב"ה נקרא מלך הקדוש ואין מלך בלא עם, ועל מי הוא מולך אם לא עלינו עמו וצאן מרעיתו, ובנו בחר וכשהקב"ה נקרא מלך הוא צריך לעם, ואמר אפי' בימים הללו ושהם עמי לא התבונן, ואנחנו בעוה"ר חללנו לארץ הנזר והעטרה והתפלות שלנו המה עולים לכתר, וכל מה שאפשר לקבוע אבנים טובות ומרגליות, יש לקבוע בו לפי שהוא נתונה בראש המלך, ונחזי אנו אם התפלות שלנו כדאי שיעלו בראש המלך הגדול, הלא פיגול הם ונפסלו בפסול כמה מחשבות ואיך יעלו לרצון, הוי גוי חוטא, עם כבד עון זרע מרעים בנים משחיתים אמר הנביא שלא תתמה איך נהיתה הרעה הגדולה הזאת, שירדנו כל כך בעמקי מצולת הקליפות, תחת אשר היינו בני אל חי, ואיך ירדנו פלאים, ולכן פי' לנו הנביא על דרך הוי מושכי עון בחבלי השוא וכעבות עגלה חטאה, ועבירה גוררת עבירה ואמר כך הי' ירידתינו ממדריגה למדריגה מתחלה הוי גוי חוטא בשוגג ולבסוף עם כבד עון במזיד, ואח"כ זרע מרעים חוטא ומחטיא את הרבים, ולבסוף בנים משחיתים, כי מולידים בנים בטומאה, ובפרט בעריות ובזה עזבו את ה', ואכתי אף שהם עזבו את ה' ה' לא עזב אותם וכל מקום שגלו גלתה שכינה עמהם והכל כדי שלא ישתקעו בטומאה, אבל הם נאצו את קדוש ישראל ואמרו לאל סור ממנו, ובעוה"ר מהדרי אפייהו משכינה, וכמו שהוכיח ירמיה על זה כי פנו אלי עורף ולא פנים, ובזה נזרו אחור:
(יג) <b>אי</b> נמי הוי גוי חוטא ד' מדרגות נגד ד' חילוקי כפרה, וחוטא היינו חסרון קיום מצות עשה ועון הוא עובר בפועל על ל"ת, וזרע מרעים הוי עריות כריתות ומיתות ב"ד, בנים משחיתים הוא חילול השם, וכמו שאמרו כגון אנא וכו' כן כאן בנים שהיו במדרגות בנים ונעשו משחיתים והרי זה חילול השם.
<b>ונחזור</b> לראשונים ויבואו אל אהל וכו' שכל עיקר התפלות והבקשות הוא על פרנסה ועל בגדים נאים, ומי יתן ולא יהיו שעטנז והנשים נכשלים באלו הבגדים הבאים מוינא שהמה שעטנז, ויבואו אל אהל אחר כלומר יום אחר יום בכל ימי הרצון זה פרי תפילותיהם, ולבסוף נאמר ויאמרו איש אל אחיו, לא כן אנחנו עושים היום הזה יום בשורה הוא ואנחנו מחשים, וחכינו עד אור הבוקר ומצאנו עון, ועתה לכו ונבוא' ונגידה בית המלך, הנה שישו אתה משוש כל המתאבלי' עלי', וכל מי שאינו מתאבל על ירושלים אינו רואה בשמחתה, וכן הוא בירושלים של מעלה עיקר עוה"ב שצדיקים יושבים ונהנים מזיו השכינה, וכל מי שמתפלל על גלות השכינה ומצטער בצרת הגלות שלה זוכה להיות נהנה לעתיד מזיו השכינה, אבל מי שפורק עול מעל צוארו ואינו מתפלל על זה איך יזכה לעתיד:
והנה הגאולה האחרונה נקרא בוקר ואור וכמו שנאמר קומי אורי כי בא אורך וכתיב אתא בוקר וגו' ואם הגאולה יהי' על ידינו דהיינו בתפלתינו, אז יהי' לנו חלק בגאולה ונהי' מבני היכלא דמלכא, ואם נקשה ערפינו הלוא לסוף הקב"ה יעשה את שלו ודי לאבל שיעמוד באבלו, ואז יהי' ח"ו כליון גדול ואחד מעיר או שנים ממשפחה, אוי לאותה בושה להיות נדחה ממחיצת הצדיקים לעתיד, וכבר כתב הרמב"ם שהנקמה גדולה שאין למעלה ממנה, הוא שלא יזכה לזה, והנה נתנו לב לא כן אנחנו עושים, כי לא נכון לעזוב יום הקדוש יום הכיפורים בלא תשובה, היום הזה יום בשורה, ובכל השנה אנו מצפים ביוה"כ יהיה יום בשורה לכנסת ישראל, קול מבשר ואומר, ואנחנו מחשים ואינם מתפללים ע"ז וחכינו עד אור הבוקר, דהיינו הגאולה עתידה ומצאנו עון, וח"ו נהיה נדחים לגמרי, ואז לא יועיל תשובה, ועתה לכו ונבואה ונגידה בית המלך, נגידה איש נגעי לבבו ונתודע על פשעינו אחיי ורעיי הלא זה דכתיב ויבואו אל אוהל אחד ויאכלו וישתו וגו' וישובו ויבואו אל אהל אחר וגו', זה דרכם של כמה בעלי בתים בסעודת מרעים, זה באוהל זה היום ולמחר זה באוהל זה, וכבר הוכחתי שגוף האכילה והשתיה ראוי להיות עפ"י הכרח, וכבר אמרו פת במלח ומים במשורה, אם אתה עושה כן אשריך, אלא שאין זה מדת כל אדם, והדור חלוש, אבל לבקש תחבולות על עוה"ז הוא עון פלילי, וארי נוהם מתוך קופה של בשר, היצה"ר הוא ארי גוריא דנורא, ומתוך כך באים להסתכלות בנשים, ואין שום דבר טוב צומח מזה, ופוגמין ברית בלשון וברית המעור, והנה אחיי נתנה לב לשוב, ומי שרוצה לזכות לאור בוקר יזרח שמש לצדיקים לעתיד לבא צריך תשובה ובפרט על ח"כ, שכרת הנפש היא שנכרתה משורש שלה, ואין לה חלק בשכינה אם לא בחילא דתיובתא:
(יד) <b>והנה</b> עתה העת שהקב"ה מצוי לנו, ואם אנו עושים תשובה הוא מקבל ברחמים, ואם אנחנו נותנים כתף סוררת, הרי כמו שמדחה את המלך, והרי זה עון פלילי יותר מגוף עבירה, נמצא מהפך כונת המלך מטובה לרעה, שכוונת ביאתו היה בחסד ורחמים, ועכשיו נהפך לרוגז, והרי המלך כועס ונעשה בע"ד, ועד ודיין, וזהו כונת הפסוק וקרבתי אליכם למשפט, שאני מקרב עצמי אליכם לעת המשפט, כדי שתשובו, אבל ע"י קושית ערפכם, והייתי עד ממהר במכשפים ובמנאפים, והיינו דבכי ר' יוחנן עבד שרבו מקרבו לדונו דהיינו שמקרבו במדת הרחמים, ורוצה לתשובתו ואח"כ כל כך נתן העבד כתף סוררת, עד שנהפך רבו לאכזר וממהר להעידו כלום תקנה יש לו:
(טו) <b>וזהו</b> כונת המאמר שהתחלנו, שובה ישראל עד ה' עד שהוא במדת הרחמים, ואם לאו אלקיך מתעביד סנגוריא קטגוריא, שזהו עצמו שהוא סניגור נהפך לקטיגור, שאין לך עון פלילי יותר מזה, המלך מבקש שישוב אליו ומסרב, הלא חטאת קסם מרי, וזהו שאמרו ישראל, רבש"ע אם אנו עושים תשובה מי מעיד בנו, הכונה בכל עבירה קונה קטיגור, וזה עומד ומקטרג, והרי הוא עד לעצמו, ובכל מצוה נברא סניגור, וזהו ג"כ עד לעצמו, וע"י תשובה זדונות נעשו זכיות, הנה מי יעיד הקטיגור לא יעיד על העבירה, שאין רצונו להזכיר לטובה, וסניגור לא נברא מזה בתחלה ואף שע"י התשובה נברא סניגור, דהיינו התשובה היא מצוה בפני עצמה, אבל זו המצוה שנהפכה עבירה למצוה, אמרו מי מעיד, וע"ז אמר הקב"ה אם לרעה נעשי' עד ק"ו לטובה והקב"ה מעיד בבעלי תשו', ועכ"פ אם האדם ח"ו מתרשל בימים אלו, זהו עצמו עון פלילי, ובזה:
(טז) <b>נלע"ד</b> מה שאמר שם במסכת חגיגה אמר ריב"ז אוי לנו ששקל עלינו הכתוב קלות ונשבעים בשמי שהיא חמורות, וכתיב עושקי ש"ש כחמורות, שכאן כתיב מנאפים מכשפים שהוא חייבי לאוין, והדבר יפלא, וכי באמת אין הפרש בין קלות לחמורות, אמנם לדידי שקאי על מניעת התשובה ניחא, שבזה הקלות חמורות יותר מהחמורות כי על החמורות יכול עדין היצה"ר לפתותו, ולומר הלא אין התשובה לבדה מכפרת בלי יסורין, כנודע מארבעה חלוקי כפרה אבל על חז"ל שתשובה ויוה"כ מכפרות לחלוטין, ואין לו שום אמתלא, למה לא ישוב, וע"כ המניעה מהתשובה על הקלות הוא חמור מאד, ומעתה ממ"נ מי שיודע בעצמו שנכשל ח"ו בחמורות הוא ירבה בבכי לפי חומר הנושא, ומי שחטא בקלות פשיטא מחויב לשוב, וגם מתורץ שם קושית התוס' דאמרינן שם בחגיגה, אמר ר' חנינא בר פפא כל העושה דבר ומתחרט בו מוחלין לו מיד, שנא' ולא יראוני הא יראוני מוחלין לו, וכתבו התוס' בעושק ש"ש כתיב, דהוה ליה ל"ת, ופליגא דר' ישמעאל דאמר תשובה תולה ויוה"כ מכפר, ואיכא ברייתא אחרת דאמר על עשה ועל ל"ת תשובה מכפרת ע"ש בתוס', ולדידי ניחא בלא"ה, שהרי וקרבתי אליכם היינו דרשו ה' בהמצאו, קראוהו בהיותו קרוב וא"כ הרי יוה"כ נכון ומזומן עם התשובה לכפר:
(יז) וקרבתי אליכם למשפט והייתי עד ממהר, הנה כמה צריך הבן אדם להשגיח על הנהגת הבורא עמו אם בחסד ואם במשפט, ובין כך וכך צריך לפקח במעשיו, וכמו שארז"ל בכל מאדך בכל מדה ומדה שהוא מודד, וממ"נ אם הוא מן הנאנחים והנאנקים מסובלי יסורין, הן יסורים בגופו והן בממונו או מיתת בנים וכדומה, הלא אמרו רז"ל אם רואה אדם שיסורין באים עליו ימשמש במעשיו, ואמרי לה יפשפש במעשיו, והנה רז"ל אמרו פשפש ולא מצא יתלה בביטול תורה, אבל לדעתי באנשים כמותינו אין, לזה מציאות, ובלי פשפוש רק בראי' בעלמא יראה כמה עבירות בידו, וממש כל האברים מכף רגל ועד ראש אין בנו מתום בדבור ובמעשה ובמחשבה, וכל אחד ימצא נגעי עצמו וא"כ ראוי לשוב ולא לתלות במקרה, ואם הוא שלו ושקט והון ועושר בביתו, וכל אשר יעשה יצליח, זה ראוי לירא ביותר וטוב פעם שכועס הקב"ה על הצדיקים בעוה"ז, משחוק ששוחק עם הרשע והוא משלם לשונאיו על פניו להאבידו. וראוי לדאג על אבדן אחריתו בעוה"ב, וזהו וקרבתי אליכם כשאני מראה לכם קורבה ופנים שוחקות תדעו שזהו למשפט, להביא אתכם על זה במשפט:
(יח) והייתי עד ממהר, וקשה, כיון שמראה לו פנים שוחקות, וא"כ מאחר לו הפורענות, ולמה זה המהירות להעידו, אלא שודאי שרוצה לגזור דינו תיכף, כדי שלא תועיל צעקה אחר גז"ד, וא"כ יש לנו לדאוג שלא יונעל בפנינו דלת התשובה, וראוי לנו למהר לשוב, ובפרט על עבירות חמורות אף שצריך יסורים הרי אנן כבר יש לנו יסורים., ועד היכן תכלית היסורים אפי' הושיט ידו לכיס ליטול שלש ועלה בידו שתים, והרי אצלנו נתקיים וידל ישראל וננעלו שערי שכר, וא"כ אין אנו מחוסרי כפרה רק מצד התשובה ועד מתי נישן שינת האולת, עורו נא והתעוררו נא לכו ונשובה אל ה' כי מידו היתה זאת לנו, ולא עביד הקב"ה דינא בלא דינא, ונקבל כל היסורים באהבה למזבח כפרת עונותינו, ויסורים ממרקין עם התשובה, ולכן על כל עבירות יש בידינו לשוב רק דבר אחד שאי אפשר לשוב, והוא מי שבידו גזל צריך עכ"פ להוציא הגזילה מתחת ידו, ולמה נהיה גרועים מאנשי נינוה, אשר לא מזרע ישראל נאמר בהם וישובו מדרכם הרעה ומן החמס אשר בכפיהם, ולכן אחיי ורעיי לא תחליפו עולם עובר בעולם עומד, ומי יודע אם הממון יתקיים בידכם, ושמרו עצמיכם מגזל, ועד ששערי הרחמים פתוחים פתחי הרחמים והרצון, ובפרט שכבר התרה הקב"ה ע"י כמה יסורים וכמו בנים קטנים מתים, הלא כ"ז התראה לשוב, ומי האיש הירא מעבירות שבידו ילך וישוב, פן ימות כי דרכו של בעל הרחמים שאינו פוגע בנפשות תחלה, ומתרה בכמה התראות, אבל לסוף הנפש החוטאת תמות, ומי יודע באיזה מיתה. ויש למות תוצאות, ואולי לא יהיה לו פנאי לשוב אז, וכבר הזהירו רז"ל שוב יום א' לפני מיתתך והרי אין למות התמהמה, ובפרט מן שזוכה בימים האלה לעורר לבבו לשוב לאהבת השכינה שהיא עמנו בגלות, ועונות אבותינו החריבו מעון השכינה, ועונותינו האריכו קצו, וכל דור שלא נבנה בה"מ בימיו כאלו נחרב בימיו, והרי כל יומא זמנא הוא היום אם בקולי תשמעו, וא"כ בימי אבותינו בשעת החורבן נחרב רק ביום אחד בתשעה באב, ושוב לא היה בידם לבקש על בנינו כל כך מהר, כי נשבע הקב"ה והשביע אותנו אם תעירו וגו' אבל עתה כל יומא זימנא הוא והרי הוא בכל יום כאלו נחרב מחדש בו ביום, ואין חרבן בה"מ אצלנו אבילות ישנה, רק אבילות חדשה בכל יום ויום, וכן גלות השכינה הנופלת בכל יום בגלות עמוק יותר, לפי רוב עונותינו, וכן כתיב ובפשעיכם שולחה אמכם, מדוע באתי ואין איש באתי דייקא שכבר באתי בימי התשובה לקבל שבים, גם מדוע באתי שייך בכל יום בחצות לילה שהקב"ה בא לביתו לבקר בהיכלו וראוי לקום לראש אשמורות, וכן כתיב קומי רוני בלילה לראש אשמורות, והנה מאד ראוי לחזק המשמורות בכאן, ובעוה"ר הבעלי בתים אינם נמצאים במשמרתם:
(יט) ולכן אחיי ורעיי נקיים מצוה בזמנה, וחביבה מצוה בשעתה, לשוב אל ה' בכל לבנו, ואין התשובה יוצא מפינו רק מלב ונפש, לגמור בכל לבו וכל נפשו שלא לשוב לכסלה עוד, שזה תנאי הראשון בתשובה שלא יהיה טובל ושרץ בידו, ולהתחרט בחרטה גמורה על כל מעשינו הרעים, ולהתפלל לפני ה' שיקבל ברחמים וברצון את תשובתינו כעולה וכקרבן, ויבנה בה"מ במהרה בימינו, והתשובה תקרב גאולתנו ובא לציון גואל ב"ב אמן כי"ר:
<big>דרוש</big> <big>ד'</big> <big>תשרי</big> (א) לדוד ה' אורי וישעי, ה' מעוז חיי ממי אפחד, בקרוב כו', ובפסיקתא הובא בילקוט, ה' אורי בר"ה, וישעי ביוה"כ, והנה זה כמה שנים אמרתי, על דרך שאמרתי בדרוש יום ראשון דסליחות, היום הרת עולם הרת לשון הריון, שעלה במחשבה בתשרי, ולא נברא עד ניסן, וא"כ היום יעמיד במשפט וכו', דהיינו קושית הר"ן דלר' יהושע למה קבע הקב"ה תשרי ליום דין, והתירוץ ע"ז אם כעבדים עינינו תלויות עד יוה"כ, וכמו שתירץ הר"ן, שנקבע מועד המשפט סמוך לזמן כפרה, וזהו כונת המדרש, ה' אורי בר"ה, דהיינו דוגמת עיבור שנר דלוק על ראשו, ולמה יום הדין בו ביום, לזה אמר וישעי ביום הכיפורים, ועכשיו נ"ל, אם ה' אורי בר"ה, אז ודאי וישעי ביוה"כ, ממי אירא דהנה אדם אין צדיק בארץ שיוכל לזכות במשפט, ובפרט יתמי דיתמי כמונו, שכל השנה כלה מאתנו בשיהי ופיהי, בלי שום זריזות במצות, וכמה גופי עבירה שהכבידו נשתרגו על צוארנו, פגם כל האיברים, כל ראש לחלי חולי הנפש והמוח, והלב חורש מחשבות רעות, והרהורי עבירה הקשים מעבירה, ועינינו רמות ומסתכלות בעריות, , ואזנים כבדות מלשמוע, ופה דובר נבלה, וגם איסורי מאכלות, ומילוי הכרס בתאות הגשמיים, ושקרים ורכילות וכזבים, וידים עסקניות בכמה מיני עבירות, יד ליד איש ואשה זרה, גם בחור גם בתולה, והרי כלם נדות, ובכלל עריות הם, ורגלים ממהרים לרוץ לרעה, וכל האיברים מכף רגל ועד ראש אין בנו מתום, וזמן הוקבע לנו עשי"ת, ומה יספיקו עשרה ימים הללו, ואם באנו לעשות תשובת המשקל, לא יספיקו כל ימינו בהפסקות גדולות משבת לשבת, ועם כל זה רחמנא לבא בעי, ומיום שנתת אל לבך כתיב, והקב"ה מקבל את מחשבותינו, ומאמין שנקיים את כל אשר קבלנו עלינו, והנה מאן דיזיף ולא מפרע, איך הדר יזיף, וכאן שתכף אחר יוה"כ הרבה מאתנו בועטים, ומשליכים ופורקים עבותות התשובה, וחוזרים לסורם, איך בהגיע עוד ר"ה, איך יקבל הקב"ה הרהורי לבו:
וח"ו אבדה התקוה, והנה ר"ה נקרא חג שהחודש מתכסה, דהיינו שאין אור הלבנה מאיר, ולפי שישראל נמשלו ללבנה, וחשך משחור תוארנו, והודנו נהפך למשחית, ואמרתי שזה כונת רז"ל בפ' הישן, בשביל ד' דברים המאורות לוקין, ופי' רש"י ירח וכוכבים, על כותבי פלסתר, ועל מעידי עדות שקר, ועל מגדלי בהמה דקה בא"י, ועל קוצצי אלנות טובות, והנה ביום הדין הגדול ר"ה חיל ורעדה יאחזון, ובפרט מי שהרבה לפשוע, שהוא ירא מעבירות שבידו, וממש חרב חדה מונחת על צוארנו, וכפשע בינינו ובין המות, כי ספרי מתים פתוחים, וכל א' נותן לב לשוב בתשובה אבל הזמן קצר והמלאכה מרובה, ואינו מגיע לחלק אלף מזמן הצריך לתשובה בפועל, ורחמנא לבא בעי, ואם אחר יוה"כ זה חוזר וניעור למעשים ראשונים, והא תשובה בפועל לא עשה, ותשובה רצונית דהיינו במחשבה עקרה עזיבת החטא, וכמו שנאמר דרשו ה' בהמצאו כו', וא"ת מה נעשה בימים מועטים הללו, ואמר הכתוב יעזוב רשע דרכו, ואיש און מחשבותיו, אבל אם מתגלה בושתו שלא עזב דרכו, אם כן הוברר למפרע שלא עשה תשובה כלל, וא"כ אותן עונות ראשונות, שהועמדו בר"ה מן הצד, שזה פעולת התשובה החדשית, גם ה' העביר חטאתך, לא אמר גם ה' מחל חטאתך כי עדין לא נגמרה המחילה, עד יבורר אם מקיים מחשבתו ומעשה מוציא מיד מחשבה, ובטלה מחשבתו למפרע, וע"י עון החדשים ניתוספו הראשונים, וזהו כונת הפסוק, הוי אריאל אריאל, קרית חנה דוד, ספו שנה על שנה, חגים ינקופו, פירש"י ספו שנה על שנה תמיד עוונו דרכנו, ולכאורה בכל יום המה מוסיפים, ולמה אמר שנה על שנה, אלא בכל עשי"ת מהרהרים בתשובה, וכל השנה הקב"ה מצפה אולי עוד יקיים, ויסגף עצמו בפועל בתשובת המשקל, וכאשר כלתה שנתו, ולא עשה תשובת המשקל, ולא נשאר רק תשובה מחשבות, שהרהר בעשי"ת, וגם זה בטל למפרע, שהרי לית כאן עזיבת החטא, וממילא ניתוסף בבת אחת עבירות של כל השנה, שעברה עליהם ר"ה ויוה"כ כבר, ושאג הנביא הוי אריאל, שכבר הגיע ימים נוראים, אריה שאג מי לא יירא, אריאל קרית חנה דוד, ואם אין אתה עושה בשביל עצמך, שרואה בעוה"ז עולם הפוך, צדיק ורע לו רשע וטוב לו, עכ"פ ראוי להענות על לבנו קרית חנה דוד, שעכשיו ירושלים שממה, וכשהם חוזרים לעבירות ראשונות, כשמגיע עוד פעם ר"ה, ספו עונות שנה שעברה, שכבר כמעט היו סדורים למחול, על שנה עבירות של שנה זו, וע"י זה חגים ינקופו, פירש"י שהחגים יכרתו, ואני אומר שר"ה נקרא חג, כדכתיב בכסא ליום חגנו, ויוה"כ נקרא שבת שבתון, ובשנים שעברו הקב"ה צופה לרשע וחפץ בהצדקו, בעשי"ת שיחזור בתשובה, ואינו ממהר לכרתו בר"ה, אבל כיון שספו שנה, זו ניכר שתשובתו לאו כלום היא, וא שמיה בהאי חירגא דיומא, ואז החגים דהיינו בר"ה ינקופו שנכרתים:
(ב) והנה כל מעשיך בספר נכתבים, ובר"ה וכל עשי"ת שזה שב ומתודה, הקב"ה כותבו בספר בעלי תשובה, ואולי הוא בעצמו כותב, כי ביד כל אדם יחתום, ובסוף אחר יוה"כ שזה חוזר לדרכו הרע, א"כ ניכר שתשובתו זיוף, ואין לך כותב פלסתר יותר גרוע מזה, ועל זה המאורות לוקין, כי הלבנה מתכסה ובושה ממעשינו:
מעידי שקר, הנה הקורא ק"ש בלא תפילין נקרא מעיד שקר, והטעם שהוא אומר ה' אלהינו, וע"י התפילין ניכר ששם ה' נקרא עליו, אבל כשהוא בועט בתפילין, אין שם ה' נקרא עליו:
(ג) ומגדלי בהמה דקה בא"י, הנה ד' גליות גלינו, בבל מדי יון, וזה האחרון גלות הרביעי הכביד, כי כלם בשעה וזמן,. אבל זה כבר כלו כל הקיצין ועדין בן דוד לא בא, ופורקנא בידינו היום אם בקולי תשמעו, והדבר תלוי בתשובה, ולכן כל דור שלא נבנה בה"מ בימיו, כאלו נחרב בימיו, שאנחנו בעונותינו מאריכים חרבנו וארבע גליות ראה דניאל בדמות ד' חיות, וכתיב וארו חיוה רביעה דחילא ואימתנא ותקיפא יתירא, ושניה די פרזלא כו', וכן בחלומו של נבוכדנצר, ראה מלכות רביעית, כפרזלא די מרעע כל אלין תדיק ותריע, וחי' בכלל בהמה, וא"כ מלכות רביעית נקרא חי' דקה, שהיא אכלה ומדקה, והיינו אומה ישמעאלית שנתפשטה בכל גבולי א"י, שפחה כי תירש גבירתה, ואנחנו מאריכים קצה בעוה"ר גורמין לגדל זמן בהמה דקה זו בא"י:
(ד) ועל קוצצי אילנות טובות, הנה באדם הראשון נאמר ויניחהו בג"ע לעבדה כו', ודרשו רז"ל לעבדה במ"ע, משום שכל מצוה שאנחנו מקיימים, אנו נוטעים נטיעה לעלות פרי למעלה, והנה מי שרבו עונותיו נאמר בו ומשלם לשונאיו על פניו להאבידו בעוה"ב נמצא זה קוצץ באילנות טובות למעלה, להשתמש בהם תשמיש בזוי בעוה"ז, ואיך יתפלל זה על הגאולה שהוא יום שכלו שבת, כי מה יאכל בשבת כיון שכל מה שטרח אכל בע"ש:
(ה) ועל כל אלו המאורות לוקין, הירח מתכסה בר"ה, אי נמי השמש, ע"ד דאיתא במדרש שמשה רבינו כעס בשעת חורבן על השמש, ואמר ליט שימשא, אמאי לא חשיכת בשעתא דהעאל שנאה בהיכלא, והשמש השיבו, כי בעל כרחה יצאה, כי מחו לי' שיתין פולסין, ועד האידנא לא נפיק עד דמחו לי', נמצא בזמן שבה"מ קיים השמש האיר ברצונו, אבל עתה המאורות לוקין שאינו רוצה להאיר עד דמחו ליה:
(ו) ועתה אחיי ורעיי נחזי אנן, אם מה שהרהרנו בתשובה אשתקד, אם אחר יוה"כ לא היינו ככלב שב אל קיאו, ולכך האומר אחטא ואשוב אין מספיקין בידו, שהמחשבה שלו שוב אין מאמינין בו, ובמעשה ודאי שלא יספיקו כל ימיו:
ונחזור לראשונים, ה' אורי בר"ה, שלא הי' הירח מחשיך עבורו, וא"כ בודאי שהי' קיים במאמרו בתשובה, ואז אף שנכשל בכמה עבירות, יש לנו עשי"ת וישעי ביוה"כ:
<big>דרוש</big> <big>י'</big> <big>לזכור</big> <big>ברית</big> (א)
<b>אם</b> תעזבנו יום יומים אעזבך, בטור מביא משל למדינה שהיתה חייבת מס למלך ולא פרעה בא המלך בחיל וכו', עד בער"ה הגדולים מתענין, והקב"ה מוותר שליש, בימי תשובה הבינונים וכו' ומוותר שליש, ביוה"כ הכל מתענין, והקב"ה מוותר שליש, והקשה הבית יוסף א"כ ער"ה שקיל כיוה"כ, ונראה דשלש מיני תשובה הם, על ידי יסורים ותשובה מיראה ותשובה מאהבה, וצמיחת הפרי הטוב מהתשובה מצינו בגמרא שני מינים זדונות נעשו כשגגות, וזדונות נעשו כזכיות, ואני אומר שעל כרחך יש עוד מדרגה ממוצע בין השגגות ובין הזכיות, דהיינו שנמחה זכר הענין לגמרי, ולא יזכר ולא יפקד כלל, אבל אכתי לא נהפך לזכות עד הוספות מדרגות בתשובה, נמצא שיש שלש מיני כפרה, א' שנעשה שוגג, ב' שנמחה ונשכח לגמרי, ג' שיתהפך לזכות, וזה נגד שלש מדרגות בתשובה ע"י יסורים מאהבה ומיראה, ובער"ה חרב חדה כבר מונח על צוארו של אדם, כי למחר ספרי מתים פתוחים ואין פנאי כלל, ולכן השליש שמוותר היינו בזדונות נעשו שגגות, ובעי"ת הוא מיראה, כי אין הזמן בהול כי תלוי ועומד עד יוה"כ, ומ"מ החכם עיניו בראשו להיות זריז, פן ח"ו לא יהיה כח בידו לשוב, ומיראת יוה"כ עושה תשובה, והשליש שמוותר היינו שנמחה זכר העון לגמרי, יוה"כ אנחנו מכירים אהבת הקב"ה וחביבות ישראל, שהכהן נכנס לפני ולפנים כבן בית, ואז עושים תשובה מאהבה, והשליש שמוותר שזדונות נעשו זכיות, נמצא יום הכפורים הוא הגבוה שבמדרגות:
(ב) <b>עוד</b> נלע"ד לתרץ קושית הב"י, דבשלהי פרק קמא דקדושין אמרו, מחשבה רעה אין הקב"ה מצרפה למעשה, ואלא מה אני מקיים הנני מביא אל העם הזה פרי מחשבותם, מחשבה שעושה פרי הקב"ה מצרפה למעשה וכו', והנה הדבר יפלא אם על מחשבה שלא עשתה פרי כלל, א"כ אין כאן מעשה כלל, ואיך שייך למימר שאין הקב"ה מצרפה למעשה צירוף מאן דכר שמיה, וכך הוי ליה למימר מחשבה אין הקב"ה מחשבה למעשה, ונראה שמחסדו של הקב"ה שאינו מעניש על השוגג, וכן הוא מחסדו שאינו מעניש על הרהור עבירה לחוד, והנה ההרהור הוא מחשבה בלי מעשה, והשוגג הוא להיפך מעשה בלא מחשבה והקב"ה מוותר ואינו מעניש כי אם על המזיד שאז הם שניהם יחדיו להרע מעשה ומחשבה, ומעתה אם אחד היה מהרהר לעשות עבירה ולא עשאה ושוב אח"כ נזדמן לו במקרה שעשה עבירה זו בשוגג בלא דעת, והנה אצל זה ישנם שניהם מחשבה ומעשה אלא שלא היו בפרק אחד וגם זה מחסדו של הקב"ה כיון שמחשבה זו לא עשתה פרי שהרי המעשה שעשה אח"כ לא בא ע"י מחשבה זו אין הקב"ה מצרפה למעשה ההוא:
(ג) <b>וכשהקב"ה</b> בא למחול עונות עמו והקטגור עומד ומקטרג השופט כל הארץ לא יעשה משפט ודין ברשעים אז הקב"ה מעביר לאחדים ומתחלה התר חרצובות רשע להתיר האגודה ומפריד המחשבה מהמעשה להיות כ"א בפני עצמו וזה קולא גדולה כנ"ל ושוב מעביר המחשבה לגמרי ונשאר שוגג ושוב נהפך לזכות ואלו השלשה שלישים שמכפר בשלשה זמנים ער"ה וימי תשובה ויוה"כ בער"ה נעשה הפירוד בין המחשבה והמעשה וזה עקר ויסוד לכל לכל הכפרות אח"כ וביוה"כ נהפך לזכות נמצא אין ערוך לער"ה עם יוה"כ ועם כל זה שורש ההתחלה צריך שתהיה מהיום. ואמנם נקל להפריד חבל שאינו עבות רק משתים, אבל העבות משלשה ויותר עד אין מספר עבותו חזק וקשה להפריד, ונעשה קשר בוגדים קשר אמיץ וע"ז נאמר הוי מושכי העון בחבלי שוא אבל אח"כ בעבותות העגנה כמו אנחנו אלה אשר עונותינו נשתרגו על צוארינו עבות כגדיל והפירוד קשה וצריך תשובה שלימה היום הזה ואם לא עכשיו אימתי אבל המקשה לבו בתחלת הכפרה שוב אין לו כפרה וזה אם תעזבנו יום שהוא ער"ה יום אחד בשנה יומים אעזבך אמר הקב"ה שבשני ימי ר"ה יעזבהו. או יומים יום הדין של ר"ה ויוה"כ ולכן אחיי לכו ונשובה כו' ויחיינו מיומים וביום השלישי יקימנו וגו':
<big>דרוש</big> <big>י"א</big> <big>לזכור</big> <big>ברית</big> (א) בטור א"ח סי' תקפ"א הנ"ל שהבאתי בדרוש הקודם בער"ה נוהגין באשכנז להתענות כלם וסמך לזה ממדרש תנחומא ולקחתם לכם ביום הראשון וכי ראשון וכו' אלא ראשון לחשבון עונות. משל למדינה שחייבת מס למלך ולא נתנו לו, בא אלי' בחיל גדול לגבותו כשנתקרב אליה ביוד פרסאות יצאו גדולי המדינה לקראתו ואמרו לו אין לנו מה ליתן לך, הניח להם שליש, כיון שנתקרב יותר יצאו הבינונים לקראתו והניח להם שליש, כשנתקרב יותר יצאו כל בני העיר לקראתו והניח להם הכל, כך המלך זה הקב"ה בני המדינה אלו ישראל שעושים עונות כל השנה וער"ה הגדולים מתענים ומוותר להם שליש עונותיהם. בעי"ת הבינונים מתענים ומוותר להם ב' שלישים. ביוה"כ הכל מתענים ומוותר להם הכל כו'. ודקדקו האחרונים א"כ ער"ה יפה כוחו כמו יוה"כ. ונראה שלש עולמים יש העוה"ז הוא הארץ וכל השוכנים עליה ולמעלה מזה עולם הגלגלים ולמעלה מזה עולם המלאכים וכלם לא נבראו אלא בשביל צדיקים בראשית בשביל צדיקים שנקראו ראשית ברא אלקים את השמים ואת הארץ שכולל כל שלש הנזכרים כי השמים כולל שמים שהוא עולם הגלגלים, ושמי השמים שהוא עולם המלאכים וקיום העולמות הוא ע"י התורה והמצות אפי' עולם המלאכים וכן להיפך ח"ו פוגמים בכל העולמות אפי' בעולם המלאכים כשישראל אינם עושים רצונו של מקום מתישים כח פמליא של מעלה ולפי גודל החטא כך הוא פוגם במקום יותר גבוה. והנה יש לדקדק שאמר בעי"ת הבינונים מתענים ומכפר ב' שלישים, ביוה"כ הכל מתענין כו' ומכפר הכל וקשה וכי יוה"כ אינו בכלל עשי"ת, והלא עשי"ת הם עם יוה"כ, ואולי הכונה כי האוכל בתשיעי כאלו מתענה תשיעי ועשירי, נמצא שיום ע' נחשב לשני ימים, אבל הנלע"ד שיום הכיפורים סוף היום מכפר כדמוכח בשלהי יומא, ונראה לתת טעם על שתקנו תפלה יתירה ביוה"כ שהוא תפלת נעילה:
(ב) והנה ארז"ל גדולה תשובה שמגעת עד כסא כבוד וכתיב השמים כסאי ומגעת עד השמים והוא מהלך ת"ק שנים, והנה מי שלא פגם רק בעוה"ז התחתון, נמצא שאין הפגם שלו מגיע רק עד השמים, ולזה די יום א' בתשובה דהרי כתיב יום לשנה תשאו את עונותיכם, וכתיב כמספר הימים אשר תרתם, ודרשו חז"ל בחגיגה דף ה' ע"ב, וכי ארבעים שנה חטאו והלא ארבעים יום חטאו, אלא כל העובר עבירה יום א' בשנה כאלו עבר כל השנה
(ג
) והנה מדה טובה מרובה, ודרז"ל כל העוסק בתורה יום א' בשנה מעלה עליו הכתוב כאלו עסק כל השנה, ואני אומר הלא מדה טובה מרובה חמש מאות על מדת פורעניות, וא"כ עולה החשבון של יום א' ת"ק שנים בתשובה, ומהארץ עד לרקיע הוא ת"ק שנים, נמצא בעוסק יום א' בתשובה מגיע התשובה ת"ק שנים שהוא עד השמים וכתיב השמים כסאי נמצא שיום אחד בתשובה מגיע עד הכסא, ומי שלא פגם רק בעבירות קלות מתקן ביום א', כך אלו הגדולים מסתמא לא פגמו רק בעוה"ז התחתון, ואלו יוצאים לקראת המלך בער"ה ומוותר שליש דהיינו א' משלש עולמות הנ"ל שהוא עולם התחתון ולפי קטנות הפגם נקל לכפר:
(ד) והנה בחגיגה דף י"ג ע"א בתוס' בד"ה ורגלי החיות כתבו שיש ע"ו פעמים ת"ק שנה עד רגלי החיות שהוא ז' רקיעים וח' אוירים נמצא שקודם שמגיעות לרגלי החיות שהם נושאי הכסא כבוד ושם עולם העליון יש ט"ו פעמים ת"ק ובעי"ת הבינונים מתענין, והם הפוגמים גם בעולם הגלגלים והקב"ה מכפר ב' שלישים שהם שני עולמות משלש הנ"ל והחשבון עולם א' שהוא פעם א' מט"ו הנ"ל כבר נתקן בער"ה יוד ימי תשובה עד ארבע תפלות של יוה"כ הוא י"ד ונתקן ט"ו פעמים ת"ק, וביוה"כ הכל מתענין ובסוף יום שהוא תפלת נעילה ואז הכל מתענין ונתקן אז גם רגלי החיות עולם העליון שנפגם ע"י עבירות חמורות כריתות ומיתות ב"ד, והקב"ה מכפר הכל נמצא יש עילוי ליוה"כ שמכפר על החמורות שפגמו בעולם העליון:
(ה) והנה אנחנו כלנו כצאן תעינו, ופגמנו בכל שלש עולמות, ועתה אנו עומדים על פתח השער הראשון בתשובה וכל ימי חודש אלול לא קבלנו מוסר ולא נחרדנו לקול השופר, ועתה הגיע יום אחרון בשנה נשוב יום א' בשנה, והנה הכסא חסר א' שהוא הכסא הראשון השמים כסאי ועד שם יש יכולת ביום א' לתקן אם נשוב בכל לב, אבל כתיב כי יד על כס יה, כי פגמנו בשם הוי' ואין השם שלם, והנה וה' גימט' י"א צריכין אנו לתקן י"א יום שהוא היום הזה עם עשי"ת, והפגם עצום מאוד כי חללנו שמו הגדול וצריכין אנו לשוב בכל לב, כולי האי ואולי תקובל ברחמים וברצון תשובתינו ותפלתינו והשם יקרא ככתיבתו במהרה בימינו אמן:
<big>דרוש</big> <big>י"ב</big> <big>ליום</big> <big>א'</big> <big>של</big> <big>סליחות</big> (א) אשרי העם יודעי תרועה כו'. הנה במס' ר"ה דף ע"ז ע"א נחלקו תנאים בזמן דינו של אדם ולר' יוסי ור' נתן אדם נידון בכל יום. וא"כ לדידהו מה זה הרעש הגדול בר"ה ותקיעת שופר על מה הוא בא. ולמה תוקעין ומריעין ואמירת מלכיות זכרונות שופרות למה. ואומר אני שעל היות יוה"כ יום מחילה וסליחה וכפרה וגמר דינו של אדם. על זה לא נחלק שום תנא. וא"כ נקבעו עשי"ת קודם ליוה"כ לכ"ע. וא"כ א' בתשרי אף שאדם נידון בכל יום מ"מ עכשיו מתחילין ימי הרצון. שהקב"ה נמצא אף ליחיד. וזה קול רעש הגדול הזה אלא דלפי זה אין לאחד בתשרי שום עילוי על כל ימים שבין ר"ה ליוה"כ. וכלם שוים בדבר זה. ולמה נבחר יום זה ליום תרועה. והיה לנו להריע בכל עשרה ימים הללו. ומה יום מיומים. ואומר אני שעיקר הדבר שנבחרו י' ימי תשובה לימי רצון. ואם בשביל שהם סמוכים ליוה"כ ומדוע דוקא עשרה ולא תשע ולא אחד עשר ונראה דיום ראשון גורם שבו יצא אדם בדימוס. והקב"ה אמר אתה סימן לבניך. ושוב יוה"כ היה יום רצון בימי משה רבינו. והימים שבנתים המה מחמת שיש קדושה לפניהם ולאחריהם. ולפי שבר"ה הוא תחלת הזמן גרמא לרחמים הללו. לכן אנו עושים בו כל המעשים הללו. וכ"ז לר"א דסובר בתשרי נברא העולם. אבל לר"י דסובר בניסן נברא העולם. א"כ אין לומר טעם זה. וצ"ל דר"ה הוא יום הדין הגמור. נבחר מכל ימי השנה. והתוס' בפ' ראוהו ב"ד דף כ"ז ע"א כתבו. דהקליר יסד כתרווייהו כר"א וכר"י משום דאו"א דברי אלהים חיים. ואיכא למימר דבתשרי עלה במחשבה ולא נברא עד ניסן:
(ב) <b>ובזה</b> נלע"ד כוונת הפייטן. היום הרת עולם. היום יעמיד במשפט וכו'. הנה מחשבות נדמו להריון כמו שכתב הרד"ק בתהלים ז' בפסוק הרה עמל. ואמר הפייטן היום הרת עולם. דהיינו שעלה במחשבה. ולא היה בריאת האדם רק בניסן. ואם כן למה זה התקיעת שופר. וכל התעוררות מלכיות זכרונות שופרות. ואי משום שהוא מימי תשובה. מה יום זה משאר הימים של עשי"ת. אלא ודאי היום יעמיד במשפט היום יום הדין לכל יצורי עולמים. והנה המהרש"א בח"א הביא בשם הר"מ דבשלמא לר"א ניחא שהוקבע תשרי לדין שהוא זכרון ליום ראשון שבו נידון אדם הראשון. אבל לר"י שבניסן נברא העולם למה הוקבע תשרי. ותירץ הר"ן שזה מרחמי השם לקבוע יום הדין סמוך ליוה"כ. יום מחילה יום הוקבע לרחמים. כדי שמי שנתחייב בדין בר"ה. יש לפניו יוה"כ לחסות בצל כנפי רחמים. כי ביום הזה יכפר עליכם. והקשה המהרש"א דא"כ למה הוקבע א' בתשרי הוה לקבוע יותר סמוך ליוה"כ מה דאפשר. ואני אומר דגם ר"א ור"י מודו לדברי התוס' ששני הסברות אמיתיות. ושעולם עלה במחשבה ולא נברא עד חצי שנה אח"כ. אלא שבזה נחלקו ר"א סובר שמחשבה היה בניסן והבריאה היתה בתשרי. ור"י סובר להיפך. וזה לענ"ד כוונת רש"י במס' ר"ה דף יוד ע"ב. תניא ר"א בתשרי נברא העולם. פרש"י מקרא יליף לה לקמן. ולכאורה מה בעי רש"י בזה ולדידי ניחא דכיון דבין למר ובין למר גם תשרי גם ניסן היה הבריאה חד למחשבה וחד למעשה. א"כ נחלקו ואכתי לא ידעינן מחלוקתן כיון שעיקר מחלקותן אימת היה המחשבה ואימת המעשה אכתי לא ידעינן מחלוקתן עצמו. אם מה שכל א' אומר נברא העולם כוונתו על מחשבת הבריאה או על המעשה. ולכך פרש"י דר"א בעצמו יליף לה מקרא. ומהנך קראי חזינן דבמעשה הבריאה איירי והנה העולם עלה במחשבה לברוא במדת הדין אלא שאח"כ במעשה שיתף רחמים בדין וא"כ לכ"ע בא' בתשרי בתחלת בריאת העולם היה יום דין. אלא לר"א היה במעשה דינו של אדם הראשון. ולר"י אז היה המחשבה של הבריאה. והמחשבה במה"ד, וא"כ לכאורה אין מקום לקושית הר"ן. שהקשה לר"י מה שייכות יש לא' בתשרי לקבוע בו יום דין. והרי התירוץ מבואר שיום זה היה תחלת הדין במחשבה. וצריך לומר דעיקר קושית הר"ן למה קבע הקב"ה יום המחשבה. יותר היה ראוי לקבוע יום המעשה א' בניסן שבו היה הדין בפועל שבו נידן אדם הראשון, וע"ז שפיר משני הר"ן שרצה הקב"ה לקבוע יום הדין סמוך ליוה"כ וא"כ קושית המהרש"א שהקשה אם בשביל סמוך ליוה"כ למה דוקא בא' בתשרי אין כאן קושיא כלל שעכ"פ לא סגי מלקבוע או בא' בתשרי או בא' בניסן ולא בשאר יומי כלל:
(ג) היום הרת עולם היום יעמיד במשפט כו', הנה הפייטן אמר דרך תימה היום הרת עולם וכבר כתבתי שהרת רומז על הריון שהוא המחשבה, והרי העולם עלה במחשבה להבראות במדת הדין הגמור בלי שיתוף רחמים, בראשית ברא אלקים ובאמת ראה הקב"ה שאינו מתקיים בלי שיתוף רחמים, ולכן במעשה הבריאה נאמר ביום עשות ה' אלקים שיתן ה' רחמיו בדין, ועכ"פ היום הזה שהוא הרת דהיינו בו עלתה המחשבה א"כ עדין אין כאן שיתוף רחמים, ובאמת ר"ה הוא יום דין גמור ולכן קמתמה היום יעמיד במשפט אתמהה מי יכול לקום ולעמוד בדין, כאשר באמת מלאכים יחפזון, ולכן אמר הפייטן כל יצורי עולמים ולא אמר כל יצורי עולם אלא אפי' עולם המלאכים ושאר עולמים כלם ירגזון ואימת הדין עליהם, ומה נאמר ומה נדבר ומה נצטדק אנחנו אזובי קיר המלוכלכים בפשעים איו מספר ואין תורה ואין מצות דמגנו עלינו והנה הזמן קצר והמלאכה מרובה ויהושע אמר עברו בקרב המחנה וצוו את העם הכינו לכם צדה כי בעוד שלשת ימים אתם עוברים את הירדן הזה לבוא לרשת וגו':
(ד) וכן אני מכריז הכינו לכם צדה, תשובה ומע"ט כי בעוד שלשת ימים אתם עוברין כבני מרון וכלנו נסקרים בסקירה אחת לפני היוצר יחד לבנו המבין כל סתרי מעשינו כמו שנא' אם יסתר איש במסתרים ואני לא אראנו נאום ה', והתנא אמר הסתכל בשלשה דברים ואין אתה בא לידי עבירה דע למעלה ממך עין רואה ואוזן שומעת וכל מעשיך בספר נכתבים והנה קרוב יום ה' אשר הספר הזה נפתח ומאליו יקרא:
(ה) היום הרת עולם, כמה יש לנו לירא מפחד ה' ומהדר גאונו ביום הדין הזה שהחושך יכסה ארץ והאור נכסה שהוא רמז להתנהגות במדת הדין בלי מיזוג החסדים שהוא רומז לאור בוקר ותגבורת הדינים רמוז במלת הרת עולם מבלי שנביט לדברי המקובלים כי אין לנו עסק בנסתרות, והנגלות לנו, והנה בראשית ברא אלקים כפי' רש"י ממדרשי רז"ל שעלה במחשבה להבראות במדה"ד אשר לזה רומז שם אלקים, הנה שם אלקים אותיותיו חמש וריבועו ר' ומילוי שלו ש', ועם חשבון פשוטו שהוא פ"ו ועם י"ג אותיות שמלואו ועם הכולל ת', וזה רמוז הרת המורה על תוקף הדין:
(ו) אמנם התקנה לזה הוא השופר, והקב"ה עומד מכסא דין ויושב על כסא רחמים להתנהג בחסידות במדת החסד והנה עצם מדת הרחמים הוא בתורה שבכתב והתורה מגינה ומצלי ולכן כתיב את ה' אלקיך תירא ואת לרבות ת"ח כי תירא מהתורה חושבנא דדין כחושבנא דדין ואם אין תורה אז תירא ח"ו ולכן תרועה הוא התיקון של הרת כי תרועה הם אותיות הרת ועוד ע"ו מזה כ"ב אותיות התורה ונ"ד סדרות שהם ע"ו וכן חסד עם ג' אותיות והכולל הוא ע"ו אבל המבזה לומדי תורה ואין התורה נחשב אצלו למאומה ואינו מוקיר רבנן לקיים את ה' אלקיך תירא, נשאר משפטו בר"ה בלי תיקון החסד וממילא שולטין בו כל מדות הדין בלי חסד ובלי רחמים והעולם סוברים שזה מסירת דין לשמים ובאמת אין כאן רק הודעה ממה שנעשה למעלה וח"ו למסור דין על הכלל לא עלה על לבי ולא הוצאתי דבר כזה או כיוצא בזה מפי על הכלל ומה שנוגע לכלל מחויב כל אחד ובפרט גדולי הדור למסור עצמם להיות כפרתם ודוד המלך אמר תהי נא ידך בי, ור' ישמעאל אמר ישראל אני כפרתן אבל גם אנשים פרטים ח"ו למסור דין ולא אמרתי ירא ה' וישפוט סתם, אלא אמרתי ביום פלוני העתיד לבוא ירא ה' וישפוט על כבוד תורתו, הרחבתי זמן שבין כך יוכלו להתחרט ומהפכין מדת הדין עצמו לרחמים ואני מתפלל כעת על כולנו שהקב"ה יתן בלבנו שנשוב בימים מועטים הללו תשובה שלימה בכל לבנו מאהבה עזה עד שנזכה ביום הדין הסמוך לצאת זכאים וצדיקים במשפט עד שלא נצטרך לרחמים, ובזה מה שחושבים קצת עלי שקללתי הקללה הזו שהמה חושבים תתהפך לברכה ונאמנים פצעי אוהב:
(ז) ונחזור לראשונים, כי ר"ה הוא יומא דדינא קשה מאד, על שאי אפשר לעמוד בו בלי תיקון השופר, והשופר חכמה ואינה מלאכה, ומלבד דברים נסתרים שאין לנו עסק בהם, אבל מה שאמרו במדרש שע"י השופר הקב"ה עומד מכסא דין ויושב על כסא רחמים, וא"כ השופר בא לעורר החסד בשרשו העליון, וחסד עם הכולל גימט' חכמה, והיינו ע"י התשובה כי אין אדם חוטא אלא א"כ נכנס בו רוח שטות, וכששב צריך להיות הפוכו, והיפוך השטות הוא החכמה ואינו מלאכה כטעות העולם שסוברים שעיקר התשובה מה שמתענים והולכים למקוה, ובזה יוצאים ידי חובתם, והם אינם יודעים שאין המעשה עיקר רק טפל, ואחר כונת הלב הן הן הדברים, והתוקע מתעסק לא יצא ידי חובתו, ומתעסק היינו מצות אנשים מלומדה, אבותיו היו מתענין בקצת ימים הללו, והיו עומדים באשמורת, וגם הוא עושה כן אבל אינו משים אל לבו עיקר עונותיו, אשר כל השנה עבר עליו כמתנמנם, דהיינו נים ולא נים תיר ולא תיר, והיינו נים למעשה המצות, הכל כמתוך השינה בעצלות גדול בלי שום כונה, כל תפילתינו ומעשינו במצות שדופות קדים, פגרים מתים והרוח אין בהם, דהיינו כונת הדבר שניתן פנימית נשמה בהמצוה זה אין בנו, ונא נים לעבירות, כל העבירות בעוה"ר אנחנו עושים בגוף ונשמה בכל לב וחשק נפלא, הבוער כתנור תיר ולא תיר להיפך תיר להעבירות ולא תיר למצות:
(ה) והנה דוד המלך ע"ה אמר עון עקבי יסובני, לא נתירא אלא מעבירות שאדם דש בעקביו, לפי שהיה נזהר מאוד מהחמורות ועל אלו אמר למה אירא בימי רע, והנה ק"ו מה אם עבירות הללו שאינם חמורות, וגם בעשייתן לא עשאן בהתלהבות בתאות לב, כי אם ממש בלי כונת הלב, כדבר הנידוש בעקב כל כך נתירא, ומה נעשה אנחנו פקודה כי יפקוד זדונינו בכמה חמורות שבחמורות, והכל בהתגברות היצר, ואין אנחנו צריכין לחפש, כי נגד פנינו רשעינו יענה בגזל ועריות ושבועת שוא, ולשון הרע ושנאה וקנאה וליצנות ושחוק ועונש מדות ומשקולות והשגת גבול, וכעס וגאוה ועינים רמות, בהסתכלות בנשים ומקשה עצמו לדעת ומנאפים ביד, מכל אלה לא הוטהרנו, ואיך לא נירא מיום הקדוש הגדול והנורא:
(ט) <b>ושמא</b> ייקל אדם לעצמו לומר בטוחים אנחנו שנצא בדימוס, כבר כתב הע"ז שע"י שאנו מתיראין מיום הדין אנו זוכים שנצא בדימוס, ובזה נלע"ד מה שארז"ל במס' ר"ה למה תוקעין בר"ה, למה תוקעין רחמנא אמר תקעו, אלא למה מריעין, מריעין רחמנא אמר זכרון תרועה, אלא למה תוקעין ומריעין כשהן יושבים, ותוקעין ומריעין כשהן עומדים, כדי לערבב השטן, ויש לדקדק וכי התרצן עלה בדעתו שהמקשן לא ידע כלל שמ"ע לתקוע בר"ה, עד שהשיב לו רחמנא אמר תקעו, ועוד מה זה רחמנא אמר, והוה ליה למימר התורה אמרה תקעו, ועוד באמרו למה מריעין, השיב לו ג"כ כבראשונה רחמנא אמר וכו', ודבר זה קשה להולמו, שהרי באמת תקיעה לא מצינו בתורה לא בר"ה ולא ביובל רק תרועה, אלא דדרשינן פשוטה לפניה ופשוטה לאחריה, וא"כ כיון שאמר לו רחמנא אמר תקעו, כבר אמר נו שהתרועה הוא מצות עשה, דאי לא התרועה שגורמת תקיעה לפניה ולאחריה, איך מצינו כלל שאמר רחמנא תקעו, וא"כ למה הוצרך שוב לומר רחמנא אמר זכרון תרועה, ועוד למה הביא קרא דזכרון תרועה, יותר היה לו להביא קרא דיום תרועה כי זכרון אדרבה משמע שדי לנו בזכרון פסוקי תרועה עד שבאמת רצו רז"ל בריש פ' ד' לאוקמי שחל בשבת, ואם לבסוף נדחה מימרא זו, מ"מ עכ"פ יותר מקרא מבואר לחיוב התרועה הוא יום תרועה:
(י) <b>ויבואר</b> ע"ד שדברנו שבתרועה מרומז כל תגבורות הדינין, בשלש אותיות הרת, , וגם מיתוק החסדים בשתי אותיות ע"ו, והנה לכאורה יפלא, אם השופר מעורר שורש הרחמים והחסדים, לא היה לנו לרמוז רק החסד, ולא אותיות המורים על הדין, אלא שחלילה לנו לשכוח אימת הדין, ודוד המלך אחרי כל תשובת המשקל שעשה, וגודל היסורין שקבל על עצמו, ותעניות וסיגופים ודמעות, אמר כי פשעי אני אדע, וחטאתי נגדי תמיד, ועל ידי זה זוכה לעורר הרחמים, וכדברי הט"ז, וזה כונת הגמ' למה תוקעין בר"ה, בר"ה דייקא שבו תגבורת הדינין, ובו הרת עולם שבו עלה במחשבה במדת הדין, בלי שום רחמים ואי' איפה לקול שופר ביום זה תרתי דסתרי אהדדי, ולזה משני רחמנא אמר תקעו שזה מצד רחמיו המרובים שרצה לזכותינו, שעל ידינו יתעוררו הרחמים, ועל זה מקשה למה מריעין, אם זה רצונו לעורר רחמים אם כן למה יזכרו ראשונים מדת הדין, וא"כ למה מריעין רוצה לומר שם תרועה ששלש אותיות הרת שבו מורים על תגבורת שרשי הדין והרי כבר נמתקו, ולזה משני רחמנא אמר זכרון תרועה, זכרון דייקא שיהיה לנו אימת הדין למזכרת ולזכרון, ואשרי אדם מפחד תמיד, וע"י זה הקב"ה מרחם עלינו, ומעורר חסדיו ורחמיו המרובים, ותמיד יש לירא שמא יגרום החטא:
<b>ובזה</b> נלע"ד פי' הגמ' במס' ר"ה ובערכין אמר ר' אבוהו, אמרו מלאכי השרת לפני הקב"ה, רבש"ע מפני מה אין ישראל אומרים שירה לפניך בר"ה וביוה"כ, אמר להם אפשר מלך יושב על כסא דין, וספרי חיים וספרי מתים פתוחים לפניו, וישראל אומרים שירה, ולכאורה יש לדקדק, אמרו אפשר מלך יושב, והלא ודאי הוא יושב על כסא דין, וכך הוה להגמ' לומר אמר להם מלך יושב כו':
(יא) ואומר אני, שהמלאכים בראותם גודל חסד ה', אשר מעולם על יראיו, גם בעצם ימי הדין המעותד לדין עמים, הקב"ה בשביל אהבת ישראל מניח כסא הדין ויושב על כסא רחמים, ומוצא לאור משפטנו בדימוס, הם שואלים למה אין ישראל אומרים שירה, ואף ששירה אי אפשר לומר בלב עצב, כי אם בגילה ורנה וקול שמחה, הלא עתה ראוי שיגילו וישמחו, בישועה הגדולה הזאת, ישועת הנפש, וכבר נסתלק פחד ומורא, והקב"ה משיב, זה מדתן של ישראל קדושי עליון, שתמיד מוראי עליהם והמה תמיד מתיראים, פן ח"ו יגרום החטא ויזכרו גם ראשונים, ותמיד כל יום הדין הם אינם מאמינים בעצמם, ואולי ישוב לשבת על כסא המשפט, וזהו אפשר מלך יושב על כסא דין, לא שיושב באמת על כסא דין שכבר ישב על כסא רחמים, מ"מ עדין אפשרות הוא לישב על כסא דין ולפתוח ספרי חיים וספרי מתים, ואיך יערב לבבנו לומר שירה, ומעתה יקחו מוסר אותן הממלאים כריסם בר"ה, ואוכלים למעדנים וסוברים כיון שכבר יצאו מבה"כ אין מורא היום עליהם, והנה מלי כריסא זינא בישי, ויצר סמוך למצוא מקום להחטיא האדם בעצם היום הקדוש, ולכן צריך להיות כל היום מלא פחד ה' והדר גאונו:
(יב) <b>ונחזור</b> לסוף דברי הגמר', אלא למה תוקעין ומריעין כשהן יושבין וכו' הנה בריש פ' שבועת העדות אמר ר' יהודא שמעתי שאם רצה הדיין להושיב את שניהן רשאי, ומסיק שם מחלוקת בתחלת דין, אבל בשעת גמר דין ד"ה דיינין בישיבה ובע"ד בעמידה, הרי שבתחלת דין דהיינו בשעת מו"מ הבע"ד בישיבה, ובשעת גמ"ד בעמידה, ומעתה הכונה למה תוקעין ומריעין כשהן יושבים, ותוקעין כו' בשלמא כשהן יושבים שפיר תוקעין ומריעין דהיינו תרועה שיש בו זכרון הדין והרחמים שעדיין לא נגמר דין, ומי יודע אם לחסד אם למשפט, אבל למה מריעין כשהן עומדים, דהיינו גמר שכבר יצאנו בדימוס, ולמה יזכר לנו כל שרשי הדינין וקאמר כדי לערבב השטן, כי השטן עומד ומצפה למצוא מקום להחטיא, וכמו שכתב הח"ה שהשטן שונא יותר מכל שונאים כי לכל שונא יש קץ ממ"נ אם השונא מתגבר עלי פעם ושתים עד שנפלתי לארץ, שוב הוא מניח כי סובר כבר שלמתי רצוני ואם אני מתגבר עליו פעם ושתים שוב הוא מתיאש מלהלחם, אבל השטן אינו כן אם נתגבר על האדם והחטיאו בכמה עבירות, אעפ"כ הוא יושב במארב לתפסו עוד בכל מה שיוכל, וכמו כן אף שאדם מתגבר עליו כמה פעמים הוא אינו מתיאש ואל תאמין בעצמך עד יום מורך ולכן אף אם יצאנו בדימוס, אעפ"כ השטן מצפה להחטיא בעצם היום הקדוש, וכמו שאמרו רז"ל האידנא יומא דכיפורי ואבעול כמה בתולתא וכו', ולכן צריכין אנו להיות מורא היום עלינו לערבב השטן:
(יג) <b>והנה</b> כאשר נדייק בדברי רז"ל בתשובת הקב"ה למלאכי השרת אפשר מלך יושב וכו', וישראל אומרים שירה, והנה השיב להם תשובה בלשון נסתר, לא כמדבר בעדו, והכי הוי להגמרא לומר בתשובת הקב"ה אפשר אני יושב על כסא דין וספרי כו' פתוחים לפני:
(יד) <b>אמנם</b> לדברינו יתכן, ששאלת המלאכים היה באשר כבר נסתלק מכסא דין ואלינו יפן ברחמיו, והנה כשהקב"ה יושב על כסא דין נקרא מלך, המלך הקדוש והמלך המשפט, כי מלך במשפט יעמיד ארץ, ואנחנו נקראים עבדיו, אבל כשיושב על כסא רחמים, נקרא אב ואנחנו בנים, ולכן אין הקב"ה רוצה לכנות אז המשפט לעצמו כי ברחמיו המרובים אי אפשר לישב על כסא דין, ולכן אמר כמסתתר שעכ"פ אפשר להיות במדרגת מלך יושב על כסא דין:
<b>והנה</b> כשהקב"ה יושב על כסא רחמים, והוא לנו לאב ואנחנו בניו כלום יש אב המחייב את בנו ואנחנו בטוחים לזכות, אבל אם חס ושלום נשאר כמלך יושב על כסא דין מי יוכל להצטדק, ודי אם ע"י תשובה נהיה כבינונים, להיות תלויים עד יוה"כ, וזהו כונת היום הרת עולם, כל מדרגות שרשי הדינין, היום יעמיד במשפט אתמהה, אך אם כבנים שנתעוררנו בתשובה מאהבה, וזהו כונת השופר כי השופר בו יחיה הקב"ה המתים לעתיד, שיתקע בשופר גדול, וכן השופר בר"ה לפי מה שכתב הרמב"ם שרמז יש בו עורו ישנים כו' מתרדמתכם, וע"י התשובה הוא תחת המתים, כי הרשע בחייו נקרא מת, ובשובו נאמר שובו וחיו, והיינו אם עושה תשובה מאהבה, וזדונות שהם העבירות בעצמם שהמה מצד המיתה, הוא היצה"ר הוא המלאך המות, נעשים זכיות דבוק בחי עולמים, ואז הקב"ה מתמלא רחמים כאב ל בניו, אבל אם כעבדים תשובה מיראה לא מאהבה, ואין כאן מדרגת בנים, ונשאר הקב"ה בבחינת מלך, וממילא במשפט יעמיד ואז ח"ו אין תקנה בר"ה, ואנו מבקשים להרחיב זמן, עינינו לך תלויות עד יוה"כ:
(טו) <b>ועתה</b> אחיי ורעיי, ניתנה לב לשוב אל ה', כולי האי ואולי, שלשה לבכי שלשה ימים הבאים עוד עד ר"ה, דמוע תדמע עינינו, וממ"נ אם אנחנו עושים תשובה מאהבה, ואנו בנים למקום, איך בן יכול לסבול חילול כבוד אביו, כאשר אנחנו רואים חילול שמו הגדול בגלות הזה, ואי' כבוד האב הנכבד, ואם הבן גולה מעל שולחן אביו זמן ארוך כזה, אלף תרצ"ח שנים, והכתוב צוח אם אב אני איה כבודי, והלוא כל זה בעונותינו הרבים אשר כנו כל הקיצין, ואם אנחנו במדרגת עבדים, א"כ כמה יש לנו לירא בקים למשפט אלהים, ואם אדם נידון בכל יום, פקידה ועיונא בעלמא, אבל בר"ה נסקרים ונזכרים כל המעשים, וכל המחשבות, והנה כל איש יודע נגעי לבבו וטומאת מחשבותיו, ואם אדונים אני איה מוראי:
(טז) <b>ומניעת</b> התשובה קשה מעבירה עצמה, כי עצם העבירה יצרו של אדם מתגבר עליו, אבל אחר העבירה כל רשע ורשע יודע שנכשל, ואין מענה ליצה"ר, רק שבעוה"ר העבירה אשר טמאתו מטמטמת לבו, והוא עצמו מקשה לבו:
(יז) <b>ורז"ל</b> אמרו אלמלא שלש מקראות וכו', וחד מינייהו אשר הרעותי, והקב"ה כביכול ברצותו לזכות עמו תולה בעצמו, וזהו כונת דוד המלך גם כי אלך בגיא צלמות לא אירא רע כי אתה עמדי, כביכול אתה צריך לסבול עמדי שאתה גרמת, ועיין בילקוט רמז תקנ"ב, ובזה נלענ"ד פירוש הפסוק תקעו בחודש שופר בכסא ליום חגנו, כי חק לישראל הוא משפט לאלקי יעקב, והנה ר"ה נקרא חג שהחודש מתכסה בו, וצריך להבין מה ענינו, ורבינו משולם רצה לומר שאין שעיר ר"ח קרב בר"ה, ור"ת נחלק עליו וגם ר' משולם הודה, אלא שפירש דבריו שאין שעיר נזכר במקרא בר"ה שהרי לא כתיב רק מלבד עולת החודש, אבל חטאת לא כתיב:
(יח) <b>ונלע"ד</b> הטעם, שהרי בחטאת החודש כתיב חטאת לה', ודרז"ל שאמר הקב"ה כביכול, הביאו כפרה עלי שמיעטתי הירח, והנה במיעוט הירח אמרו רז"ל, שאמר לה הקב"ה צדיקים יקראו על שמך, שמואל הקטן דוד הקטן, ואומר אני שבריאת יצה"ר ומיעוט הירח הכל אחד, והחושך יכסה ארץ, חושך זה מעשיהם של רשעים, ומה שצדיקים מקטינין עצמם הוא מחמת היצה"ר, אינן מאמינים בעצמם, ואדם אין צדיק וגו' והקב"ה אמר הביאו עלי כפרה, זהו דוגמת ואשר הרעותי, ובזה הקב"ה מזכה את ישראל, ותולה כביכול בעצמו, ויש רמז בפסוק, כי עד צדק ישוב משפט, והדברים עמוקים, ואין להרחיב הדיבור, ובר"ה החדש מתכסה, כי הקב"ה יעמיד במשפט, ואינו תולה בעצמו, ואז אין תקומה וכמו שארז"ל שאלמלא מקרא זה, ואשר הריעותי נתמוטטו רגליהם וכו', ואז אין חטאת החודש נזכר, עד שישראל תוקעין בשופר לשוב בתשובה, ואז הקב"ה יושב על כסא רחמים, והרחמים היינו שהקב"ה כביכול, תולה בעצמו לומר אני גרמתי שבראתי יצה"ר:
(יט) <b>וזה</b> כונת יצחק, כאשר בא לחשבון, חשבון ימי שנות עונותינו, אומר להקב"ה פלגא עלי פלגא עלך, עלך דייקא שאתה גרמת, ובמס' שבת סוף פ' הבונה, כאשר דרשו רז"ל א"ב של אצבם וכו' העוף אץ חק ששר של גיהנם אומר עיף אנכי, והקב"ה משיבו אל חק, הללו זרעו של יצחק, הרי חק רומז ליצחק, וטעם תקיעת שופר דרז"ל במס' ר"ה להזכיר עקדת יצחק, וזהו תקעו בחודש דייקא בחודש, והבית הוא בית הבעבור תקעו בעבור החודש שיזכור ענינו של שעיר ר"ח, בכסא ליום חגנו כשהקב"ה יושב על כסא הדין, והחודש נכסה ואז אין לישראל שום אמתלא על גודל רוב הפשעים, והתיקון כי חק לישראל הוא, דהיינו שתוקעין בשופר להזכיר עקידת יצחק אז כביכול משפט לאלהי יעקב, והדין מסתלק מעל ישראל והמשפט כביכול ישוב לאלקי יעקב, והקב"ה אומר לזכות את בניו כביכול ואשר הרעותי שבראתי יצה"ר וזהו ערבוב השטן שהוא בהיל שכל קלקול העבירות נתנין בראשו וישראל נידונין כאנוסים מחמת יצרם:
(כ) <b>והנה</b> ארז"ל עבר אדם עבירה ושנה בה הותרה לו, הותרה ס"ד, אלא נעשית לו כהיתר, והענין כי עיקר היצה"ר הוא החומר, ובתחלת העבירה אין הרשע נידון כעושה להכעיס רק לתיאבון, דבעי למיטעם טעמא דאיסורא, וכל עסקי תשובת המשקל הוא כפי הנאת העבירה, יקבל יסורים, וכל הרשעים אי אפשר שנא יתחרטו אחר מעשה, וא"כ הם רואים ומרגישים, שאין הנאת עבירה שקול כנגד הפסידה, ישוב אין ליצה"ר שום טענה להסיתו, אלא שבעו"ה הרשע מגרה יצה"ר אנפשי', וזה כונת רז"ל נעשית לו כהיתר כלומר כמו שעל דבר המותר אין היצה"ר מסית, כן לזה נחשב כאלו אין היצה"ר מסיתו כלל, ואין לו שום תקומה, כי על כזה לא נאמר ואשר הרעותי, ובזה ח"ו נתמוטטו רגלי שונאיהם של ישראל:
(כא) <b>תקעו</b> בחודש שופר בכסה ליום חגנו, ע"ד שכתבתי למעלה, שאפי' בתרועה שהוא רמז שהקב"ה עולה מכסא דין, ויושב על כסא רחמים, בתרועה עצמו מרומז שרשי הדינין, ובר נש בעי לאיסתמרא, ואכתי אפשר מנך יושב על כסא, וצריך לירא שלא יגרום החטא, וזה שאמר תקעו בחודש שופר, ואפי' הכי לא יזוח דעתכם שיצאתם בדימוס, ולשמוח בחג הזה כבשמחת החגים, ולמלאות כריסו בתפנוקים, כי אם אכתי בכסה ליום חגנו, יהיה נכסה החג שלא להראות בו שמחה, ופוק חזי הרבה מגאונים הראשונים, שפסקו להתענות בר"ה, ואף שאנו קי"ל שאין מתענין, אבל מורא ואימת יום הדין צריך להיות עלינו, כי חק לישראל אפי' אחר התרועה, שכבר הזכרנו עקדת יצחק, ועוררנו הרחמים, אפ"ה יהיה בעינינו כאלו עדיין משפט לאלקי יעקב, ולהיות מורא שמים עלינו, ובפרט אנן יתמי דיתמי, אפי' במדת הרחמים ג"כ אין אנו בטוחים לרוב גודל מריינו ופשעינו, וכמה בוערים הללו, השמחים בר"ה בגילה ושמחה, ובגדים חדשים, ולא עוד אלא שהבגדים הללו, נעשו באיסור שעטנז, גם אוכלים ושותים אחר הסליחות, וכבר הוא יום גדול, ועוברים על איסור חמור שעליו נאמר ואותי השלכת אחרי גוך, שכבר האיר השחר אחר הסליחות והם אינם משגיחים לא על ק"ש ולא על תפלה, ולכן הנני מזהיר שלא לטעום מאומה אחר סליחות, והרוצה לטעום יטעם קודם הסליחות:
(כב) ועתה נבוא להפסוקים שהתחלנו, אשרי העם יודעי תרועה, שיודעים לרצות בוראם בתרועה, שעומד מכסא דין וכו', ואפ"ה עדיין הם יודעי תרועה, מה שרמוז בתרועה דהיינו שרשי הדינין, ובזה יראת ה' לא תסור מעל פניהם, ואנשים כאלו בטוחים שלא ישלוט בהם יצה"ר, משא"כ השוכח במורא שמים אפילו צדיק גמור והולך בדרך טוב אם אין יראת ה' נגד פניו כל היום, שלא יסיח דעתו מהרה יצר סמוך להכשילו פתאום, ואולי זה כונת התנא בפרקי אבות, אל תהיו כעבדים המשמשים את הרב ע"מ לקבל פרס וכו', ויהי מורא שמים עליכם, הזהיר אותם להיות עובדי ה' מאהבה בלי שום פניי', ושמא תאמר כיון שאני במדרגה גבוה כזו, שוב היצה"ר חלל בקרבי, ואין אני ירא עוד מחטא, ולזה אמר לא כן כי עדיין האורב יושב במצפוני הלב, ויהי מורא שמים עליכם, והתוי"ט נדחק בזה לומר שהיא יראת הרוממות, ולדעתי מזהיר התלמידים שלא יזוח דעתם לומר שכבר הם ברום מעלת החסידות, , וקאמר ויהי מורא שמים עליכם, כי זה טבע צבא השמים, שהמה המזלות שעולים מעלה מענה, וכאשר המזל ברום המעלות שאין למעלה הימנו, שוב הוא מתחיל לירד, ואמר אשרי העם יודעי תרועה, כשהם במדרגה זו ה' באור פניך יהלכון שאז אפילו בשעה שהקב"ה משפיע להם שפע עושר וגדולה, שלפי דרך הטבע מעותד לחטוא, כדכתיב וישמן ישורון, אבל אנשים כאלו לא די שהם בטוחים שלא ירדו למטה ממדרגתן, אלא אפילו יהלכו שהצדיק נקרא מהלך, שהוא מוסיף והולך תמיד ממדרגה למדרגה יותר גבוה, כן אלו האנשים באור פניך יהלכון, ויוסיפו אומץ לעלות מעלה, כי תמיד יראת ה' על פניהם, להתירא שמא יגרום החטא:
(כג) <b>בשמך</b> יגילון כל היום ובצדקתך ירומו, הנה בכל מקום שנאמר אני ה' הוא דיין לפרוע, וקאמר בשמך יגילון כל היום, שמקבלין גם הדין והעונש בשמחה, כי זה טהרת נפשם, ובצדקתך שאתה עושה עמהם צדקה, ומשפיע עליהם טובה, ירימו יותר למעלה בקדושה ובחסידות, ואינם בועטים מרוב טובה, כי תפארת עוזמו אתה, כי עיקר תפארת עוזם ובטחונם וחוזקם אתה הוא, ועליך יבטחו, ולא כאלו שנאמר בהם הבוטחים על חילם וברוב עשרם יתהללו, ומה מאד ראוי שיהיה מורא ופחד על העשירים מלבד דאגה שקבעו עולמם בעוה"ז, יש להם לדאוג שלא יהיה עושרם שמור לרעתם ח"ו, כי ע"י העושר נכשלים בגזל רבית והונאה, גם חילול שבת ע"י המו"מ שלהם וברצונך תרום קרננו, וכאשר הם נותנים לב, שכל זה הוא ברצונך ובהשגחתך הנפלאה, ועיניך פקוחות המה נשמרים מאד שלא לעשות נגד רצונך שום דבר:
<big>דרוש</big> <big>י"ג</big> <big>ליום</big> <big>א'</big> <big>של</big> <big>סליחות</big>
(א
<b>)</b> <b>במס'</b> ע"א פ"ק דף י"ט ע"א, אשרי איש ירא ה', אשרי איש ולא אשרי אשה, אמר ר' עמרם אמר רב, אשרי מי שעושה תשובה כשהוא איש, ריב"ל אמר אשרי מי שמתגבר על יצרו כאיש, במצותיו חפץ מאד, אר"א במצותיו ולא בשכר מצותיו, והיינו דתנן הוא היה אומר אל תהיו כעבדים המשמשים את הרב ע"מ לקבל פרס, אלא היו כעבדים המשמשים את הרב שלא ע"מ לקבל פרס, והתוס' דקדקו לעיל מיניה דדריש קרא דריש תהלים אשרי האיש אשר לא הלך וגו', לא דייק הכי, וכתבו התוס' דאיש משמע למעוטי אשה, והאיש משמע למעוטי איש אחר, ובספר בינה לעתים דרוש ג' תירץ דקרא דלעיל בלימוד התורה משתעי, כדמסיים כי אם בתורת ה' חפצו, ואשה לאו בת תלמוד תורה היא, משא"כ הך קרא בקיום המצות משתעי, והשוה הכתוב אשה לאיש, וכבר הרגיש הוא בעצמו, שהרי גם במ"ע יש הרבה שנשים פטורות, והוא ז"ל המתיקו במתק לשונו שעל הרוב ידבר, ואני אומר אדרבה במ"ע רובם נשים פטורות, וכל מצות הכהנים בני אהרן ולא בנות אהרן, וכל מ"ע שהז"ג נשים פטורות:
(ב) <b>ונלע"ד</b> דתמיהת הגמ' דכאן כתיב אשרי איש ירא את ה', ומן הסתם במצות ל"ת מדבר, ששייך בהו מיראה, שיש בהו יראת העונש, אבל מ"ע הרי אמרו ענשיתו אעשה, וא"כ כיון שמדבר בל"ת ובהו נשי נמי איתנהו, לכן מתמה אשרי איש ולא אשרי אשה, אמנם אית דחילא ואית דחילא, ובודאי אי אפשר להשיג היראה ברום המעלות, תכף בתחלה, וצריך לעלות מדרגות, ותחלה מכל היא היראה יראת העונש, וכל התורה וספרי נביאים מלאים מיעודי עונשי העבירות, ואל תתמה שהרי תחלת הכל היא מורא בשר ודם. וריב"ז אמר הלואי שיהיה מורא שמים עליכם כמורא בו"ד, ורמז גדול רמז להם ברום מעלת היראה, ותלמידיו שאלו אותו ע"כ ותו לא, כי הם הבינו דבריו על פשוטן, ולכן הוסיף להם ביאור, והשיב הלואי תדעו כשאדם עובר עבירה אומר שלא יראני אדם ויש בזה מוסר גדול להמון עם לפי פשוטן של דברים, אוי לנו כי חטאנו בסתר, והמג"א בה' יוה"כ סי' תר"ז ס"ק ג' נדחק מאד בנוסחא על חטא שחטאנו לפניך בגלוי ובסתר, שאנו אומרים, וכן ע"ח שחטאנו לפניך בזדון ובשגגה, וקשיא ליה להמג"א שהרי צריך לבקש על הקל תחילה, ולכן רצה להגיה בסתר ובגלוי וכן בשגגה ובזדון, ושוב קשיא ליה דא"כ לא הוי ליה ע"ס א"ב, ונדחק שאנו מבקשים על שניהם כאחד, ואני אומר הנוסח מדוקדק מאד על סדר, ואין צריך הגהה, אבל אנו מתודים בגלוי ובסתר, וכן בזדון ובשגגה, ואעפ"כ אנו מבקשים הקל תחלה, דהנה יש לדקדק ג"כ מה שאנו אומרים חטאנו לפניך, ומה חסר באמרו סתם שחטאנו, כמו שאנו מתודים בתחלה אשמנו בגדנו ואין אנו אומרים אשמנו לפניך בגדנו לפניך:
(ג) והנה רמ"א בא"ח ס"א כתב, שויתי ה' לנגדי תמיד, הוא כלל גדול בתורה, ובמעלת הצדיקים אשר הולכים לפני האלהים, כי אין ישיבת האדם ועסקיו והוא לבדו כישיבתו ותנועותיו והוא לפני מלך גדול, ולא דבורו והרחבת פיו כרצונו והוא עם אנשי ביתו, כדיבורו במושב המלך, כ"ש כשישים האדם אל לבו, שהמלך הגדול והנורא הקב"ה אשר מלא כל הארץ כבודו עומד עליו ורואה במעשיו וכמו שנאמר אם יסתר איש במסתרים ואני לא אראנו נאום ה' מיד יגיע אליו היראה וההכנעה בפחד השי"ת ובושתו ממנו תמיד עכ"ל, והנה אם מלך ב"ו אשר עיני בשר לו גוזר גזירה, הלא העורר את מצות המלך, אף כי המלך איננו רואה ואינו יודע בשעת מעשה אם יודע לו אח"כ, הלא מורד במלכות העובר ההוא, וחמת מלך מלאכי מות, ובן מות האיש ההוא, וק"ו אם יעבור לעיני המלך, הלא קנאת המלך וחמתו תבער בו, ובן מות הוא לשעתו, והקב"ה רואה במעשינו, ושומע נאצותינו והוא סובל, ומעלים עין מסוררים, ואינו חפץ במות רשע, כי אם בשובו, ואנחנו בוידויינו ביוה"כ מתחלה אומרים אשמנו בגדנו וכו' שאפילו אם לא היית מביט במעשינו, ובוחן כליותינו, הלא רע ומר לנו מאד, כי אשמנו נגד מלך גדול ונורא, והלא גם מלך ב"ו לא יסבול הפושעים והמורדים נגדו גם במסתרים, וחוקר עד מקום שידו מגעת, ואח"כ אנו מגדילים הוידוי לאמר, כי אין ערך חטאנו נגד מלך גדול ונורא, לחוטא נגד מלך ב"ו, על כן אנו אומרים, מה נאמר לפניך יושב מרום, כי הוידוי הזה שאמרנו אשמנו וכו' יתכן למלך ב"ו, שאינו יודע ואינו רואה בעת שחוטאים לפניו, ואם החוטא בעצמו בא ומודיע חטאו, ומבקש חסד יתכן לקבלו, כי הפה שאסר ואומר שפשע, הוא הפה שהתיר ואומר שמתחרט ושלא יוסיף, אבל מה נאמר לפניך, ומה נספר לפניך שוכן שחקים, כי אתה אינך צריך שאנחנו נודיע לך, כי הלא כל הנסתרות והנגלות אתה יודע, וע"ד אתה חופש וכו', וא"כ גדלה אשמתינו לעיני המלך הגדול הרואות, ותקצר כח וידוינו, ואנו מתודים ע"ח שחטאנו לפניך ממש, כי אתה רואה כל נסתר, ואם יסתר איש במסתרים וכו' וא"כ כל חטאינו היו לפניך ממש, ואנו אומרים ע"ח שחטאנו לפניך בגלוי, אם רק אף שמרדנו לעיניך, מ"מ השוינו עין של מעלה לעין של מטה, אבל דא עקא שח"ל בסתר, ועשינו עין של מעלה כאלו אינו רואה כביכול, והחמירה התורה בגנב יותר מבגזלן, והנה השטן ביוה"כ מקטרג ואומר ישראל גנבים הם, והדבר צריך טעם, וכי אינו מוצא לקטרג על יתר עבירות החמורות יותר, והלא בעוה"ר מצוי בינינו חייבי כריתות ומיתות ב"ד וחילול השם ומגלי עריות, נחקרה דרכינו ונמצא בידינו כמה עבירות חמורות מאד, אוי לנו מיום הדין אוי לנו מיום התוכחה, כי בעוה"ר שרבו העונות עד למעלה ואין לנו ח"ו שום תקומה בדין:
(ד) <b>והנה</b> יהושע בן נון בנפול עם בני ישראל לפני העי, נאמר, ויקרע שמלותיו, ויפול על פניו ארצה וגו', הוא וזקני ישראל, ויעלו עפר על ראשם וגו', וכתיב בי אדני מה אומר אחרי אשר הפך ישראל עורף לפני אויביו, והנה ק"ו הדברים, אם כשהפך ישראל עורף לפני אויב לא היה כח ביהושע לעמוד, ונפל על פניו ארצה, אנחנו שהפכנו עורף לאבינו שבשמים כמו שהוכיח ירמי' כי פנו אלי עורף ולא פנים, איך תהיה לנו תקומה ביום הדין:
והנה במס' שבת דף פ"ט ע"ב אמרו, לכו נא ונוכחה יאמר ה' אם יהיו חטאיכם כו' לכו נא בואו מיבעיא, ויאמר ה' אמר מיבעיא ליה, לעתיד יאמר הקב"ה לישראל, לכו נא ונוכחה וישראל אומרים אצל מי נלך וכו', יאמר ה' אמר הקב"ה הואיל ותליתם עצמיכם בי, אם יהיו חטאיכם כשנים כשלג ילבינו וכו', ונמצא במה שאנו תולין בהקב"ה, שהוא יוכיח אנו יוצאים בדימוס, ויתכן לתלות בהקב"ה, אם עונינו גלוים לפניו, אבל אם כפרנו בהשגחה, ועשינו עין של מעלה כאילו אינו רואה, איך יוכיח, ואז אוי לנו מיום התוכחה, כי אין לנו במי לתלות, וזהו שהוכיח ירמי' תיסרך רעתך ומשובותיך תוכיחך ודעי וראי וגו', הנה הוכיח הנביא, כי רעתך תיסרך ומשובתיך תוכיחך, ולא תוכל להשיב יאמר ה', שהוא יוכיח ודעי וראי כי רע ומר עזבך את ה' אלהיך, ולא פחדתי אליך, והנה די באמרו עזבך את ה' לחוד, אבל יש אף שחוטא, מ"מ הוא מלא פחד ורעדה, כי יודע שסופו להענש, אבל הכופר בהשגחה דעושה עבירה בלי שום פחד, כי מי אדון לו, ולכן הואיל ולא פחדתי אליך, וכפרת בהשגחה, איך תוכל להשיב ביום תוכחה יאמר ה'. ולכן משובותיך תוכיחך, אוי וי לנו, כמה וכמה יש להוכיח בדור הזה על הכופרים בהשגחה, ומאמינים בטבע, והשטן ביוה"כ בא לקטרג והוא ערום יערים, לפי שיודע שהקב"ה גוער בו ואינו מניחו להאריך בדברי קטיגור, ולכן בדבר אחד אוחז לקטרג, ולהגדיל כל העבירות, ולהקטין כל מעשה המצות, אשר ימצאו בישראל, כי בודאי אפי' פושעי ישראל מלאים מצות כרמון, אלא בעו"ה אין קיום המצות כהוגן בשלימות, וכל מעשה העבירות הוא בכל כח, ובכל רמ"ח אברים בגוף ונפש, ומעשה המצות שדופות קדים כאדם העושה מתוך שינה, וקצת קנאת איש מרעהו, ומקצת מצות אנשים מלומדה, אבל לעשות המצוה לשמה בכל לב ובכל נפש, בעוה"ר ראיתי בני עלי' והמה מועטים, וגם זה מורה על מיעוט האמונה בהשגחה, ורז"ל במדרש אמרו אלו הי' יודע ראובן שהקב"ה כותב אחריו, וישמע ראובן ויצילהו מידם, בכתיפו היה טוענו וכו', אלו היה יודע אהרן שהקב"ה כותב עליו, וגם הנה הוא יוצא לקראתך, בתופים ובמחולות היה יוצא וכו':
(ה) והנה ח"ו אלו הצדיקים לא לשם גאוה נתכונו, אדרבה מרוב ענוה, כי היה המעשה הזה קטן בעיניהם, אבל אנו שאנו מצווים במעשה המצות מהקב"ה, ראוי לקיים המצוה בשמחה ובחשק, אבל מתוך מיעוט האמונה, שהקב"ה צופה ומביט ומבין ומאזין כל מעשינו ומאמרינו ותנועותיני, אין האדם עושה בלב שלם:
(ו) וזהו כונת השטן, ישראל גנבים הם, וכונתו על כל העבירות שהם גונבים דעה העליונה, ועושים עין של מעלה כאלו אינו רואה, וזה קטרוג גדול על כפירת ההשגחה העליונה, שהיא כפירה בעיקרי הדת, ואין לך קטרוג גדול מזה, וגם מכחיד תחת לשונו כל קיום המצות שנעשים שלא לשמה, כיון שכופרים בהשגחה, ועוד כיון שעושים עבירות בסתר, א"כ ממ"נ אם מתיראים מב"ו יותר מקב"ה, אוי לכפירה כזו, ואם אומרים עין של מעלה אינו רואה, מלבד הכפירה שבזה עוד טוען השטן, למה תראה בעין טובה קיום המצות, וממ"נ או תשגיח בעבירות או לא תשגיח גם בהמצות, והוא ע"ד מה שארז"ל בברכות (דף ל"ב ע"ב), ותאמר ציון עזבני ה' וגו', התשכח אשה עולה כלום אשכח עולות אילים ופטרי רחמים שהקרבת לפני במדבר, אמרה לפניו הואיל ואין שכחה לפני כסא כבודך, שמא לא תשכח מעשה עגל, אמר לה גם אלה תשכחנה, אמרה לפניו הואיל ויש שכחה לפני כסא כבודך, שמא תשכח לי מעשה סיני, אמר לה ואנכי לא אשכחך, והיינו דאמר ר"א מה דכתיב גם אלה תשכחנה זו מעשה עגל, ואנכי לא אשכחך זו מעשה סיני, הרי שכנסת ישראל דאגה בזה, שאם שוכח העבירות, אם כן כך שוכח מעשה המצית, וזה עצמו טענת השטן ישראל גנבים הם, שעושים עין של מעלה כאלו אינו רואה, א"כ כשם שאתה מעלים עין מסוררים, כך תעלים עין מקיום המצות, והקב"ה ברחמיו לא כן מנהגו, אך מעלים עין מעבירות, וצופה ומביט בזכיות, ולא מבעיא שאין העלמת עין מעבירות של הרשע גורמים הסתר פנים ממעשה הצדיק, אלא אפי' נגד הרשע עצמו, אין עבירה מכבה מצוה, וגם על מעשה העבירה עצמו הקב"ה מצפה לתשובה, וזה כונת הגמ' דברכות הנ"ל, דלכאורה קשה, כיון שאמר הקב"ה שלא ישכח עולות אלים ופטרי רחם שהקריבו לפניו, ועל זה דאגה כנסת ישראל, אולי גם מעשה העגל לא ישכח, והשיב גם אלה תשכחנה, איך שוב דאגה הואיל ויש שכחה פן ישכח מעשה סיני, והרי כבר הבטיח שלא ישכח עולות אלים אף שישכח מעשה עגל, ולמה זה ישכח מעשה סיני:
(ז) <b>והנה</b> כבר אמרו שישראל לא הקריבו קרבנות במדבר, כמו שנא' הזבחים ועולות הגשתם לי במדבר רק שבטו של לוי שלא עבדו ע"א, הן הקריבו כדאיתא במס' חגיגה (דף ו' ע"ב), ושבטו של לוי כלם טהורים מחטא העגל, כדכתיב ויאספו אליו כל בני לוי, ואם כנסת ישראל מתחלה דאגה, כשם שזוכר מעשה הצדיקים לזכות, יזכור מעשה הרשעים לחוב והבטיח הקב"ה גם אלה דהיינו העגל תשכחנה, ושוב אף שכבר הבטיח שלא ישכח קרבנות שהקריבו במדבר, מ"מ זה בשני כתות חלוקים קרבנות יזכור לשבט לוי, ומעשה העגל ישכח לשאר ישראל, ודאגה פן ישכח להחוטא מעשה הטוב ולכן אמרה הואיל ויש שכחה לרשעים, פן תשכח מעשה סיני, והבטיח גם ע"ז ואנכי לא אשכחך:
(ח) <b>וזה</b> רמזו לנו עזרא ונחמיה בתפלת האוחז שיסדו לנו, הסובל עלים עין מסוררים, כי הקב"ה כביכול סובל מעשה הרשע, כאדם הנושא סבל ומשא קשה, כמו"ש כובד אבן ונטל החול, וכעס או"ל כבד משניהם, וא"כ הקב"ה אינו מענישו, ומאריך אפו ומעלים עין מסוררים, , כאלו אינו רואה, ועם כל זה העליון ועינו אל יראיו, שממעשה הרשעים מעלים עין, ויראיו השומרים מצותיו עיניו פקוחות, ושמא תאמר זה לרשעים וזה לצדיקים, אבל לרשע עצמו לא יביט, ולא יקבל מעשה הטוב ממנו, ולכן קבעו הפותח שער לדופקי בתשובה, לא מיבעיא שמקבל תשובת השבים, כאשר עשה כל מעשה התשובה, שידוע שזה דבר קשה מאד, כי איזה תשובת המשקל יספיק לנו לרוב כובד משקל עונותינו ופשעינו, הן מצד חומרם כי עברנו על החמורות, והן מצד רבוים, והן מצד הכפלים כאויל שונה באולתו, וכלב השב על קיאו כמה פעמים בלי מספר, ואם כחול נאריך ימים, כל ימי עולם לא יספיקו לאפס קצה, אבל הקב"ה ברחמיו פותח שער לדופקי בתשובה, תכף כאשר החל לדפוק על שערי תשובה, הוא פותח שער, ומהו הדפקה הזאת היא הרהורי תשובה, והקב"ה בוחן כליות ולב, ורואה שמתחרט בלבו ומקבלו ומסייעו לבוא לטהר:
(ט) <b>הפותח</b> שער לדופקי בתשובה, לא מיבעיא מר"ה ועד יוה"כ, שאז שערי תשובה פתוחים, ואין צורך לפותחם, כי לא יסגרו, דרשו ה' בהמצאו אלא אפי' קודם ר"ה, שהשער סגור הקב"ה ברחמיו פותח לדופקים על הפתח:
והנה אנחנו דופקים ומכים על לבנו בוידוי חטאנו וכו', וכן אשמנו וע"ח, והטעם כי הלב גורם, אמנם הלב יש לו שותף, ועינא ולבא תרי סרסורי דעבירה, והתשובה צריך משניהם לב נשבר ונדכא, ודמוע תדמע עינינו, ושערי דמעות לא ננעלו, ולפי כונת הלב הן הדברים, ובעוה"ר בכל השנה שלש אבעיות ביום, בכל תפלה אומרים סלח לנו וכו' כי חטאנו מחל וכו' כי פשענו והפה מדבר, והיד מכה, אבל העין והלב אינם יודעים מאומה, וכאשר מורגל אצלינו בעו"ה בכל השנה, הנה אם גם בשאר בקשות התפלה הכל כיוצא בזה, עם כל זה כבר נאמר, ויפתוהו בפיהם ובלשונם יכזבו וגומ', ואעפ"כ והוא רחום יכפר, אבל איך יחשוב זה לתשובה, אשר עקר פרי התשובה הוא החרטה ועזיבה, ואם לבו בל עמו הוא מוסיף חטא על פשע, ואין כאן ריח תשובה, ולא סליחה וכפרה, ולכן רמזו הפותח שער למי פותח שער לדופקי אלו שדופקים על לבם בתשובה גמורה בלב שלם:
(י) הפותח שער הנה אתמהה, וכי שערי תשובה צריכים להפתח, והלא לעולם הם פתוחים, וכמו שדרשו בפסיקתא, מבטח כל קצוי ארץ וים רחוקים, נמשלה התשובה לים מה הים לעולם פתוח, כך שערי תשובה לעולם פתוחים, ולכן נלע"ד הפותח שערי ירושלים שהם נעולים, זה אלף תכ"ד שנים, ולא לנו לבד הם נעולים, כי אם גם למלך עליון מסוגרים שערי ירושלים של מעלה, וכמו שדרשו רז"ל במס' תענית דף ה' ע"א בקרבך קדוש ולא אבוא בעיר, אמר ר' יוחנן אמר הקב"ה לא אבוא בירושלים של מעלה, עד שאבוא בירושלים של מטה, ובתוס' שם כתבו לא אבוא בעיר ממש, ויש מפרשים פשטיה דקרא בעיר, בשנאה ועיר לשון שנאה, ואני אומר דא ודא אחת היא, כי אם הי' רצון הקב"ה לעשות כלי' בעולם, ורשעים יכלו, בקל היה מביא הגאולה, והיה נשאר בקיבוץ גליות אחד מעיר ושנים ממשפחה, אלא לגודל אהבת הקב"ה אותנו, הוא כביכול נודד ממקומו, כצפור נודדת מן קנה, כן איש נודד ממקומו, ומצפה לתשובתנו, וזהו לא אבוא בעיר ממש, משום דלא אבוא בעיר בשנאה, כי אם באהבת התשובה, ועכ"פ ירושלים של מעלה שערי' סתומים וסגורים מיום חרבן בה"מ, ובמה הם סתומים בשק, וכמו שאמרו במדרש איכה, ששאל הקב"ה למלאכי השרת מלך ב"ו כו' אבל מה הוא עושה כביכול, תולה שק על פתחו, כדכתיב אלביש שמים קדרות. ושק אשים כסותם, ורמז השק הזה הוא עונותינו המבדילות, ונעשו כמחיצה של ברזל, כי עונות הם הבגדים הצואים, כדכתיב הסירו הבגדים הצואים וגומ', ועבור זה אין תפלתינו עולה בשער השמים שהוא ירושלים של מעלה, מכוון נגד בה"מ של מטה, ולכן טוב לבע"ת שילבש שק, וכבר אמרו מיום שתפס יעקב אבינו את השק. לא זז מבניו ואינו נוהג אלא בגדולי הדור, כי די לעבד שיהיה כרבו, ואם נשוב בתשובה אז יופתח הסתום, וכ"ז רמז הפייטן הסובל, כביכול הקב"ה סובל גלות בעונותינו, עם כל זה מעלים עין מסוררים, העליון ואעפ"כ אינו נכנס בירושלים של מעלה, אם כי נסתלק מירושלים של מטה, וסילק שכינתו למעלה, ואעפ"כ, אינו נכנס מעצמו בירושלים של מעלה, רק עינו אל יראיו, מצפה שהם יגרמו לכונן ירושלים של מעלה, הפותח שער לדופקי בתשובה הנה למד של לדופקי הוא כמו בעבור, שבעבור דופקי בתשובה יופתח שער של ירושלים של מעלה, כי גדולה תשובה שמקרבת הגאולה, וכל הקיצין כלו ואין הדבר תלוי אלא בתשובה, ושמא תאמר למה כל אריכות הגלות הזה, וכי קצר קצרה ידו מהושיע לעצמו, לכן אמר שהקב"ה חס על הרשעים שלא יאבדו ח"ו, וזה הצופה לרשע וחפץ בהצדקו, ואינו רוצה לכלות את הרשעים.
(יא) <b>ונחזור</b> לעניננו, שאפי' להחוטא עצמו שהקב"ה מעלים עין מסוררים, שלא להביט במעשיהם, עם כל זה לטובה נהפוך הוא, ואפי' הרהורי לב של הרשע, כשמחשב לשוב בתשובה, הוא צופה ופותח לו שער, ושמא תאמר זהו בשכבר מחשב בתשובה, אבל קודם לזה כל מעשיו הטובים אינם נזכרים לטובה, ולכן אמר, הצופה לרשע שלא תאמר שמה שאין הקב"ה מעניש הרשע, הוא משום שאיננו מביט במעשה הרשעים, ממילא גם המצות אינו מביט, לא כן הוא הוא יודע תעלומות סתרי כל חי, ואם יסתר איש במסתרים וגומ', אמנם הוא צופה לרשע, ורואה מעשיו הרעים, וסובל משום שהוא חפץ בהצדקו, ואינו חפץ במיתתו של רשע, כי אם בשובו וחי, הצופה לרשע במעשים טובים שעושה וחפץ בהם, ואמנם מצינו להיפך, ולרשע אמר אלקים מה לך לספר חוקי, ובתורה ובנביאים וכתובים מצינו שאין הקב"ה חפץ בקילוסו של רשע, אמנם שמורים הם אצלו, עד שוב הרשע מרשעתו, ואז גם כל מעשיו הטובים למפרע יעלו לריח ניחוח, וזה וחפץ אימת חפץ בהם בהצדקו:
(יב) הארכנו לתרץ קושית מג"א בנוסח על חטא בגלוי ובסתר והנה גם בנוסח בזדון ובשגגה ג"כ נתקשה, כי צריך לבקש על הקל תחלה, וגם זה נלע"ד, שהנוסח מדויק, ונדקדק ג"כ מה שאנו אומרים ע"ח שחטאנו לפניך ביצר הרע וע"ח שחטאנו לפניך ביודעים ובלא יודעים מה זה שחטאנו ביצה"ר, ואם הכונה ע"י הסתת היצה"ר כל החטאים הם בעטיו של נחש, ועוד ע"ח כו' ביודעים ובלא יודעים, מה ניהו יודעים ומה ניהו לא יודעים, אם יודעים היינו מזיד, ולא יודעים היינו שוגג, א"כ ג"כ קשה קושית המג"א שראוי לבקש על הקל תחלה, ולהקדים לא יודעים ליודעים:
(יג) הנה האלקים עשה את האדם ישר, ובפרט אנחנו זרע אברהם יצחק יעקב, השריש אותנו בקדושה מקדושת אבותינו, דור אחר דור עד המעמד הנבחר, שקרבנו ע"י משה בחירו לפני הר סיני, ואז פסקה הזוהמא לגמרי, ונתן בנו נפש רוח ונשמה, אשר כל אלה שמורה מהחטא, והתורה תמהה נפש כי תחטא אתמהה, ונתן לנו תורתו הקדושה אשר היא תבלין נגד היצה"ר, ולכן לפי דרך הטבע אין איש הישראלי מוכן לחטוא, אבל היצה"ר נלחם בכל כחו, ויצרו של אדם מתגבר, ואם היה האדם עומד כנגדו, ובקשרי המלחמה היה האדם גבור יותר ממנו כי יש לו מסייעים הרבה, והקב"ה בעצמו עוזרו, אבל בעוה"ר מתוך עצלות האדם בקשרי המלחמה, והיצה"ר איש מלחמה מעודו, ואורב בכל צד וכשמחטיאו בפעם ראשון, בודאי יש להיצה"ר טרחה גדולה, אבל כשכבר החטיאו בראשונה, שוב איננו צריך טרחה יתירה, כי עבירה גוררת עבירה, אבל אכתי לבו של אדם דוי עליו לחטוא, כי הוא יודע שהוא חוטא, נגד מלך גדול, וסופו לעמוד וליתן דין וחשבון, אלא שכבר שלטה בו הקליפה, ע"י העבירה המטמא ומטמטם לבו של אדם והתנא הזהיר להסתכל בשלשה דברים ואין אתה בא לידי עבירה, ויש לדקדק אמרו לידי עבירה, ודי באמרו ואין אתה בא לעבירה, אמנם היצה"ר ערום הוא, ותכף כשאדם נופל ברשתו פעם ראשונה, שוב הוא אומר כבר נפסקת משורש הקדושה, ושוב אין לך חלק ונחלה באלקי ישראל, ואין חילוק בין שוב תהיה צדיק או רשע כי נפש החטאת היא תמות וא"כ למה זה בחנם תאבד גם העוה"ז לך התענג בתענוגים בעוה"ז, וכמו שאמר אחר הואיל ואיטרד האי גברא מההוא עלמא, ליפוק וליתהני בהאי עלמא, וזהו ענין עבירה גוררת עבירה, ולכן הזהיר התנא, הסתכל בג' דברים, ואי אתם בא לידי עבירה, אפי' אם כבר עברת עבירה אחת, אי אתה בא לידים של אותה הקליפה של עבירה זו להחטיאך יותר, ואמר כשיצה"ר בא להחטיאך פעם ראשונה, דע מאין באת משורש הקדושה, ואיך לא תחוס על הנפש היקרה, אשר חוצבה מתחת כסא כבודו, ואמרו אחרי כן מטפה סרוחה, הכונה עם היות כי באת מטפה סרוחה, הגדיל חסדו עמך לתת בך נפש יקרה, אין לך חסד גדול מזה, ואיך תהיה כפוי טובה, ואם כבר חטאת, , אל תדמי בנפשך כי כבר אבד תקותך, וכבר נטמאת ואין הקדושה חלה על הטומאה, זכור מאין באת מטיפה סרוחה טמא משארו, ואעפ"כ השריש בך נשמה קדושה, א"כ גם עתה אין לך להתיאש מן הקדושה, ואכן זהו כפל הלשון, מתחלה סתם מאין באת ולאן כו', ושוב מפרש מאין באת מטפה כו', וכן כלם בראשון קודם שחטא אמר כלל הסתכל כו', מאין באת הנשמה משורשת כסא כבודו, ומשם חוצבה, ואיך לא תחוס על הנפש היקרה, ואם כבר חטא ורוצה לחטוא שנית, לפי שמתיאש מן הקדושה, כיון שכבר טמא נפשו וסובר שאין הקדושה שוב יכולה לשרות, שוב פי' ואמר מאין באת מטפה סרוחה וכמו שכתבתי:
(טו) <b>ולאן</b> אתה הולך, הנה המלאכים נקראו עומדים, שרפים עומדים לפי שאין להם שום מעלה לא פחות ולא יותר ממה שנבראו, במעלה זו נשארים לעולם, והצדיקים נקראים מהלכים, לפי שהולכים ממדרגה למדרגה, לפי רבוי מעשיהם הטובים, וכמו כן הרשעים נקראים יורדים, לפי שהם יורדים כל פעם יותר למטה, לפי רבוי מספר העונות, עד שח"ו במניעת התשובה, לדיוטא התחתונה שבשאול, וכמו שאמרו על פסוק שובו רשעים לשאולה, ואם כפי מחשבת רשע שאין הפרש בין עבירה אחת לעבירות הרבה, ככה על זה הדרך לא היה ראוי להיות הפרש בין מקיים מצוה פ"ח, לכופל ומשלש למאות פעמים, וגם הצדיק לא היה ראוי להקרא מהלך רק עומד, וכיון שהצדיק נקרא מהלך ממעלה למעלה, כך הרשע יורד ממדרגה למדרגה יותר תחתונה לפי מספר פשעיו, וזהו ולאן אתה הולך, שהרי אין אתה עומד כלל רק הולך, או למעלה או למטה, וא"כ אף אם נפלת ברשת היצר פעם אחד לא תוסיף ליפול:
(טז) אי נמי ולאן אתה הולך, שאמר בראשונה הוא לשבח, הלא אתה הולך לבית עולמך, כי הולך אדם לבית עולמו, ולכל צדיק מדור לפי כבודו, למה תחטא ויהא מדורך פחות מחבירך, וכל צדיק נכוה מחופתו של חבירו, ואם כבר נפל ברשת וחטא פ"א שלא תתיאש מן הרחמים, אמר ולאן אתה הולך למקום עפר רימה ותולעה, סוף ארם למות, וזה כל האדם ואין מיתה בלא חטא, א"כ כל אדם אי אפשר שלא יחטא, ואם כפיתוי היצר שאם חטא פ"א שוב אבדה התקוה, א"כ על מה שוא ברא ה' כל אדם, הלא ודאי לא כן היא, ואף אם חטא, , אכתי יש תקוה בתשובה, ויחזור לקדושה הראשונה:
(טז) <b>ולפני</b> מי אתה עתיד ליתן דין וחשבון, הנה קודם שחטא אמר לפני מי אתה עתיד ליתן דין, דע כי על כל אלה יביאך אלקים במשפט, ולמה זה תפול ברשת היצר, ואם כבר חטאת עכ"פ אל תרשע הרבה, ודע כי אתה עתיד ליתן דין וחשבון, ואם כדברי היצה"ר שאין חילוק בין חוטא פ"א לחוטא הרבה פעמים, א"כ חשבון זה למה, אלא ע"כ הכל לפי רוב המעשה, ולכך אל תרשע הרבה, וכפל הדברים מתחלה קודם שיחטא האדם, אמר הסתכל לפני מי אתה עתיד ליתן דין וחשבון, כי תיסרך רעתך ומשובותיך תוכיחך, ועונש עבירה היא עבירה עצמה, כי בורא משחית לחבל, ועבר אדם עבירה קונה קטיגור, ומעשיו יוכיחו אותו בדין, נמצא שנותן דין במעמד הקטיגור שבראו הוא משטין עליו פנים בפנים בדין, אוי לאותו בושה, ולכן השמר שלא תברא משחית שתתן דין בפניו, ואם כבר חטא שלא יתיאש מן התשובה, הנה מצד מדת הדין הנפש החוטאת היא תמות, ואין מקום לתשובה, אבל הקב"ה ברחמיו מקבל שבים בתשובה, ולכן אמר לפני מי אתה עתיד ליתן דין לפני ממ"ה הקב"ה, מלך רחמן מלך רוצה בתשובה, לכן אל תתיאש מן התשובה, ועקר התשובה עזיבת החטא, ויעזוב רשע דרכו ולא יוסיף לחטוא:
(יז) <b>ונחזור</b> לעניננו, שהיצה"ר בחטא הראשון, צריך להתאמץ בכל כחו, אבל בפ"ב אין להיצה"ר שום טרחה, ובלא היצה"ר כבר מוכן לחטוא, כי עבירה גוררת עבירה, ואכתי נפשו של אדם עליו תאבל כי יודע הוא שחוטא, , אבל כיון שעבר ושנה ארז"ל שנעשית לו כהיתר, ושב אינו יודע שחוטא, ואינו יודע רבונו כלל, וזהו שהוכיח ירמי', כי שתים רעות עשו עמי, אותי עזבו מקור מים חיים, לחצב להם בארות בארות נשברים, אשר לא יכילו המים, ובמס' תענית (דף ה' ע"א), אמר רב נחמן לר' יצחק מ"ד כי שתים רעות עשו עמי, תרתין הוא דהא עשרים וארבע שביקי להו, א"ל הכי אמר ר' יוחנן אחת שהיא כשתים ומה ניהו ע"ז, ולדידי פירושא דקרא כי שתים רעות עשו עמי, שוב בודאי אותי עזבו, כי כבר הותרה להם, ובודאי יכשלו בחמורות לחצוב בארות בארות נשברים:
(יח) באופן שחטא הראשון הוא ע"י יצה"ר, וחטא השני הוא ע"י המשחית והמשטין, שנעשה מחטא הראשון, עבירה גוררת עבירה, ומשם ואילך גם בלא דעת נפש לא טוב, שכבר הותרה לו ואינו יודע שזה יוחשב לו עון אשר חטא, וזהו ע"ת שחטאנו לפניך ביצה"ר, היינו פעם ראשונה שהוא ע"י היצה"ר, וע"ח שחטאנו לפניך ביודעים הוא פעם שני, ששוב חוטא בלי יצה"ר רק עבירה גוררת עבירה אבל אכתי ביודעים שיודע שהוא עבירה, ושוב כיון שנשתקע בטומאה, שוב ובלא יודעים, כי כבר הותרה לו, ולכן גלה עמי מכלי דעת, כי אם אינו יודע שחטא אינו נותן לב לשוב בתשובה וגולה בעונו וזהו סדר ברכות אמצעית בתפלה, בתחלה אנו מבקשים חננו מאתך דעה, כי מרוב עונות אשר חטאנו כמה פעמים, ניטלה דעה, ואנו מבקשים שהקב"ה ברחמיו יחננו דעה לדעת את ה', ומתוך שנדע שחטאנו נוכל ליתן לב לשוב, ואנו מתפללים השיבנו אבינו, וכל זמן שאין אנו עושים תשובה אי אפשר לסלוח, כי כפרה בכדי לא אשכחן, ולכן אחר התשובה מבקשים סליחה סלח לנו, ואח"כ גאולה, וכבר האריכו רז"ל במס' מגילה בסדר ברכות הללו, וזהו ג"כ מה שאנו אומרים ע"ח שחטאנו לפניך בזדון ובשגגה, תחלה פעם ראשון ושני הוא זדון, אבל משם ואילך הוא נעקר מהקדושה, ושוב הכל בעיניו כשגגה, נמצא הוידוי על הסדר, ומתרוץ קושית המג"א, והארכנו מענין לענין, ונחזור לדברי התנא הגדול ר' יוחנן בן זכאי, שתלמידיו נכנסו לבקרו בעת חליו, והיה זה קודם מותו, וביקשו ממנו רבינו ברכנו, ואמר להם יה"ר שיהיה מורא שמים עליכם כמורא ב"ו. והם שאלו ע"כ והשיב והלואי, תדעו כשאדם עובר עבירה אומר שלא יראני אדם, הנה אף שאמת השיב להם, מ"מ זהו מדת ביניונים, אבל תלמידי ר' יוחנן בן זכאי שהם גדולי הדור חכמי ישראל, יש לתמוה על ברכה זו שברכם קודם מותו שאז היה ראוי להשפיע עליהם ברכה לפי עוצם מעלתם:
(יט) <b>ונלע"ד</b> דדבר גדול דבר התנא בזה, ויש בזה מוסר גדול להמון עם כפשוטן של דברים, וברכה גדולה לתלמידים לפי עוצם גדולתם, דהנה אית דחילו ואית דחילו, וכבר נודע כי רז"ל הגדילו מעלת אהבה על מעלת היראה מאד, ומצינו בשעת העקידה, שזו היתה המעלה הגדולה שאין למעלה הימנה באברהם אבינו בכל הנסיונות שנתנסה, ומצינו שאמר לו עתה ידעתי כי ירא אלקים אתה, והדבר תמוה למה אחז מעלת היראה, ולא מעלת האהבה אשר היתה באברהם, אמנם מדרגות יש בצדיקים עבדי ה', ראשית הכל הוא דעובד מיראת העונש, אם עונשו עוה"ז, כי חיי האדם וחיי זרעו ומזונותיו וכל אשר לו ביד הקב"ה, ובידו להמית ולהחיות ולדכא ביסורים ועונשים קשים ומרים, מי הוא הפתי אשר לא יאחזהו אימתה ופחד, ואם מיראת עונשי הנשמה וחיבוט הקבר ועונשי גיהנם אשר האריכו בהם בספרי מוסר, , וזה השער הראשון להכנס בו בעבודת ה' ישוו בו הכל, ואין צריך לזה השגה רק למראה עיניו ישפוט, כמה צרות המתרגשות בעולם, וכמה עשירים ירדו מנכסיהם, וכמה אנשים בריאים וחזקים נדכאו ביסורים, ואין צריך לזה התעוררת ממוכיחים, או עיון בספרים, והכל יוכלו להשיג דבר זה, וזה שאמר הכתוב את אלקים ירא ואת מצותיו שמור כי זה כל האדם, כונתו כי זה לשמור המצות מיראה, כל אדם שוים בו, בעל השגה גדולה ובעל השגה קטנה, כי את כל מעשה האלקים יביא במשפט כלומר שאין העולם הפקר, ואית דינא ואית דיינא, דבר זה כל בני אדם מודים בו, וזה המדרגה הפחותה ביראת ה' מיראת העונש:
(כ) ואמנם אח"כ כשירגיל האדם עצמו בקדושה, הנשמה מתלהבת בו ומתחיל להיות אש אהבת ה' להתלהב בלבו, וזה דבר רוחני כי אין הגוף אוהב בטבע למה שאינו יכול להשיג באברים המוחשים, לא בראי' ולא בשמיעה, וע"ז אמרו הבא לטהר מסייעין אותו, ואח"כ זוכה לדביקות להיות דבק בבוראו במחשבתו, והנה העובד מיראה דהיינו יראת העונש זה נזהר מן הל"ת, אבל אינו נזהר בקיום העשה, שאינו מתירא מן העונש שלא בעידן ריתחא, ואמנם העובד מאהבה, זה זהיר לקיים גם כל מצות עשה, לעשות נחת רוח לבוראו, וכשזוכה לדביקות זה לא נפרד במחשבתו כלל, וכל מחשבותיו תמיד דבוקות בקדושת השם, ולכן כתיב את אלהיך תירא, וזה המדרגה הראשונה בשמירת לא תעשה, וזה לא מקרי עבודה דלא שייך עבודה רק בפועל, ואח"כ תעלה במדרגה, ואותו תעבוד, דהיינו קיום מצות עשה וזה מאהבה, ואח"כ תכנס לפני ולפנים ובו תדבק, ואז זוכה למעולה שבכל המעלות היראה הגבוהה, שהוא יראת הבושה, מתוך שמכיר גדולת הבורא הוא בוש ממנו לחטוא, ומתירא פן ע"י זה יופסק קישור הדביקות, ויתרחק מעוצם קדושתו, וזהו יראת הרוממות, וזהו יראת ה' לא יראת העונש ומצינו כיוצא בשני מדרגות יראה הנ"ל, גם ביראת בשר ודם יש שירא ממי שידו תקיפה עליו, ויוכל לעונשו כאשר אימת שופטי הארץ על ההמונים, וכמו כן יתירא האדם לעבור עבירה מיראת בית דין שלמטה שיענשהו על רוע מעשיו, ויש שירא ממי שאין לו עליו שום השתררות, רק מרוב עוצם גדולת האיש ומעלותיו, מחמת הבושה יראים מפניו, כי מכירים גדולתו וכבודו, ורוב העולם אף אם ימצא בהם רשע גדול בעל עבירות, מתירא לעבור עבירה בפני אדם גדול הדור, אף אם אין לו שום ממשלה עליו:
(כא) <b>והנה</b> ר' יוחנן ב"ז אמר ברכה לתלמידיו, יהי רצון שיהא מורא שמים עליכם כמורא ב"ו, והנה ראשית דבריו המה נפלאו, איך שייך בזה יהי רצון ומלפני מי יהיה רצון והלא אמרו רז"ל הכל בידי שמים חוץ מיראת שמים שנא' ועתה ישראל מה ה' אלהיך שואל מעמך כי אם ליראה, אלא ודאי שריב"ז ליראה גבוה כיון, ותלמידיו הבינו מתחלה כפשוטו, ואמרו ע"כ והשיב ולואי תדעו כשאדם עובר עבירה אומר שמא יראני אדם, הכונה שלא יראה אותו אדם אפי' אין לו ממשלה עליו, אעפ"כ מתבייש וזו יראת הבושה, כן יהי מורא שמים עליכם, לא יראת העונש כי אם יראת הבושה, ושוב מצאתי במהרש"א בחדושי אגדות ברכות פרק ה' ג"כ מפרש דברי ריב"ז על יראת הרוממות והנאני, כן גם אתם תזכו להכיר גדולת ה', ועוצם רוממתו וקדושת פמליא של מעלה, ואז תזכו ליראת הבושה וזהו ודאי צריך סיוע מן השמים:
(כב) <b>ובזה</b> נבוא לביאור המאמר הנצב פתח השער, אשרי איש ירא את ה', אשרי איש ולא אשרי אשה, והנה המקשה היה מפרש ירא את ה' ביראה המפורסמת, שהוא יראת העונש, וכבר כתבתי שזה שייך רק במצות לא תעשה, וא"כ זה שוה באשה כמו באיש ולכן הקשה אשרי איש ולא אשרי אשה, ובאה התשובה ע"ז, אמר ר' עמרם אמר רב אשרי מי שעושה תשובה כשהוא איש:
<b>והנה</b> בשלהי מס' מכות, דריש ר' שמלאי תרי"ג מצות נאמרו למשה מסיני, שס"ה מצות ל"ת כמנין ימות החמה, רמ"ח מ"ע כנגד אבריו של אדם, והנה רש"י פירש רמ"ח מצות עשה שכל אבר אומר קיים בי מצוה, שס"ה מצות ל"ת שבכל יום מזהירין עליו שלא לעבור, ויש לדקדק ומדוע לא היה בהיפך שס"ה מצות עשה שבכל יום אומרים לו קיים מצוה רמ"ח מצות ל"ת שכל אבר ואבר אומר אל תעבור בי עבירה, ובעין יעקב בשם הרמ"ה כתב האי ימות החמה ואבריו של אדם סימנא בעלמא הוא, , ואני אומר ח"ו שנפל דברי רז"ל בשורש גדול כזה, ליתן סימן על צד המקרה, אלא בדוקא דברו, כי המהרש"א בחידושי אגדות שם, כתיב אנכי ולא יהיה לך מפי הגבורה שמענו, כי רבוי המצות במספר הוא מצד המקבלים, אבל מצד נותן התורה לא יקבלו ריבוי, והוא כי במצות אנכי שהוא היחוד, ובלא יהיה לך שהוא ההיפוך ומזהיר על שיתוף ש"ש וד"א, בזה נכללו כל העשין והלאוין, אלא שהאדם מצד שהיא מוטבע בחומר ובזמן, לכך בא לו הריבוי (עיין במהרש"א שם):
(כג) ואני אומר דבר גדול דבר בזה, כי כל המצות עשה כלם רומזים בו יתברך ואחוזים בו, ובכל מ"ע מיחדים שמו ומקבלים אלקותו, וכל ל"ת אם היינו יודעים עקרה ושורשה למעלה הוא כפירה באלקותו ומקבל עליו עבודת גלולים והנה האדם נקרא אדם מצד הכתוב בצלם אלקים עשה את האדם, ועל הכסא דמות כמראה אדם, וכן אדם הוא מלשון אדמה לעליון, אם היינו מקיימין התורה והמצות, אבל בעוה"ר אנו פוגמין ונמשלנו כבהמות, והנה תחלת קלקול דורות הקדמונים בעבודת גלולים היה לצבא השמים, שהיו סוברים שהם פועלים מצד עצמם, וכנזכר במורה נבוכים ענין ויכוח אברהם עם אנשי דורו, והגדול שבצבא השמים הנרגשים בפעולתם הוא השמש, , ולכן תחלת כל הע"ג היו נידחים לשמש, ושוב אח"כ נדחו ונפלו בכמה מיני מכשולים כי עבירה גוררת עבירה, אבל שורש לכל עבודת עובדי גלולים, היה מתחלה שטעו בשמש, ולכן אמר ר' שמלאי סימן למ"ע שהוא רומז ליחוד ואחיזתנו בשורשי קדושה של מעלה הוא בצלם אלקים עשה את האדם, ועל הכסא דמות כמראה אדם, ולכן נתן הרמז אבריו של אדם, ועל הלאוין שכלם המה כפירה בעיקר ועובד ע"ג נתן הסימן מימות החמה, ועכשיו אחיי נרגיש בנפשינו, גודל הפגם שפגמנו בהרבה ל"ת שעברנו בפועל וק"ו הירא מעבירות שבידו מעריות, חייבי כריתות ומיתות ב"ד אוי לנו כי חטאנו, וזה ג"כ כונת ר' יוחנן בפ"ק דתענית, כי שתים רעות עשו עמי, אחת שהיא כשתים, ומה ניהו ע"ג, שבכל עבירה יש בה פגם ע"ג והנה הכשדים והמצרים הקדמונים שלא היו מאמינים כלל בבורא אינם קרואים אדם, וכעובדא דר' שילא בשלהי ברכות דנגדי' להאי גברא ואמר דנגדי' משום דבעל חמרתא, ונמצא בהעמיק הענין אחר שורש הדברים, העובר על ל"ת והרי הוא כעובד ע"ג הוא דומה לחמור, ושוב אינו בגדר איש, וזהו כונת ר' עמרם אשרי מי שעושה תשובה כשהוא עדין איש, וא"כ אכתי לא עבר על ל"ת רק על ביטול מ"ע וזה ודאי שאינו מתירא מעונש, ומה דכתיב ירא היינו יראה הגבוה, שלא יופסק דביקתו באדם העליון, ובמ"ע שפיר קאמר אשרי איש:
(כד) <b>ריב"ל</b> אמר אשרי מי שמתגבר על יצרו כאיש, כבר כתבתי בנוסח ע"ח שחטאנו לפניך ביצה"ר, וע"ח שחטאנו לפניך ביודעים וכו', שבעבירה הראשונה היצה"ר צריך להלחם בכל כחו עם האדם, אבל כיון שכבר נכשל האדם בעבירה, שוב אין ליצה"ר טרחה עמו, כי כבר עבירה שבידו היא גוררתו לעבור עוד עבירה, וזה בעברו על ל"ת, כי בזה בורא קטיגור ומשחית ומחבל, ולכן עבר אדם על עשה, לא זז משם עד שמוחלין לו, כי לא קנה בזה שום קטיגור, וחטא להקב"ה וברוב חסדו הוא נוח לרצות בתשובה ומוחל מיד, אבל עבר על ל"ת כבר ברא קטיגור וקליפה, ולכן תשובה תולה כי הקב"ה מצדו מוחל אבל הקטיגור אינו מסתלק ותשובה תולה עד יוה"כ, ואז מביאים שעיר המשתלח, וכתיב ונשא השעיר עליו את כל עונותם אל ארץ גזירה, ומסתלק הקטיגור משם, ולכן מי שמתגבר על יצרו בודאי לא נכשל בל"ת, דאל"כ לא היה היצר שוב נלחם עמו שיאמר עליו שמתגבר עליו, ואיש כזה ודאי שמה שעושה תשובה הוא על מ"ע, ולכן כתיב אשרי איש ולא אשה.
(כה) באופן שבכל עבירה ועבירה יש בה מכשול ע"ג, ולכן מצד מדה"ד הנפש החוטאת היא תמות, ואין הפרש בין חטא לחטא, כי כלם משום לתא דע"ג, וזה אצלי הכונה במשנה שלהי מכות ר' חנניא בן עקשיא אומר רצה הקב"ה לזכות את ישראל כו', ורש"י פירש שכמה מצות שלא היה צריך להזהיר עליהם כגון על אכילת שקצים ונבילות, שאין לך אדם שאינו קץ בהם, ולא הזהיר אלא כדי שיקבלו שכר על שפורשים מהם, והרמב"ם בפירוש המשנה פירש, כי מעקרי האמונה בתורה כי כשיקיים אדם מצוה מתרי"ג מצות כראוי וכהוגן ולא ישתתף עמה כונה מכוונת העולם בשום פנייה, אלא שיעשה אותה לשמה מאהבה הוא זוכה לחיי העוה"ב וע"ז אמר ר"ח כי בהיות המצות הרבה אי אפשר שלא יעשה האדם בחייו אחת מהם על מתכונתה ושלמותה, ובעשותו אותה המצוה תחיה נפשו בשלמותה וכו':
(כו) ואני אומר כאשר נדקדק במאמר ר' שמלאי שם בגמ' שאמר תרי"ג מצות וכו', שנאמר תורה צוה לנו משה, תורה בגי' תרי"א, אנכי ולא יהיה לך מפי הגבורה שמענום, הנה אמרו מפי הגבורה צריך פירוש, והוה ליה למימר מפי הקב"ה שמענום, ונראה עפ"י דברי המהרש"א בחדושי אגדות הנ"ל, שמצד הנותן אין שום רבוי במצות, וכל העשין בכלל יחודו של הקב"ה, ונכלל במאמר אנכי וכל הלאוין נכלל בכלל ע"ג ונכללו במאמר לא יהיה לך, אלא רבוי המצות הוא מצד חומר הגס של המקבצים, ולפ"ז אני אומר יוסיף דעת יוסיף מכאוב העבירות, ואלמלא היה הקב"ה מודיע לנו כל המצות בטעמם, היינו נענשים על כל העבירות בעונש חמור של ע"ג, ולא עוד אלא שהיינו נענשים גם על המחשבה כמו בע"ג דכתיב למען תפוש בני ישראל בלבם, ולכן אמר ר' חנניא רצה הקב"ה לזכות את ישראל לדונם לזכות, ושלא להעניש על המחשבה, לפיכך הרבה להם תורה ומצות, ולא גלה להם כעם, ולכן לפי המקבלים אין שאר המצות בכלל לא יהיה לך, לפי מה שקבלו הם לפי חומרם, וזהו שאמר לפיכך הרבה להם תורה ומצות דוק בדבריו, שלא אמר סתם, לפיכך הרבה תורה ומצות, אבל אמר הרבה להם להם דייקא, שמצדם הוא הרבה ולא מצד הנותן:
(כז) וזהו שאמרו בגמרא אנכי ולא יהיה לך מפי הגבורה שמענום, ידוע שהגבורה היינו מדה"ד, ומצד מדת הדין היה קו הדין, שבאמת גם מצד המקבלים יהיה הכל בכלל אנכי ולא יהיה לך אלא ה' חפץ, ה' דייקא מדת הרחמים חפץ להצדיק, לפיכך הרבה תורה ומצות:
(כח) ועכ"פ בכל עבירה יש פגם ע"ג, ואם אין אנו יודעים עכ"פ מחשב שוגג לענין ע"ג, מלבד זדונו בגוף העבירה, והרי אף בשוגג נעשה פגם שהרי צריך לקרבן, וזהו כונת רבינו הקדוש בפ"ב דאבות שאמר דע מה למעלה ממך, פירוש אף שאין אתה מתכוין במעשה העבירה לע"ג, מ"מ דע מה למעלה נעשה ממך, שכל מעשיך עושים רושם למעלה, ודע מה נעשה למעלה ממך וא"כ הרי יש עכ"פ פגם גדול של ע"ג ע"י מעשיך למעלה, ועוד שגם לפי שכל האנושי הוא ג"כ כעובד ע"ג, שהרי יש עין רואה ואוזן שומעת וכו', וממ"נ אם אתה יודע רבונך עומד עליך, ואתה עובר את מצות המלך, אין לך עבד מורד על אדוניו גדול מזה, ואם אתה כופר בהשגחה, אתה כופר בעקר, ועכשיו מה נאמר ומה נדבר, אוי לנו מיום הדין אוי לנו מיום התוכחה, כי רבו עונינו עד למעלה, והנה בכל עבירה האדם פוגם בנפשו, והם רמ"ח אברי הנשמה וע"י ביטול מ"ע נחלש האבר, וע"י עבירה בפועל שעובר על ל"ת נעשה בעל מום ונכרת האבר, הכל פגם העבירה בנפש, ואנחנו כלנו בעלי מומין מכף רגל ועד ראש אין בנו מתום, והנה עבר על ל"ת תשובה תולה ויוה"כ מכפר, וכבר אמרתי הטעם שאז משלחים הקטיגור הנעשה מעבירה ע"י שעיר המשתלח המדברה, ונפרד מהקדושה, אבל אנן יתמי דיתמי שאין לנו לא כה"ג שיכפר ביום הכיפורים, ולא שעיר המשתלח ועונותינו ענו בנו איך ירפאו המומין, והנה מצינו בשעת קבלת התורה נרפאו כל המומין, אף אנו נקבל עתה במחשבותינו את התורה, לשמור ולעשות כל דברי התורה מהיום ומעלה, בכל לב ונפש, והקב"ה ברחמיו יקבלנו כעמידתינו בהר סיני, וירפא כל מכאובי נפשותינו ברחמים ויקבל תשובתינו ברצון אמן:
דרוש יד לעשרת ימי תשובה (א) (תהלים ע"ז)
<b>אחזת</b> שמורות עיני נפעמתי ולא אדבר כו', הנה אסף ראה ברוח הקודש אריכות הגלות וירידת הדורות, והתרחקם משרשם העליון, דור אחר דור שפל יותר בעומק השפלות להתגברות היצה"ר, והדורות לפנינו אם שלחו ידם במצות הן עשה והן ל"ת, ואפי' בח"כ ומיתות ב"ד החמורות לא שלחו יד בעצם התורה, והיתה התורה חשובה מאד גם בעיני הרשעים, כי ידעו קדושת וחשיבות התורה אלא שיצר התאוה התגבר עליהם, ולכן תמיד אחר המעשה התחרטו, והרשעים מלאים חרטה. וידעו כי לא ימלטו מהעונש, וגם היו מגדלים בניהם לת"ת, ואם היו רואים מזרעם שאוחזים מעשיהם בידיהם, היו מצטערים על זה מאוד, כי הם עצמם ידעו גנות מעשיהם, והיו הרשעים שבזמנים ההם אף שהיה במחשך מעשיהם, כי כן כתיב ולחושך קרא לילה, שדרז"ל על מעשיהם של רשעים, עם כל זה לא נתגבר עליהם חשכת לילה, ונגה עליהם אור התורה, ואעפ"כ היו מעשיהם הרעים גורמים אריכת הגלות זמן רב ועצום, ומה נאמר ומה נדבר אנחנו הדור העני הזה, שבעוה"ר רבו המתפרצים פריצי בני עמנו אשר שננו כחרב לשונם לבזות תורת משה, ותלמוד דרבינא ורב, וגבר חשכת האפיקורסות, עד כי כיבו אור תורה ואין נוגה להם, ובחושך ידמו ואיך נקוה ואור הגאולה, וגם את בניהם אינם מגדלים לתורה, ואדרבה מושכים אותם מבית הספר, וירגילום בספרים אחרים, להכניס ספק בלבם בכל האותות ומופתים שבתורה, ומתחלה נותנים אמתלא, כי צריכים הם להרגילם בכתב ולשון הנהוג, וסוף דבר באים לשלוח יד בתורה, ואינם מאמינים לא בה' לא במשה עבדו, ועל זה אמר הכתוב שתו בשמים פיהם, ולשונם תהלך בארץ, ר"ל צריכים להרגילם בספרים בלשונות עמים, אך למה שתו בשמים פיהם, והתורה משתכחת בכל יום יותר, ורז"ל מרו במס' שבת (קל"ה ע"ב) ת"ר כשנכנסו רבותינו בכרם ביבנה אמרו עתידה תורה שתשתכח מישראל וכו', והיה זה קצת נחמה שזה זמן קירוב הגאולה והייתי מצפה לביאת משיח, אבל באמת הוא טעות, שכבר אמרו שם ח"ו שתשתכח תורה, אלא שלא ימצאו הלכה ברורה:
(כ) ונחזור לדברי אסף כאשר ראה ברוחו הקודש דורנו השפל הזה, היה מתאונן אחזת שמורות עיני כו', כי היה מצטער על אריכת גלות השכינה ותרד פלאים, והתחיל נדון ק"ו בעצמו ואמר חשבתי ימים מקדם, הדורות שלפנינו שאף שהיה כובד הגלות, וגם נמצאו בעמי רשעים, עם כ"ז נגה להם אור יום, שהיתה התורה חשובה בעיניהם, חשבתי ימים מקדם שנות עולמים התורה נקראת ימים מקדם כי התורה קדמה אגפים שנה לבריאת העולם, והיינו ימים מקדם מיעוט ימים שנים, וכל יום מיומו של הקב"ה שהוא אלף שנים והיינו שנות עולמים, כי ימים הללו הם שנות עולמים, כי שית שני הוה עלמא, שמרומז בששת ימי בראשית, ועם כל זה גרמו מעשיהם הרעים עיכוב גלות, ומה אומר ומה אדבר, אזכרה נגינתי בלילה הדור הזה, ונגינתי דרשו בפסיקתא לשון שבר, אשר מגן צריך בידיך, אזכרה שברי הגדול בדור הזה, שחשכה עלינו חשכת לילה, חושך ענן וערפל, ואין נוגה אור התורה והתורה מבוזה בעיני האפקורסים אני הגבר ראה עני בשבט עברתו, אוי לי שעלתה בימי כך, עניות התורה, אותי נהג ויולך חוכך ולא אור, ולכאורה הוא כפל חושך ולא אור ולפי דרכינו ניחא שהרשעים שבדורות הקודמים אף שעשו עבירות חמורות, והיה מעשיהם חושך, עם כל זה מתוך החושך היו מסתכלים באור התורה, ומתוך כך היו מתחרטים אח"כ, אבל אותי נהג ויולך חושך ולא אור כלל, ואמר אסף עם לבבי אשיחה ויחפש רוחי, בראותי עומק החושך הזה, עם לבבי אשיחה ויחפש רוחי, כי חז"ל דרשו והארץ היתה תוהו ובוהו על גליות הקודמות, ואח"כ כתיב ורוח אלהים כו', זה רוחו של משיח, ואמר עכשיו אחפש רוחי, כי כבר כלו כל גליות הקדומות, ועדיין משיח לא בא, והתירוץ הוא כי מרחפת על פני המים כתיב התורה נמשלה למים, אבל בהתבטל התורה למי ירחף, והתחיל אסף לבקש מה' שיתן בלב עמו לשוב ללימוד התורה, כי התורה לא ניתנה לנו לזמן קצוב, אבל ניתנה לעולמי עולמים, ואמר הלעולמים יזנח ה', והיה לו לומר העולמים יזנח, אבל אמר הלעולמים רצונו וכי הדבר שנתן לנו לעולמים יזנח ח"ו, וכן האפס לנצח, וכי דבר שהוא נצחי, אפס ח"ו וכן גמר אומר לדור ודור, וכי אומר שהוא לדור ודור, דהיינו אמרת ה' צרופה שהיא התורה, גמר ח"ו, השכח חנות אל, דרשו בפסיקתא השכחת חנייתך ע"פ ה' יחנו:
(ג) והנה בזמן שבה"מ היה קיים, היה חנותו ושכינתו בבית המקדש, וכשחרב בה"מ אין להקב"ה בעולמו אלא ד' אמות של הלכה, ועכשיו אין מקום לחנייתו, כי המקדש חרב, וד' אמות של הלכה לא שכיחי בעוה"ר, כי התורה מתבטלת בימינו, ואיה מקום ומשכן להשכינה, אם קפץ באף כי באפי נשבעתי והדרנא בי, ולכן אמר אף שהקב"ה נשבע על הגלות הזה, אבל זה היה באף והוא מתאונן כביכול על שבועה זו, והותר הנדר אבל רחמיו היא סלה, ואומר חלותי היא שנות ימין עליון, בפסיקתא אמר ר' יצחק משל לגיבור שהיה שרי במדינה, והיו בני המדינה בטוחים בו, כשיבואו הגייסות לשם הוא יוצא ומראה להם פנים, והם בורחים, כיון שבאו הגייסות לשם, אמר ימיני חששה לי, אבל הקב"ה אינו כן, אלא הן לא קצרה יד ה' מהושיע כי עונות כם היו מבדילים, והנה אני עתה בעו"ה נהייתי ונחליתי זה כמה ירחים יסורים שאינן של אהבה, יסורים שיש בהם ביטול תורה, וגם אין בי כח לצאת ולבוא לפניכם בדרושי תוכחה כפעם בפעם, והנה אני יודע נגעי עצמי, שאני מלא חטאים עונות ופשעים, ולא כגמול הטוב אשר גמל הקב"ה ברחמיו עמי מיום היותי גמלתי לו, ובמה יתרצה עבד מורד כמוני אל אדוניו הקב"ה שהוא אדון לכלנו, וקויתי אולי אבנה אנכי מכם, כי ה' נתן לי לשון למודים, והייתי רגיל לדרוש לכם בימים הללו דברים המעוררים הלב לשוב בתשובה, והנה החוטא והפושע הוא מגביר מדת הדין ומהפך מדה"ר למדה"ד, והשב בתשובה גמורה זדונות נעשו לו כזכיות, ומהפך מדה"ד למדה"ר, ונמצא הרשע עושה מהימין שמאל, ונשתנית כביכול הימין, והבעל תשובה אדרבה מגביר הימין, ולכן אמרתי חלותי היא שנות ימין עליון לשון בתמי' וכי ח"ו ע"י חלותי אמנע מהתוכחה וח"ו יהיה שנות ימין עליון, ומצאתי מחויב בדבר ובכל כוחי לדרוש היום:
(ד) והנה רז"ל אמרו הני בריוני דהוו וכו', אמרו עד האידנא הוי קטיני חריך שקי וכו', יהבו דעתייהו והדרי בתשובה, והנה ח"ו אתם אינכם בריוני ואני אינני ר' זירא, אבל כל זה קצת פעולה עשיתי ע"י התוכחה להזכיר בתשובה, והחלש כמוני אמרתי כי גביר אני, והייתי מראה להגייסות המה חיילות חיילות מקטריגים, שאנחנו בראנו אותם במעשינו הרעים, והמה מתאספים ליום הדין להלחם בנו ולקטרג עלינו וע"י שהייתי מראה פנים של בכי לכם, ועוררתי אתכם לבכות ולהתחרט, ולשוב בתשובה היו הגייסות בורחות, ועכשיו אני אומר ימיני חוששה לי, כחי הגשמי חלושה, וגם ימיני הרוחני חלושה במיעוט תורה ומיעוט מעשים טובים, ואני אבקש מכם ליתן לב מעצמכם, להתעורר בתשובה, ואולי אבנה גם אנכי מכם:
(ה) ואומר חלותי היא שנות ימין עליון, הנה במצרים כתיב מדלג על ההרים, והקב"ה הוציאם ממצרים קודם זמנם, כי ראה כי נשתקעו בטומאה, ודאג שח"ו ישתקעו בה, ומיהר לגאול אותם בחפזון:
<big>דרוש</big> <big>ט"ו</big> <big>לשבת</big> <big>תשובה</big> (א) לא המדרש הוא העיקר והתכלית, ולא זו הדרך המביאה האדם לחיי עוה"ב, ומה יתרון לאדם ברבי הפשטים והדרשו', וח"ו אין אני מגנה דברי תורה, וכל דברי תורה חביבים עלי ביותר, אך ורק לדרוש ברבים, עקר הדבר לדרוש דיני התורה והמצות, אשר יעשה האדם וחי בהם, חיי עולם, ולדרוש דברי אגדה המושכים לבו של אדם, ומטין אותו מדרך המות לדרך החיים, ולרפאות את נפשות החולים בחלי רע חולי הנפש, והנה לכאורה הדבר תמוה, שיעמוד מוכיח וידרוש ברבים תוכחת מוסר, ונקח דמיון מחולי הגוף, מי דרכו לחזר על מי הלא החולה מחזיר אחר הרופא, וכן ג"כ מי שהוא חולה בחלי הנפש, ראוי הוא שיחזור אחר הרופא, ולבוא לפני החכם ישקהו סמא דחיי, והן אמת נכון הדבר שרוכלים מחזירין בעירות וגם בימי חכמי הש"ס, כהאי רוכל דהוה מכריז ואמר, מאן בעי סמא דחיי, אמנם כן הדבר מוכיחים הנוסעים ממקום למקום, כי אולי באיזה מהמקומות אין שם רופא הנפש לכך הה נוסעים ממקום למקום אך אולי לא ידעו ולא ירגישו בו שהוא יודע לרפאות, לכך צריך להכריז שידעו בו שהוא רופא, ומאן דכאיב לי' כאיבי אזל לבי אסיא, אמנם רב הדר בעירו, וכבר הוכיח פעם ושתים ושלש לפי הנראה אך למחסור שיוכיח ברבים, כי ממ"נ מי שמבקש רפואה יבוא אצלו, ומי שאינו מבקש מה תועיל התוכחה,, איש כזה ילעיג על כל דברי חכמים, וכן מצינו ברמב"ם בהלכות דעות פרק ב', חולי הגוף טועמים מר למתוק ומתוק למר ויש מן החולים מי שמתאוה ותאב למאכלות שאינן ראוים לאכילה, כגון הפחם ושונא המאכלות הטובים כגון הפת והבשר הכל לפי רוב החולי, כך בני אדם שנפשותיהם חולות מתאוים ואוהבים הדעות הרעות, ושונאים הדרך הטובה ומתעצלים ללכת בה והיא כבידה עליהם למאוד, לפי חליים, וכן ישעיהו אומר באנשים הללו, הוי אומרים לרע טוב ולטוב רע, שמים חשך לאור ואור לחשך, שמים מר למתוק ומתוק למר, ועליהם נאמר העוזבים ארחות יושר ללכת בדרכי חשך ומה היא תקנת חולי הנפש ילכו אצל החכמים שהם רופאי הנפשות וירפאו חליים בדעות, שמלמדין אותן עד שיחזירום לדרך הטובה, והמכירים בדעות הרעות שלהם ואינם הולכים אצל החכמים לרפא אותם עליהם אמר שלמה, חכמה ומוסר אוילים בזו עכ"ל הרמב"ם ז"ל, והוצק חן בשפתותיו:
(ב) <b>עכ"פ</b> יצא לנו מזה שתקנת חולי הנפשות שילכו הם לבקש רופא לנפשם, ולא שהרופא יחזר אחריהם, אמנם אעפ"כ ראוי להרופא הנפשות לבקש את החולים מכמה טעמים נכונים, והבדל גדול יש בין חולי הגוף לחולי הנפש, כי חולי הגוף האוכל הבוסר שיניו תקהינה, ולא יקהה שיני זרים באכילת' וכן בכל מיני החליים והכאבים כלם מי יחוש ומי ירגיש בהכאב חוץ ממנו החולה בעצמו נכאב ונעצב ולא יכאיב לאחרים בכאבו, אבל חולי הנפש האיש אחד יחטא ועל כל העדה עדת ישראל יהי' הקצף, בהכריעו כף חובה וכמאמר חז"ל, לעולם יראה אדם עצמו כאלו חציו זכאי וחציו חייב וכו', וכאלו כל העולם חציו זכאי, עשה מצוה אחת אשריו שהכריע עצמו וכל העולם לכף זכות, עשה עבירה אחת אוי לו שהכריע כל העולם לכף חוב, וכמתלא דספינה שאמר הלא תחתי אני קודח, הרי שבחליו של החולה כאיב להרופא ג"כ ועמו הוא בצרה, לכך צריך הוא לבקש, ולחפש אחרי החולים לרפאם:
(ג) <b>ועוד</b> כי בחולי הגוף כל עוד שיתגבר החולי ירגיש יותר בכאבו, דרך משל אם תבוא סירכה על הריאה יתגבר עליו חולי השועל, ואם תוסיף הריאה עוד והסרך במקום אחר יתגבר חולי השועל וירגיש יותר, וידע ויבין כי איש ידוע חולי הוא ויבקש רפואה לנפשו, אבל חולי הנפשות נהפוך הוא, שכל עוד שיגדיל הכאב ותתגבר החולשה יותר תתמעט הרגשת החולה בחליו, עד שלא ירגיש לגמרי, כי אם יחטא פעם אחד בראות העין, ויסתכל במקום שלא הי' ראוי או ח"ו יסתכל באשת איש, ויהרהר ודאי שמטמא עיני נשמתו, וכל הרשעים מלאים חרטה, כי תיכף יתחרט כאשר יסתלק היצר ממנו ידע שחטא וירגיש פגמו, ואם שוב תתגבר החולשה ויוסיף עון ופשע ויסתכל עוד הפעם, בודאי שהוסיף פגם בנשמתו, ועור עיני עצמו, אמנם שוב כסוס כפרד לא יבין כי עבר עבירה ושנה בו נעשית לו כהיתר, ואינו מרגיש בחליו כלל, וזך וישר פעלו אצלו, וכמו כן בכל העבירות, דרך משל הרגיל לשנות בכל יום ב' או ג' פרקים משניות או דפים גמרא אם יום אחד לא ישלים חקו ירע בעיניו, ואם שוב יבטל יום אחר יום, שוב הבטלה נעשית אצלו טבע, וילך כל היום הולך ובטל, פעם בשוק ופעם בכתובות, ובמושב לצים וברוב דברים לא יחדל פשע, לשון הרע ורכילות ושקרים וניבול פה, וכמו כן בהילוך לבית הכנסת פעם ראשון יקשה בעיניו להתפלל ביחיד, וכאשר יבטל התמיד פעם ושתים שיתפלל ביחיד, שוב אדרבה יקשה עליו ההילוך לבה"כ, ויתן אמתלא שגשם שוטף וטיט ורפש בדרך, וכאשר רגליו לרע ירוצו לילך להלשין על חבירו, לא יעצרנו הגשם והשלג, ולילה כיום יאיר לו, והי' במחשך מעשיהם, לא כן לקום באשמורות לעבודת בוראו יתעצל מלקום:
(ד) <b>ולא</b> יפה כתב הרמב"ם על אנשים כאלה שאוהבים המאכלים הרעים, ושונאים המאכלים הטובים, כמו הלחם אשר עליו יחי' האדם, כי כשם שיש מאכל גופני גשמי להגוף, שממנו יחי', ויש מאכל רע סמא דמותא, כן הנשמה צריכה למזון הנפש, להשפיע לה שפע חיים העליונים, ויש מאכלים רעים מאכלים לצוד ציד צודד נפשות ולדמם יארב:
(ה) <b>והנה</b> המות והחיים ביד הלשון, ומרפא לשון עץ החיים והתורה היא סמא דחיי, והדברים בטלים וניצנות וניבול פה ושקרים ורכילות הוא סמא דמותא, במדבר הזה שם יתמו ושם ימותו, ולא ישיגם ארחות חיים, ותמה אני על אנשים המניחים חיי עולם לעולם כל ימיהם לא יביטו בשום ספר, ואפילו בחיי שעה אינם עוסקין שאינם טרודים כל כך על המחיה ועל הכלכלה ופרנסתם מצוי', והמה הולכים בטל, ודאי שאנשים אלו אומרים למר מתוק אבל סופם מרה כלענה:
(ו) <b>ודא</b> בי' כולה ביה שמבזה תורת משה, כי אין לך בזיון גדול מזה שלא להביט בה כלל, כבר כל המצות בזויות עליו, ואם יעשה איזה מצוה הוא רק מצות אנשים מלמדה, והקב"ה אמר הלואי אותי עזבו ותורתי שמרו, והדבר תמוה מה בצע בהתמדת התורה, ואם עוזב את הקב"ה, ובפרט ישראל באותו העת שהיו עובדי ע"ג, מה בצע בלימודם, ולרשע אמר אלהים מה לך לספר חקי ותשא בריתי עלי פיך אתה שנאת מוסר ואם כן איך אמרו הלואי אותי עזבו וכו' אמנם הפשוט שבודאי אין חפץ להקב"ה בקילוסו של רשע ולא בלמוד תורתו וכאשר האריכו כל חכמי המוסר, שכל תורתו של רשע נופלת בקליפה, אמנם מה שהקב"ה בקש ואת תורתי שמרו הרי הטעם נאמר בצדו, שהמאור שבה הי' מחזירם למוטב, כי כל דברי תורה מלאים תוכחת מוסר, ועל שם זה נקראת תורה, שהיא מורה לאדם הדרך ילך בה, והנה מצינו שני מיני רשעים יש רשע מאריך ברעתו כי טחו עיניו מראות וכאשר יבוא איזה מוכיח ויוכיחנו אזי יפקחו עיניו ויתחרט על מעשיו, ויש רשע רע מוסיף על חטאתו פשע, ושונא התוכחה ובשעה שהמוכיח יושב ודורש דברי תוכחה יעמוד כעל קוצים, ורוצה ומצפה שיפסיק הדורש, איש כזה אין תרופה למכתו, וגם אם ילמוד בתורה לא תועילנו, ולכך שפיר אמר הפסוק, ולרשע אמר אלקים מה לך לספר חוקי וגו', ואם מפני שהמאור שבה תחזירנו למוטב, לזה מסיים הפסוק ואתה שנאת מוסר:
(ז) והטעם נראה לי במה שאמר הלואי אותי עזבו רק תורתי שמרו, דהנה בירמי' ג' נאמר לאמר, הן ישלח איש את אשתו והלכה מאתו והיתה לאיש אחר הישוב אלי' עוד הלא חנף תחנף י ההיא ואת זנית רעים רבים ושוב אלי נאום ה', הנה האי קרא לאו רישא סיפא דפתח שהיתה לאיש אחר, דמשמע ע"י נישואין ומסיים ואת זנית רעים רבים, ועוד דמאי לאמר דפתח בי', ואלשיך הרגיש בזה, ונדחק לאמר שק"ו שזנית ע"ש, והאמת נהפוך הוא שע"י זנות לא נאסרה אם זינתה אחר הגירושין מותרת לחזור לבעלה, ואלשיך רצה לתרץ זה במתק לשונו שאת זנית קודם שגרשתיך, ודבר זה לא נזכר במקרא, והנה בפרק חלק אמר שמואל, באו עשרה בני אדם וישבו לפני הנביא ואמרו אשה שגירשה בעלה וכו' אמר הקב"ה איזה ספר כריתות אמכם אשר שלחתי' ע"ש, וזאת אמר הכתוב לאמר הן ישלח איש את אשתו פירוש שישראל אמרו שגירשם הקב"ה, וההוכחה שלהם היתה שהרי זנו רעים רבים, והוא אומר שובו אלי, והרי אשת איש שזינתה אסורה לבעלה, אלא ודאי שגירשם, וגרושה שזינתה מותרת לחזור למגרש, ועל זה נתחכמו לאמר שקבלו קדושין מאחר ולא בתורת זנות, וא"כ אסורים לחזור, והנה הדבר תמוה איך עלה על דעתם שנתגרשו, והרי לא בא ספר כריתות לידם, והי' עולה על דעת ישראל שכיון שזנו ג"כ קודם הגירושין, וכבר נאסרו על הבעל ע"י זנות, א"כ זכות הוא לה הגירושין ויכול לגרשה לזכות לה גט ע"י אחר וכמ"ש באה"ע בהגהת רמ"א סי' א' שמי שהמירה אשתו מזכה לה גט ע"י אחר ע"ש, והיו סבורים שע"י אותו השר שמכרם לו להיות אצלו בגנות, זיכה להם הגט והקב"ה זיכה הגט קודם שזנו לפי שכבר הי' גלוי לפניו שיזנו, וזכות היא להם, והנה שם בחלק אמרו נבוכדנצר עבדי, עבד שקנה נכסים וכו', והנה הדין פשוט שע"י עבדו אינו יכול לזכות לאחרים דבר, מפני שיד עבדו כידו, ומדזיכה להם גט ע"י, מכלל שהוציאו לחירות, ואם כן הוא בן חורין ותופסין קדושין שלו, ע"י זה טענו שהיו לאיש אחר בקדושין, והקב"ה השיב ואת זנית רעים רבים, פירוש שטועה אתה שמעולם לא גרשתיך, וכיון שלא גרשתיך שוב גם הוכחה השניה בטלה, והשר נשאר עבד ואין לו קידושין, והא דלא נאסרו על ידי זנות כבר תירץ מהרימ"ט בדרושיו, בכל דברים שמתחלה קידשוה הקב"ה ע"מ שלא יזנו, ועתה שזנו הופקעו הקידושין למפרע, ולא נאסרה כלל ואיזה ספר כריתות וגו', שלא שלחתים בגט רק בפשעיכם שולחה אמכם ממילא שבטלו הקידושין, והקשה הפרשת דרכים א"כ בפ' חלק שטענו ישראל אשה שגירשה בעלה וכו', כלום יש להם זה על זה והשיב איזה ספר כריתות, ומה בכך כיון שבטלו הקידושין למפרע, וניחא לי' לבעל פרשת דרכים דנתקדשו ישראל בכמה פרוטות שיחולו זה אחר זה בכל עת שיתבטלו קדושין הראשונים יחולו האחרים וכן לעולם, הא למה זה דומה למ"ש הרמב"ם הנותן שתי פרוטות לאשה, ואמר באחת התקדשי היום ובאחת לאחר שתתגרשי וכו' ע"ש בפרשת דרכים:
(ח) <b>והנה</b> באמת ישראל נתקדשו בשטר דהיינו התורה, והנה באה"ע סי' מ' האומר לאשה הרי את מקודשת לי בפרוט' זו לאחר ל' יום אעפ"י שנתאכלו המעות תוך ל' יום הרי זו מקודשת לאחר ל' יום וכתב ברמ"א וי"א דאם קידשה בשטר ואינו בעין לאחר ל' יום וכו' אינה מקודשת, והשתא ניחא מה דאמר הלואי אותי עזבו ואת תורתי שמרו שהי' השטר קידושין קיים, והיו הקידושין חלים מעתה מחדש משא"כ כשעזבו התורה ואין השטר קיים בטלו הקידושין לגמרי, ומעתה ריב לי עם כמה בעלי בתים, שבכל שנה אני מוכיח אותם על זה שיקבעו עתים לתורה והמה מוסר לא לקחו:
(ט) <b>כתיב</b> העידותי בכם היום וגו' החיים והמות נתתי לפניך הברכה והקללה, ובחרת בחיים, הנה אמרו לר"י איכא סבי בבבל תמה אמר למען ירבו ימיכם על האדמה כתיב כיון שאמרו מקדמי ומחשכי לבי כנישתא אמר היינו דאהני להו, והנה הרבה מבני הקהלה שמתפללים ביחיד ומואסים בחיים ורגליהם ירדו מות לרע ירוצו ולא יגעו ולילך לבה"כ יגעו והנה כבר הוכחתי ואמרתי שבודאי בשעת מיתתו של אדם הנשמה רוצה לעלות למעלה, והנה הנשמ' אם היא זוכה לעלות למעלה עול' היא דרך בהכ"נ, ומיכאל הכה"ג העליון מקריב אותה למעלה אבל כשכל ימיו או רוב ימיו לא בא לבה"כ, איך תעלה נשמתו דרך שם והמקום הזה הוא לו מזכרת עון ונשמתו משוטטת בין הקליפות וזה שאמר הכתוב לא הבאת לי שה עולתיך, וחלב זבחיך לא כבדתני כי ידוע שהתפלה היא במקום תמידין, שה עולתיך לא הבאת לי שלא הביא קרבנו למקום השראת השכינה בבית הכנסת רק התפלל בביתו ובודאי שהתפלה נפסלת בפסול חוץ למקומו וחלב זבחיך פירוש זבחיך בשעה שהוא נזבח בשעת מיתה ג"כ לא כבדתני, כי אין הנשמה עולה למעלה, כי אפס מקום לעלות, ומכ"ש אותן שבאים לבית הכנסת ומשיחין שיחה בטלה, וריב לי עם בעלי הבית המדרש שפקרו בדבר זה הרבה, ובפרט הלומדים יודעים רבונם ומורדים בו ר"ל מהאי עונשא, ומה להאריך בפניהם עונשי הדבר והכל גלוי להם לכן יתנו לב לשוב מדרך זה, וה' הטוב יכפר בעד (י)
<b>הימים</b> הללו שמם מוכיח עליהם, ונקראו ימי תשובה ואפילו יחיד השב מקבלים תשובתו, ויוכל לתקן בכל יום דבר יום ביומו, מה שפגם בכל השנה ומה בצע בתענית בלי התעוררות תשו' ועיקר התענית לחשוב לתקן מעשיו, וז"ל הש"ע בא"ח סי' תקס"ח כל השרוי בתענית בין שהיה מתענה על צרתו, ובין שהיה מתענה עם הצבור, הרי זה לא ינהג עידונין בעצמו, ולא יקל ראשו, ולא יהי' שמח וטוב לב, אלא דואג ואונן כענין מה שנאמר מה יתאונן אדם חי גבר על חטאיו עכ"ל, והנה אין לך מתענה על צרתו כמי שמתענה על צרת העבירות, ועפ"י רוב ביום התענית המה הולכים ומטיילים, והכל להעביר השעה למען לא ירגישו בצער התענית ואין זה מדיני התשובה:
(יא) <b>צריך</b> אני להזהיר על דבר שנכשלים בו בר"ה וביוה"כ רוב העולם ואפי' הלומדים בשעה שמנגנים עלינו בשעה שסוגרים הארון ואומרים שהם כורעים וכו', ואח"כ תכף פותחים הארון, ואומרים תכף ואנחנו ואח"כ עומדים בשתיקה, והש"ץ מנגן זמן רב, ואח"כ נופלים כורעים, ודבר זה חירוף וגידוף שמשמע שמלת ואנחנו ח"ו קאי אדלעיל וכו' וח"ו ואנחנו אנא ימתין עד שעה שיפול כורעים יאמר בנשימה אחת ואנחנו כורעים:
(יב) <b>והנה</b> אמרתי דבר זה בפני חתני הותיק, וכה הראני בספר ישן נושן אצלו כתוב על קלף בכתב רש"י, וכתוב שם בשם רב כהן צדק שהיה גאון קדמון, וזה לשונו וכשהיה אומר עלינו לשבח וכו' היה מפסיק מעט, ואז אמר ואנו כורעים כדי שלא נראה שקאי על הראשון והנאני מאד שכוונתי לדעת הגאון, ואם הגאון בכל השנה ק"ו בימים נוראים שכשאומר תכף ואנחנו ואח"כ שוהה הרבה מאוד שיש להקפיד:
(יג) צריך להזהיר על שמירת שבת, ואת בני העיר הזהרתי כמה פעמים, אמנם בני הכפרים שמעתי שאין בני הכפרים מקדימים ליום הכניסת שבת ומאחרים עד הלילה, וגם בשבת עצמו הבהמות שלהם עושים במלאכה בשדות, ועוברים על איסור דאורייתא למען ינוח וגו', וגם אלו שיש להם שדות שלהם אפי' ע"י א"י אסורים לעבוד בשדות בשבת חרישה וזריעה וקצירה כל זה מלאכת פרהסיא ולא מהני קיבולת ומכ"ש שכר יום:
(יב) הנשים בכפרים משוטטות בכל הכפר בלי שומר וגם ביום יש איסור שאין שם ישראל מצוי וק"ו משתחשך:
וגם צריכים ליזהר בבישולי המאכלים שלא יהיה הכל ע"י השפחה אינה יהודית וגם צריך להשגיח משום טריפות, וגם דרכם באפיית הפת השפחה משכמת ואופה לבדה וזה איסור גמור שאפילו במקום שנוהגים היתר בפת של א"י אבל פת של ישראל שאפאו ישמעאל ודאי אסור.
(טו) וראוי לחזור אחר דברים שסגולתן לכפר עונות ואין לך מפורש יותר שמכפר עון מצדקה וגמילות חסדים לעניים וקרא כתיב בחסד ואמת יכופר עון וחטאך בצדקה פרוק, וצדקה ז"ל הש"ע בי"ד סי' רמ"ז מ"ע ליתן צדקה כפי השגת ידו וכמה פעמים נצטוינו בה במ"ע ויש ל"ת במעלים עינו ממנה שנאמר וכו' ע"ש:
(טז) כתב הרמב"ם כל הנביאים צוו על התשובה, ואין ישראל נגאלים אלא בתשובה, וכבר הבטיחה תורה שסוף ישראל לעשות תשובה בסוף גלותן ומיד הם נגאלים, שנאמר והיה כי יבואו עליך כל הדברים האלה ושבת עד ה' אלקיך ושב ה' אלקיך את שבותך ורחמך ושב וקבצך מכל העמים אשר הפיצך ה' אלקיך שמה ובא לציון גואל במהרה בימינו אמן:
<big>דרוש</big> <big>ט"ז</big> <big>לשבת</big> <big>תשובה</big> <big>תקכ"ט</big> (א)
<b>בירושלמי</b> שלהי יומא אמר ר' יוחנן זו דברי ראב"ע ור"י ור"ע אבל דברי חכמים שעיר המשתלח מכפר אם אין שעיר היום מכפר, כיצד הוא מכפר רבי זעירא אמר כל שהוא ר' חנינא אמר בסוף, מה נפקא מביניהון מתמיד, על דעת דר"ז כבר כיפר, על דעת דר"ח לא כיפר:
(ב) <b>והקשה</b> היפ"מ שאם מת א"כ מה נ"מ בכפרת יוה"כ, הרי מיתה ממרקת וכה"ג הקשה בבבלי במס' שבועות דף ח' ע"ב, על מה דאמר שם אם אינו מכפר למה תולה, אמר ר"ז לומר שאם מת מת בלא עון, והקשה רבא אם מת מיתה ממרקת ואומר אני דאף דסבר רבי שיוה"כ מכפר אפילו בעומד במרדו, מ"מ על עבירה זו עצמה דהיינו מניעת התשובה אין יוה"כ מכפר, שהרי גם לרבי עכ"פ אין יוה"כ מכפר בעודו עובר העבירה, שהרי מוקי שם לרבי כרת דיומי' בחנקתי' אומצא, אי נמי דאכל סמוך לשקיעת החמה, והרי עבירה זו שאינו שב בתשובה עובר ביוה"כ בכל רגע, ומטעם זה אמרתי הרהורי עבירה קשים מעבירה, שגוף העבירה אינו עובר כי אם ברגע המעשה, אבל ההרהור הוא זמן רב, וכן מניעת התשובה עובר בכל רגע בעשה, שהרי התשובה עצמה היא מ"ע, והתוודו את עונם, והיא מ"ע שאין קבוע לה זמן רק כל שעתא זימנא הוא:
(ג) ובזה נ"ל ע"ד פירוש הפסוקים בירמיה, מה תטיבי דרכך לבקש אהבה, לכן גם את הרעות למדת את דרכיך, גם בכנפיך נמצאו דם נפשות אביונים נקיים לא במחתרת מצאתים כי על כל אלה, ותאמרי כי נקיתי אך שב אפו ממני, הנני נשפט אותך על אומרך לא חטאתי, והפוסקים תמוהים מה כוונתו באמרו לא במחתרת ועוד אם חטאו בחמורות וקלות, איך אמרו נקיתי שב אפו איך וכיצד כיון שלא עשו תשובה, ועוד אמרו הנני נשפט אותך על אומרך לא חטאתי, משמע שעל גוף מעשה העבירה אינו נשפט, רק על אומרם לא חטאתי, ונראה שהנביא הוכיח אותם על מעשיהם גם על מניעת התשובה ואמר מה תטיבי דרכך לבקש אהבה דהיינו זכות, שביקשו אהבת הרשעים כזה דבר שאין התשובה לחודה תספיק בלתי יסורים כידוע מן ד' חילוקי כפרה ועבירה גוררת עבירה, ואדם מטמא עצמו מעט מטמאין אותו הרבה, לכן גם את הרעות למדת וגו', והיינו חילול השם שהמה לימדו אחרים לעשות רע, וכמו שאמרו בגמרא היכי דמי חלול השם וכו' ובזה פשיטא שלא יכופר עד יום המיתה,, ועל אלו אמר הנביא אין תימה שאת מתעצלת בתשובה, כיון שאין התשובה גורמת כפרה בלי יסורים ומיתה שוב מפקירים עצמם לגמרי, אבל התימה הוא גם בכנפיך, שהוא עון ציצית, כמבואר בפרק במה מדליקין, נמצאו נפשות אביונים נקיים שמתו בעון זה, ובזה התימה איך לא חזרת בתשובה, והלא היא מצוה קלה רק מ"ע שאינו זז משם עד שמוחלין לו תכף בשובו, אבל את סרבת ולא רצית לשוב ועל זה אמר לא במחתרת מצאתים כפי הדרוש שדרשתי ד' תשרי שמי שרוצה לשוב בתשובה צריך לבוא במחתרת, דהיינו חתירה שחתר הקב"ה תחת כסא כבודו, לקבל דרך שם בעלי תשובה מפני מדת הדין, ואתכם לא מצאתי במחתרת שלא רציתם לעשות תשובה, ולכן נמצאו דם נפשות נקיים, כי על כל אלה, ותאמרי כי נקיתי היינו על כל אלה אפילו על החמורות וחילול השם, ותאמרי כי נקיתי, והיינו שפסקו כרבי, שיוה"כ מכפר אפילו בלי תשובה, ועל כל עבירות שבתורה, ובזה אך שב אפו ממני שכבר נקיתי, וכן כתיב ביוה"כ לטהר אתכם, ועל זה הוכיח הנביא בשם הקב"ה אפילו יהיבנא לך כרבי, מכל מקום אין יוה"כ מכפר על עבירה שעובר ביוה"כ עצמו כל היום, ולא היה אפילו רגע פנוי מבלי עבירה זו בו ביום לכפר, וזהו מניעת התשובה שעל זה עובר בכל רגע ביוה"כ עצמו, ולכן הנני נשפט אותך על אומרך לא חטאתי, שאלו אמרת חטאתי, היינו תשובה אבל כיון שלא אמרת חטאתי, על זה הנני נשפט אותך, עוד נלע"ד קישור קצת פסוקים מהנ"ל, דהנה קטינא אשכחיה מלאכי וכו' ואמר לו סרבל וכו' וסדינא וכו' ציצית מה תהא עלה, וא"ל ענשיתו אעשה, וא"ל בעידן ריתחא ענשינן, ואלו דברי הנביא מה תטיבי וגו', והיינו עבירות חמורות, ועל ידיהם חרה אף ה', ובזה גם בכנפיך שהוא רק מ"ע נמצאו נפשות אביונים וכו', כי על כל אלה, ותאמרי כי נקיתי אך שב אפו וגו', רצה לומר שהוכיח איך בכל אלה שכבר ראית שבכנפיך וגו', אעפ"כ תאמרי שב אפו, איך תאמרי ששב אפו א"כ איך העניש על עשה והלא מנענש על עשה, מכלל שהוא עידן ריתחא, וא"כ לא שב אפו כלל:
(ד) והנה במה דמוקי בשבועות דף י"ב ע"ב לרבי כרת דיומא בחנקתי' אומצא קשיא לי, ולמה לא מוקי כרת דיומא באומר הנני אוכל ויוה"כ מכפר, דבזה מודה רבי שאין יוה"כ מכפר, כדאיתא ביומא דף פ"ז ע"א, דמוקי להא דאחטא ויוה"כ מכפר אפי' לרבי, ואגב שאני:
והנה אומר אני כשם שהאומר אחטא ויוה"כ מכפר שאין יוה"כ מכפר הכי נמי באומר אחטא ומיתה תכפר שאין מיתה מכפרת, וכמו כן אמר אחטא ויסורים יכפרו שאין יסורים מכפרים ומעתה יש לפנינו לדון באומר אחטא ויוה"כ מכפר שהדין שאין יוה"כ מכפר אם מיתה מכפרת הואיל ולא על סמך המיתה חטא, ומסתברא שמכפרת וכמו כן להיפך באומר אחטא ומיתה תכפר, שכבר כתבתי שאין המיתה מכפרת, אעפ"כ יוה"כ מכפר, ומעתה קושית היפה מראה מתורץ, שהקשה שאם מת מה נ"מ בכפרת יוה"כ שהרי מיתה מכפרת, שהרי שפיר יש נ"מ בחטא מתחלה אגב כפרת המיתה, שאז אין המיתה מכפרת ויוה"כ מכפר, ושפיר נחלקו, אם כל שהוא מכפר או דוקא בסופו, אבל שם במס' שבועות, דמיירי לענין אין בה ידיעה בתחילה, ולא ידע כלל בשעת החטא, אגב כפרת המיתה, ושפיר הקשה שם רבא ואם מת מיתה ממרקת ומתורץ קושית היפ"מ:
(ח) <b>ואומר</b> אני דזה שהכרעתי שאם חטא אגב כפרת חד מנייהו מ"מ אידך מכפר, ואם חטא אגב כפרת מיתה יוה"כ מכפר וכן להיפך, כל זה ניחא לרבי, אבל לרבנן דבעו תשובה עם כל א', וכמו שמסיק שם בד' חילוקי כפרה, שלשה הני ותשובה עם כל א', א"כ מי שחטא אגב כפרת יוה"כ, או אגב כפרת המיתה ודאי שחטא אדעת שישוב, שהרי בלי תשובה ליכא שום כפרה, וא"כ ממילא הוא בכלל אומר אחטא ואשוב שאין מספיקין בידו לעשות תשובה ולדעת העשרה מאמרות לאו דוקא אחטא ואשוב אחטא ואשוב תרי זימני, אלא אפילו בחד זימנא, וכיון שאי אפשר לו לשוב שוב ממילא בטלו כל הכפרות, בין כפרת יוה"כ ובין כפרת המיתה, וכן היסורין, והרי הוא מחוסר כפרה לגמרי:
(ו) <b>ובזה</b> נלע"ד פירוש הפסוקים במיכה ז' טובם כחדק ישר ממסוכה יום מצפיך פקדתך באה, עתה תהיה מבוכתם, אל תאמינו ברע, אל תבטחו באלוף, משוכבת חיקך שמר פתחי פיך ויונתן תרגם על פסוק זה טובם כחדק שכמו שאי אפשר להוציא דבר הנסבך בין הקוצים, כן אי אפשר להוציא מידיהם וא"כ לפי דרכו הכתוב מדבר בגזל ועושק שעושים התקיפים וגוזלים, ואי אפשר להוציא מידם והנה עבירות שבין אדם למקום יוה"כ מכפר, אבל עבירות שבין אדם לחבירו אין יוה"כ מכפר, וטעם הדבר המתקתי במשל וכבר נרשם המשל בדרושים אצלי, ועתה קאמר הפסוק שעל עבירות הללו יום מצפיך דהיינו יוה"כ, שאנו מחכים ומצפים, כי ביום הזה יכפר ויטהר אותנו מכל פשע, אבל על דבר זה אפי' יום מצפיך פקודתך באה שאפקד עונו:
(ז) אי נמי יום מצפיך פקודתך באה, התוס' מס' שבועות דף י"ג בד"ה דעבד סמוך לשקיעת החמה, כתבו דהא דמוקי כרת דיוה"כ דחנקתי' אומצא לאו דוקא, אלא שמת בו ביום, שאין יוה"כ מכפר עד שתחשך, ולזה אמר הכתוב התוכחה על שממאנים מלשוב ולא מבעי' לרבנן ליכא כפרה בלא תשובה, אלא אפילו לרבי שאמר אפילו עומד במרדו יוה"כ מכפר ואמר הכתוב יום מצפיך דהיינו שאתה מצפה על יוה"כ שיכפר, אבל כיון שאין אתה בטוח בחיים ודלמא אם מצפיך בו ביום פקודתך באה דהיינו יום המיתה שבו ביום תמות קודם שתחשך, ובטלה הכפרה, אי נמי יום מצפיך פקודתך באה עתה תהי מבוכתם. הנה המיתה היא פקודה, כמו לא נפקד ממנו איש, היסורים ג"כ נקראים פקודה, כמו ופקדתי בשבט פשעם ובנגעים עונם, והנה חלוקי הכפרה המה שלשה, ותשובה עם כל א', והיינו יוה"כ יסורים ומיתה וכבר כתבתי שהחוטא על סמך אחד מהם, ממילא הוא בכלל אחטא ואשוב, ובטלו ממנו כל הכפרות, שהרי הוא מחוסר התשובה:
(ח) <b>וזהו</b> דברי הכתוב, יום מצפיך שאתה עושה כל המעשים רעים, ומצפה על יוה"כ, והיינו אחטא ויוה"כ מכפר, וקאמר הנביא לא מיבעי שבטל מהם כפרת יוה"כ עצמו, שזה אפילו רבי מודה, שאגב שאני כמו שאמרו בגמרא, אלא אפילו פקודתך באה, ולשון באה הוא כמו כי בא השמש, שאפילו שאר חילוקי כפרה דהיינו יסורים או אפילו מיתה שנקראו פקודה ג"כ לא יכופר לך, והטעם הוא משום עתה תהיה מבוכתם, עתה הוא רמז לתשובה וכמו שכתב השל"ה, על פסוק ועתה פן ישלח ידו ולקח מעץ החיים וקאמר עתה שהיא מדת התשובה הוא מבוכתם לכל חלוקי כפרה, שכיון שחטאו על סמך יוה"כ א"כ היה בדעתם על מנת לשוב, והוה אחטא ואשוב שאין מספיקים בידו לעשות תשובה, וא"כ זהו מבוכתם לכל חלוקי כפרה, ולכן אמר הנביא אל תאמינו ברע שלא תשמע לדברי היצר שאומר שתחטא ואח"כ תשיב כי הוא רע עין ונבהל להון ולא יניחך לשוב:
(ט) <b>אל</b> תאמינו ברע ואל תבטחו באלוף, משוכבת חיקך שמור פתחי פיך, היצה"ר יאמר לאדם, הלא אין רואה, ומי יעיד בך, והיצה"ר יבטיחו שלא להעיד, ואם תאמר הקב"ה יעיד בך, כלום יש אב שמעיד על בנו, ובאמת זה פתוי של שקר, כי היצה"ר תכף אחר העבירה נהפך לרועץ, ועולה ומשטין ויורד ונוטל נשמה, וזהו אל תאמינו ברע, ואל תבטחו באלוף, כי הקב"ה כביכול הוא עד הוא בעל דין, ועוד משוכבת חיקך שמר וגו', כי נשמתו של אדם מעידה עליו, משוכבת חיקך שמר פתחי פיך, הנה אפילו שיחה קלה שבין איש לאשתו מגידין לאדם בשעת מיתה אוי לאותו בושה והרי"ף בפ' ב' מחגיגה פירש הטעם, אף בשיחה יתירה שעם אשתו אינו כל כך עבירה, כי הלא מותרת היא לו, אבל מן ההיתר יסיתהו אל האיסור לשוח גם עם נשים נכריות ועם עריות ואשת חבירו, וכבר רמזו דבר זה במשנה אל תרבה שיחה עם האשה, באשתו אמרו ק"ו באשת חבירו, ופירושו באשתו אמרו קל שבאשתו הוא דבר קל, אבל סוף חומר באשת חבירו, כי זה דרכו של יצה"ר מן הקלות מביאו אל החמורות, ועבירה גוררת עבירה, אי נמי באשתו אמרו לפי שיש כאן מקום לדקדק שהזהיר אל תרבה שיחה, שמשמע שלא הזהירו רק על הרבוי, אבל שיחה מועטת מותר, ולכן אמרו באשתו אמרו זה שהוא קלה לכך לא אסרו רק הרבוי, וחומר מזה באשת חבירו שהשיחה בטיל, עמה אסור לגמרי מה שאינו הכרח גדול:
(י) ואולי זה רמז הפסוק שמור פתחי פיך, והיה ליה לומר שמור פיך כמו שומר פיו ולשונו, אבל לדרכי כוונת הפסוק שלא תאמר כיון שהיא אשתי למה לא ארבה שיחה עמה, לכך אמר הכתוב דע כי אין זה תכליתו של יצה"ר, אבל זה הוא רק פתח ולפתח חטאת רובץ, לכן אמר שמור פתחי פיך, כי זה הוא רק פתח לכנוס בשער הטומאה בעריות, ולכן תמיהה גדולה היא על מניעת התשובה באין מנוס מיום הדין, והדיין הוא תקיף ובעל יכולת, והעדים הם מזומנים, ואמנם הרשעים בחייהם קרואים מתים, כי אין נשמת הזה חיים באפו, כי כבר המיתו במעשיהם את הנשמה, או לפעמים הנשמה מסתלקת ממנו ואין שרוי' עמו, כי כל עון ועון הוא צרעת ממארת והמצורע מטמא בביאה, ולכן מה שמתחילה הנשמה עקר דירתה אצל האדם, והיצה"ר הוא רק הלך כמו שמזדמן עם אחד באקראי, ולבסוף עבד כי ימלוך, ואחריתו הוא מנון, והנשמה בורחת ושפחה כי תירש גבירתה, והנשמה אינה שבה אצלו, ולכן נסגרו וננעלו פתחי תשובה בפניהם, ואמנם בשבת באה הנשמה יתירה, אלא שכיון שהנגע בביתו, אין הנשמה יתירה יכולה לבוא מחמת טומאת אוהל של מצורע, ואמנם הרשע מתירא פן תבוא אצלו דרך הילוכו ברחוב שאין שם אהל ופן יראה וגו' ושב וגו' ובע"ה כמה נפרץ דבר זה של הפאראסאלין שעוברים על איסור סקילה, וכבר מחיתי כמה פעמים והמה עוברים בזדון, כי באיסור אב מלאכה לא שייך מוטב יהיו שוגגים:
(יא) ובזה נלע"ד פירוש דברי רז"ל בחגיגה דף ה' ע"ב, ריב"ח הוי קאי בי קיסר, אחוי ליה ההוא אפיקורסא, עמא דאהדרינהו מריה לאפיה מיניה אחוי ליה עוד ידו נטויה, והנה באור פני מלך מ"ה חיים ברצונו והוא פנים של רצון למחול עונות עמו, וזה רמז הפסוק כי ביום הזה יכפר וגו' לפני ה' תטהרו, כשתזכו להיות לפני ה' אז תטהרו ולכן ביוה"כ הכה"ג שליח כל ישראל נכנס לפני ולפנים, ובאמת נחוץ להטהר קודם יוה"כ מכל ד' כיתות שאינן מקבלות פני השכינה כת ליצים שקרנים לה"ר חנפים, כי אם אי אפשר לקבל פני השכינה אין שם כפרה, והנה בפסחים דף קי"ט וידי אדם תחת כנפיהם ידו כתיב, ידו של הקב"ה שפרושה למטה מכנפי החיות לקבל בעלי תשובה מפני מדת הדין, וכן אמרו בפרק חלק שחתר הקב"ה למנשה, ופשט ידו לקבלו בתשובה, מפני מדת הדין, ואמרתי שזה רמז הפסוק, ואנכי הסתר אסתיר פני ביום ההוא .א על כל הרעה אשר עשה, כי פנה אל אלקים אחרים, הנה לא אמר אסלק פני מהם, אבל אמר אסתיר ופנים רומזים על קבלת התשובה ואמר שאקבל תשובה אבל בהסתר שיושיט יד במחתרת לקבל התשובה וזו היא ההסתר פנים, ואמר הטעם על שיהיה בהסתר ולא בגלוי, על כל הרעה אשר עשה, כי פנה אל אלקים אחרים שעבדו ע"ז, ומדת הדין מקטרג מאד, ואולי רמז זה על מנשה עצמו, ובזה מתורץ קושית הפרשת דרכים שהקשה דלעיל מיני' כתיב, ואמר ביום ההוא, הלא על כי אין אלקי בקרבי מצאוני הרעות האלה, ואין לך חרטה גדולה על העונות מזה, ואיך בא אחר כך הכתוב ואמר ואנכי הסתיר אסתיר וגו', עיין שם ולדידי אדרבה זה תשובה טובה, שאף שמדת הדין תקטרג מלהעלות תשובתם, הקב"ה יושיע ידו בהסתר מפני מדה"ד, ומעתה זה כוונת ר"י בן חנינא, דהאי מינא אחוי עמא דאהדרינהו מריה לאפיה מיניה שהמין היה מפרש קרא, ואנכי הסתר אסתיר כפשוטו לרעה, והשיב לו ריב"ח עוד ידו נטויה, שזה ההסתר פנים דכתיב בהאי קרא הוא עצמו קרא דכתיב וידי אדם תחת כנפיהם ידו כתיב ידו של הקב"ה הנטויה למטה לקבל בתשובה:
(יב) למצות היום אני חוזר, והימים הללו שמם מוכיח עליהם ימי תשובה וכבר עברו רובם, ולכן כל אחד ישים על לבו, ועקר התשובה החרטה והבושה, כמו שכתב הנביא בושתי חרפת נעורי, וארז"ל שהמתבייש מן העבירה מוחלין לו, ושבת הוא אותיות תשב ואותיות בשת, כי אם יתבייש ממעשיו ויעשה תשובה יזכה ליום שכולו שבת ומנוחה לעתיד לבוא.
(יג) צריך להזהיר שקונים בשבת פירות, וזה איסור גמור ובפרט בשלהי דקייטא, שאז הפירות הם מחובר ונתלשו בשבת ומלבד איסור הטלטול מחוץ לתחום, לכן כל אחד יזהיר את בני ביתו על הדבר.
(יד) וצריך להזהיר על צדקות, ועל הכנסת אורחים, שבעוה"ר בעיר הזו מצות הכנסת אורחים אינה מתקימת. וביותר צריך להזהיר על עניים מרודים תביא ביתה, ובכל תפוצות ישראל נתיסד הפלעטין בשבת, וכאן כמה עשירים עושים שלא כדת ומחזירים העני ריקם עם הפלעט, והעני נדחה מדחי אל דחי, ומה יעשו הגבאים, ואין בידם כפי' אבל כל בעה"ב לעצמו יחוש, פן יצעק העני והי' בו חטא ח"ו, ואולי העני הזה הוא עני חשוב, וגדולה הבוש' ושבת נהפך לו לבשת גם ראוי לחזק ידי הגבאים בעסק הצדקות, כי אין בכיס של צדקה כלום, והא קיימי עניים אשר עיניהם צופיות לזה:
(א)
<b>בסנהדרין</b> (דף צ' ע"ב) שאלו רומיים את ריב"ח, מנין שהקב"ה מחיה מתים ויודע מה שעתיד להיות, א"ל תרווייהו מן המקרא הזה, שנא' ויאמר ה' אל משה, הנך שוכב עם אבותיך וקם העם הזה וזנה, ודלמא וקם העם הזה וזנה אמר להו נקוטו מיהא פלגא בידייכו, דיודע מה שעתיד להיות, אתמר נמי א"ר יוחנן משום רשב"י, מנין שהקב"ה מחיה מתים, ויודע מה שעתיד להיות, שנאמר הנך שוכב עם אבותיך וקם וגו', והדבר יפלא כיון שריב"ח השיב נקוטו מיהא פלגא, ונמצא שאין במקרא הזה הכרח לתחית המתים, איך מביא על זה אתמר נמי אמר ר"י משום רשב"י, להוכיח תרוייהו במקרא הזה, ועוד לשון נקוטו מיהא פלגא, הוה ליה למימר נקוטו מיהו חדא, שהרי הם שאלוהו שני דברים נפרדים, ומהרש"א בח"א הרגיש בזה, וכתב כיון שזה ממקראות שאין להם הכרע, לכן אמר נקוטו מיהא פלגא, ודבריו דחוקים:
(ב) <b>והנה</b> הרמב"ם בפרק י"ג משמיטה ויובל הלכה יו"ד וי"א כ' כל שבט לוי מוזהרין שלא ינחלו בארץ כנען וכו', יראה לי שאין הדברים אמורים, אלא בארץ שנכרתה עלי' ברית לאברהם יצחק יעקב, וירשוהו בניהם ונתחלקו להם, אבל שאר כל הארצות שכובש מלך ממלכי ישראל, הרי הכהנים והלוים באותן הארצות ובבזתן ככל ישראל, וכתב הראב"ד א"א א"כ לא יטלו בהן תרומות ומעשרות, כי הם היו תחת חלק הארץ, ובפרשת דרכים בדרוש ו', שהוא דרוש דרך הקודש, הקשה על הראב"ד דלפי דעת הראב"ד, שזה תלוי בזה, שבמה ששבט לוי נוטל, מלך אינו נוטל תרומות ומעשרות, א"כ לעתיד שתתחלק א"י לי"ג חלקים, וכתיב שער לוי אחד וכן כתב הסמ"ג והרשב"ם שבימי מלך המשיח תתחלק א"י לי"ג שבטים, וא"כ לפי דעת הראב"ד לא יהיו הכהנים זוכים בתרומה, והרי בריש פ' חלק אמרו, מנין לתחית המתים מן התורה, דכתיב ונתתם ממנו תרומת ה' לאהרן הכהן, וכי אהרן לעולם קים, אלא מכאן לתחית המתים מן התורה, ועיקר קושית הגמ', וכי אהרן לעולם קיים, היינו כי אהרן מת קודם שהתחילו תרומות ומעשרות, שהרי גדול ת"ת שקדם לתרומ"ע נ"ד שנים, והיינו לאחר נ"ד שנים שכבשו וחלקו, והרי אהרן מת סוף מ' שנים, ומזה יוכיחו תחה"מ, ואם לעתיד לא יטלו הכהנים תרומות, א"כ אימת יתקיים ונתתם לאהרן, ועל זה תירץ הפר"ד שאני א"י שכבר נתקדשו לענין תרומ"ע, ולא בטלו הקדושה, אי למאן דאמר קדושת יהושע לא בטלה, אי למאן דאמר קדושת עזרא, לכך נשאר זכות שבט לוי קיים, אף שיטלו חלק לימות המשיח, אבל על שאר הארצות שפיר הקשה הראב"ד, ע"כ דברי הפר"ד:
(ג) <b>ואני</b> אומר שהרמב"ם לשיטתו, דאיהו פוסק סוף פ"א מתרומות שאפילו בימי עזרא, לא נתקדשה ארץ ישראל לענין תרומות והתרומה מיום שגלו בראשונה, בטלה מן התורה, וא"כ צריכה ארץ ישראל להתקדש בימי המשיח, ואפילו הכי יטלו הכהנים תרומה, אף שיש לו חלק בארץ, ובטלה השגת הראב"ד, אלא דאכתי שפיר השיג הראב"ד, שהרי מרא דשמעתא דיליף לתחית המתים, מקרא דונתתם תרומת ה' לאהרן, שם בפ' חלק, הוא ר' יוחנן והרי ר"י ודאי סבירא ליה, דתרומות בזמן הזה דאורייתא, והרמב"ם פוסק בזה דלא כר"י, כמבואר שם בסוף משנה, דזה הוא מחלוקת ר"י וריש לקיש ביבמות דף פ"ג, ופסק הרמב"ם כריש לקיש הואיל ור' יוחנן הוא כר' יוסי וריש לקיש כרבנן עיין שם, אבל עכ"פ ר' יוחנן ודאי סבר שהוא מן התורה, שלא בטלה קדושת הארץ לענין תרומות ומעשרות, וא"כ איהו שפיר יליף תחית המתים מקרא דונתתם אבל באמת מאן דסבר לא נתקדשה לעתיד, לא יטול אהרן תרומה בימי המשיח, וקרא ונתתם על כרחך כר' ישמעאל, דסובר לאהרן לאו דוקא, אלא אתי למילף שיתנו דוקא לכהן חבר, דומיא דאהרן, וכמבואר שם בפ' חלק.
(ד) <b>העולה</b> מזה, מאן דסבר נתקדשה לעתיד, שפיר יליף תחה"מ מקרא דונתתם לאהרן, דכאן דכתיב לאהרן מהי תיתי נימא דלאו דוקא, אבל מאן דסבר לא נתקדש, על כרחך שבקי' לקרא דדחיק ומוקי אנפשיה, והנה זה פשוט שעיקר ההוכחה הוא, שהרי אהרן מת קודם שהתחילו התרומות וכל זה אם הקב"ה יודע עתידות, אם כן קשה איך אמר ונתתם לאהרן, שהרי לפניו גלוי שימות אהרן קודם לזה, אלא על כרחך שרמז לתחית המתים, אבל הכופר בידיעת עתידות ממילא כופר בתחית המתים, ולכך שאלו אנו שני שאלות יחדיו, מנין שיודע ומנין לתחה"מ, ור' יהושע השיב תרוייהו מקרא וקם, וכשהשיבו הם ודלמא וקם העם וכו', ומוכח ידיעת העתידות ממילא מוכח תחית המתים מקרא דונתתם תרומות לאהרן, אלא שההוכחה זו היא רק למאן דאמר דלא בטלה קדושת הארץ, ולכך קאמר נקוטו מיהא פלגא, פירוש בתחית המתים עצמו נקוטו פלגא, דלמאן דאמר לא בטלה קדושת הארץ מוכח תחה"מ ממילא, ולכך שפיר מביא אתמר נמי אמר רבי יוחנן, ור"י לשיטתו שפיר הוכיח דאיהו ודאי סבר לא בטלה קדושת הארץ, וגם ניחא דהרי לעיל יליף רבי יוחנן תחית המתים מקרא דונתתם, וכאן יליף מקרא, וקם דתרוייהו צריכא, דכל זמן דלא ילפינן ידיעת העתידות מקרא דוקם ליכא למילף תחית המתים מקרא דונתתם:
<big>דרוש</big> <big>י"ז</big> <big>בר"ה</big>
(א
) <b>שלש</b> מיני תשובה יש זו למעלה מזו, תשובה מאהבה והיא המעולה שבכלם, וסגולתה נפלאה שזדונות נעשו כזכיות, שניה לה במדרגה תשובה מיראה, ועדיין לא באו עליו יסורים, ושוב ירד מדרגה למטה שזדונות נעשו שגגות, ואכתי בכל אחד משני תשובות הנ"ל נקראים בנים, ועליהם כתיב שובו בנים שובבים, שלישית במדרגה והיא תשובה ע"י יסורים, שכבר באו עליו יסורים ואז נתעורר לתשובה, ובזה ירד למדרגה פחותה שאינו נקרא בן רק עבד, וכמבואר כל זה בשלהי מסכת יומא, והנה תשובה מאהבה מתקבלת אפילו מצד מדת הדין, כיון שזדונות נעשו זכיות, אין מקום קטרוג כלל, אבל תשובה מיראה כיון שזדונות נעשו שגגות אינו נקרא חוטא, ומצד מדת הדין הנפש החוטאת תמות, ותשובה זו אינה מתקבלת אלא במדת הרחמים, בחסד האל יתברך אשר ימינו שהוא ימין כחסד פשוטה לקבל שבים, ותשובה ע"י יסורים שכבר אינו נקרא בן אלא עבד, אומר אני שאינה מתקבלת כי אם כשהקב"ה יושב על כסא מלכותו ונקרא מלך, ואין מלך בלא עם, וכל מלך צריך עבדים אז מקבל תשובה זו להיות לפניו לעבדים, אבל כשכביכול אין הכסא שלם, ואז אינו כביכול נוהג טכסיסי מלכות אז אינו צריך עבדים, ואינו מקבל תשובה זו, וק"ו כשנוהג אבילות אינו במדרגת מלך, כי הדין במלך ב"ו כשהוא אבל כל העם מסובין על הארץ, והוא מיסב על הדרגש, כמבואר בפ' ב' סנהדרין נמצא המלך אינו נוהג אבילות, ואם כביכול הוא מתאבל אינו נוהג טכסיסי מלוכה ואינו צריך עבדים, ולא שייך תשובה ע"י פורעניות ויסורים, אבל כל אב צריך בנים אפילו כשהוא אבל מקבל תשובה מאהבה או מיראה והנה כבר כתבתי שתשובה מיראה אי אפשר שתקובל, אלא בימין וא"כ כביכול כל זמן שהשיב ימינו אחור, ואינו משתמש רק בשמאל אי אפשר שתקובל תשובה מיראה, ואף שכתב רש"י פ' בשלח ימינך ה' נאדרי בכח וגו', ימינך ה' תרעץ אויב, כשישראל עושים רצונו, אף השמאל נעשית ימין, וא"כ עדיין אפשר שתקובל תשובה זו אפי' בשמאל, שע"י התשובה ג"כ שמאל נעשית ימין, אומר אני שהכונה ששמאל נעשית ימין היינו מה שארז"ל שצדיקים מהפכים מדת הדין למדת הרחמים, וגם זה אי אפשר ע"י תשובה מיראה, שהרי עקר היראה הוא מצד מדת הדין, ואם תתהפך מדת הדין למדת הרחמים יבוטל התשובה של זה שעקרה מצד היראה, ולכן אי אפשר שתקובל תשובה מיראה, כי אם שבתחילה ישיב הקב"ה ימינו למקומה, ואז תקובל תשובה מיראה, אבל תשובה מאהבה מתקבלת תמיד, חדא שגם בשמאל מתקבלת שהרי לא נשאר רושם חטא כלל, ועוד שתשובה מאהבה שפיר מתהפכת השמאל לימין, אבל תשובה על ידי יסורין אפילו בהחזרת ימינו אינו מתקבלת, אם לא שכבר ישב הקב"ה על כסא מלכותו, וימלוך עלינו וצריך לעבדים אז מקבל תשובה זו, אבל כל זמן שלא ישב על כסא קדשו, ואין הכסא שלם כביכול אינו מלך:
(ב) ובזה נלענ"ד מה דפליגי רב ושמואל בפרק חלק דף צ"ז ע"ב, רב אמר כלו כל הקיצין, ואין הדבר תלוי אלא בתשו', ומעשים טובים, ושמואל אמר דיו לאבל שיעמוד באבלו, ופירש"י דיו להקב"ה שעומד כמה ימים וימינו אחור, כלומר אם אינם עושים תשובה אינו עומד באבלו כל הימים, אלא ודאי קץ יש לדבר, ובגמ' שם כתנאי ר' אלעזר אומר, אם ישראל עושים תשובה נגאלים, ואם לא אינם נגאלים א"ל ר' יהושע אם אין עושים תשובה אין נגאלים, אלא הקב"ה מעמיד מלך שגזרותיו קשות ומחזירן למוטב, והנה מה דאמר שמואל דיו שיעמוד באבלו, יש לפנינו ב' פירושים, א' פרש"י שאינו עומד ימינו לאחור, או שהכונה שהאבילות הוא כביכול שאינו יושב על כסאו, שאין הכסא שלם כי יד על כס וגו', ויש קץ לדבר שישב על כסאו, ואמנם נלע"ד שרש"י מיאן בפירוש זה שלא לעשות פלוגתא רחוקה בין רב ושמואל, דיש לדקדק בדברי רב דקאמר ואין הדבר תלוי אלא בתשובה ומע"ט, ולמה ליה למימר מעשים טובים, ודי באמרו אין הדבר תלוי אלא בתשובה, אמנם כוונת רז"ל שאפי' ע"י תשובה מיראה אין נגאלים, כי אם ע"י תשובה מאהבה שזדונות נעשו זכיות, וזהו תשובה ומעשים טובים, שע"י התשובה זדונות נעשו מעשים טובים, וטעמיה דרב הוא שסובר שאין הקב"ה משיב ימינו, ולא ישב על כסא קדשו עד שישראל יעשו מתחלה תשובה, וכיון שאין כאן כסא מלכות אינו צריך עבדים שיועיל תשובה ע"י יסורין, וכיון שאין כאן ימין פשוטה לקבל שבים אינו מועיל תשובה מיראה, וצריך דוקא תשובה מאהבה שמקרבת גם בשמאל, ועוד שהשמאל נעשית ימין, ומעתה אם היה מפרש רש"י בדברי שמואל די שיעמוד באבלו, שישב על כסא מלכות, א"כ היה מועיל אפילו תשובה ע"י יסורים, שהיא הפחותה שבמדרגות, והוה פלוגתא רחוקה, לכך פרש"י שיחזור ימינו, אבל אכתי לא ישב על כסא מלכותו, וא"כ תשובה ע"י יסורים לא מהני גם לשמואל, רק תשובה מיראה מועיל, כיון שכבר השיב ימינו לפניו ויש כאן ימין פשוטה לקבל תשובה מיראה:
(ג) אמנם דברי הגמרא אינם מורים כן. אלא בודאי פלוגתא רחוקה היא, מצד לצד ולשמואל מועיל אפילו תשובה ע"י יסורים, שהרי מוקי לשמואל כר' יהושע, ור' יהושע הא קאמר בהדיא, שהקב"ה מעמיד עליהם מלך שגזרותיו קשות, והיינו תשובה ע"י יסורים, ופליגי ר"א ור"י בהא דר"א סבר שאין הקב"ה מחזיר ימינו ולא יושב על כסא קדשו עד שיעשו ישראל תשובה, וצריך תשובה מאהבה, ור"י סבר שיושב על כסא קדשו אפי', וק"ו שמחזיר ימינו, וכיון שיושב על כסא קדשו צריך עבדים ומועיל תשובה ע"י יסורים.
(ד) ובזה אומר אני לפרש הפסוקים תהלים ק"ג, וחסד ה' מעולם ועד עולם על יראיו, וצדקתו לבני בנים לשומרי בריתו ולזוכרי פקודיו לעשותם, ה' בשמים הכין כסאו ומלכותו בכל משלה, והנה צדק הוא מדת הדין והמשפט, וכן כתיב בצדק תשפוט עמיתך, וקאמר וחסד ה' מעולם ועד עולם על יראיו, דהיינו אנו שעושים תשובה מיראה צריך חסד ה' שתקובל בימין, אמנם וצדקתו הייני מדת משפט הוא לבני בנים, היינו המעולים שבבנים, דהיינו תשובה מאהבה, שאף שגם מיראה קרוים בנים, מ"מ המעולים שבבנים הם מאהבה, אלו מתקבלים גם בצדקתו דהיינו מדת המשפט, והנה העושה תשובה מיראה היינו מיראת עונש אינו עושה תשובה, רק על לא תעשה, אבל על עשה הא אין הקב"ה מעניש על עשה וכדאמר רב קטינא במנחות למלאכא ענשיתו אעשה, אבל העושה תשובה מאהבה אין חילוק אצלו בין עשה ללא תעשה, והנה כל מקום שנאמר השמר פן ואל אינו אלא לא תעשה, וקמפרש הפסוק עצמו השתי בחינות הקודמים, דהיינו מיראה ומאהבה, וקאמר לשומרי בריתו דהיינו ל"ת וזהו מיראה, ולזוכרי פקודיו לעשותם דהיינו גם מ"ע והיינו מאהבה, ועדיין לא הזכיר הכת השלישית העושים תשובה ע"י יסורים, שאלו אינם מתקבלים, כי אם כבר מלך ה' צבאות, ועכשיו מדבר גם מאלו, ה' בשמים הכין כסאו דהיינו שהוא בעצמו מכין כסאו בלי התעוררת התחתונים, וכדעת ר' יהושע, ואז מלכותו בכל משלה, וצריך עבדים, ואז מקבל גם תשובה ע"י יסורים, והיינו בכל אפילו אלו שעושים ע"י יסורים ג"כ מקבלים אותם בתשובה להיות עבדי ה':
(ה) והנה אלו שהקב"ה מקבל לעבדים ע"י שגאות לבש, וישב על כסא קדשו, אין זכרונם עולה לפני הקב"ה, אלא אדרבה הקב"ה זוכר עצמו ואינו רוצה לעמוד עוד באבלו, וכדשמואל שאמר די לאבל שיעמוד באבלו, וע"י שזוכר עצמו ולובש מלכות אז זוכר גם אותם ומקבל אותם בתשובה, וגם אין זכרונם עולה לטובה תכף, אדרבה זוכר אותם להעמיד עליהם מושל, גוזר עליהם גזירות קשות, ואף שלבסוף מצמיח מזה טובה שעושים תשובה, אבל תחלת העלאת זכרון זה אדכורי ריתחא הוא, וכמו שנאמר אם לא בחמה שפוכה אמלוך עליכם, וארז"ל דאדכורי ריתחא בריש שתא לא מדכרינן, אבל אלו שעושים תשובה מאהבה או מיראה אחרי שהחזיר ימינו לפנים, וכפירוש רש"י בדברי שמואל, אף שעדיין לא ישב על כסא קדשו מקבל בימין החסד, אלו זכרונם עולה לפני הקב"ה למענם לקבלם לבנים וגם הזכרון הוא לט בה תכף, ואין בו מעין הרעה כלל:
(ו) ובזה נלע"ד פירוש דברי רז"ל במס' ר"ה דף ט"ז ע"א, אמרו לפני בראש השנה מלכיות זכרונות ושופרות, מלכיות שתמליכוני עליכם, וזכרונות שיעלה זכרוניכם לפני לטובה, ובמה בשופר:
הנה אמר כאן ג' מדרגות בתשובה זו למעלה מזו, מתחלה אמר מלכיות שתמליכוני עליכם, ואז עכ"פ תועיל תשובה, אפילו הפחותה דהיינו ע"י יסורים, כיון שכבר קיבל מלכות, ואח"כ עלה ממדרגה למדרגה, ואמר זכרונות כדי שיעלה זכרוניכם לפני לטובה, שע"י תשובה הראשונה אין זכרוננו עולה לטובה, וצוה שנעשה תשובה שנשאר במדרגת בנים שלא יצטרך לשלוח יסורים, אלא שזה כולל ב' מדרגות אם מיראה בימינו של הקב"ה, אם מאהבה ולזה אמר ובמה בשופר, דהיינו מאהבה, כי שפר הוא מלשון שפרו מעשיכם דהיינו מאהבה שזדונות נעשו זכיות:
(ז) ובזה נלע"ד פירוש הירושלמי שהביאו התוס' שם במס' ר"ה דף ט"ז ע"ב בד"ה כדי לערבב השטן, פירש בערוך דאיתא בירושלמי כתיב בלע המות לנצח, וכתיב והיה ביום ההוא יתקע בשופר גדול, כדשמע קל שיפורא זימנא חדא בהיל ולא בהיל, כדשמע תניין אמר ודאי זהו שיפורא דיתקע בשופר גדול, ומטא זימנין לאתבלע ולית ליה פנאי למעבד קטיגורא הנה הוא שטן הוא היצה"ר הוא מלאך המות, יורד ומחטיא ועולה ומסטין ויורד ונוטל נשמה, ולאו דוקא נטילת נשמה אלא כל הפורעניות הוא מצדו, כי עונש עבירה עבירה, וע"ד תיסרך רעתך ומשובותיך תוכיחך והוא הרצועה להלקות הרשעים, וכדשמע זימנא חדא היינו סדר מלכיות וזהו לעורר המלוכה לה' צבאות ולזה יהיה אח"כ תשובה ע"י יסורים, בהיל לפי שיודע שסופו לאבדן שיעשו תשובה לא בהיל כל כך, כי עדיין יש לו זמן שהרי אי אפשר שיתבלע תכף שהרי על ידו יבואו היסורים כדשמע זימנא תנינא דהיינו זכרונות שיעלה זכרון ישראל לטובה, וא"צ יסורים בפועל כלל אז ודאי בהיל:
(ח) <b>ובזה</b> נלע"ד פירוש הפסוק בתהלים פ"ט, אשרי העם יודעי תרועה באור פניך יהלכון, בשמך יגילון כל היום ובצדקתך ירומו, הנה תרועת מלך כתיב, והתרועה הוא סימן שהקב"ה מלך, וזהו תשובה ע"י פורעניות שתתקבל, ואמר ה' באור פניך יהלכון באור פני מלך חיים, שלא יענשו עכ"פ מיתה שתהיה התשובה הפחותה ביותר בשעת דכדוכא של נפש, כי כיון ששולח פורעניות לעורר תשובה כדי להיות לפניו עבדים, א"כ רצונו בחיים ולא במות, וזהו ה' באור פניך יהלכון, שאף שישלח פורעניות אבל לא עונש מיתה, רק באור פניך שהוא חיים, והתחיל ממדרגה ג' בתשובה שהוא ע"י פורעניות ואח"כ בשמך יגילון כל היום היא תשובה מוראה, שמצד מדת הדין אינו מועיל, כיון שנשאר שוגג, וצריך מדת הרחמים, והיינו בשמך שהוא עצם הרחמים, והנה לכל בחינות תשובה הללו אין ההתחלה מישראל, שהם יגביהו כנסת ישראל מהגלות, אדרבה ההתחלה להרים הוא מהקב"ה כי לבחינה הראשונה צריך הקב"ה מתחלה לישב מעצמו על כסא כבוד מלכותו ולבחינה שנית אף שאין צריך לישב על כסא מלכות אבל עכ"פ צריך החזרת הימין קודם התשובה כדי שתהיה ימינו פשוטה לקבל שבים הללו ואמר אח"ז ובצדקתך דהיינו מדת המשפט והתשובה הזאת שתתקבל אפילו במדת הדין היא מאהבה ירומו, פירוש ישראל הם המרימים את כנסת ישראל מהגלות, ומהם היא ההתעוררת הראשון, קודם ישיבתו על כסא מלכותו וקודם חזרת הימין, אדרבה הם ע"י תשובה שלהם מכינים את הכסא כביכול:
(ט) <b>בתפלת</b> לאל עורך דין ללובש צדקות ביום דין היינו תשובה מאהבה וזדונות נעשו זכיות והקב"ה לובש צדקות הללו ואין כאן דין כלל רק יום דין שהיום קבוע לדין למוחל עונות היינו תשובה מיראה והקב"ה מוחל העון דהיינו הזדון ונעשה ממנו חטא דהיינו זדונות נעשו שגגות לנורא תהלות הנה כינוי הבן לאביו הוא שוה לכל שקורא אבי ואין כאן יראה אבל כינוי העבד לאדוניו הוא לפי גדולת האדון ומי ימלל גבורת אדון העולם, והוא נורא תהלות ותשובה ע"י יסורים הוא מדרגת עבד, וזה לנורא תהלות וחושב ג' מדרגות התשובה כסדר:
<big>דרוש</big> <big>י"ח</big> <big>ליום</big> <big>ב'</big> <big>דר"ה</big> (א)
<b>בהפטרה</b> כה אמר ה' קול ברמה נשמע נהי בכי תמרורים רחל מבכה על בניה, מאנה להנחם על בניה כי איננו, כה אמר ה' מנעי קולך מבכי ועיניך מדמעה, כי יש שכר לפעולתך נאום ה'. ושבו בנים לגבולם.
הנה בקול יללת השכינה כפל על בנים. שהרי כבר אמר מבכה על בניה. ולמה חזר ואמר עוד הפעם על בניה. דהיינו מאנה להנחם על בניה כי איננו. והי' די באמרו מאנה הנחם כי איננו. וכן בתנחומים שמנחם אותה הקב"ה. המאמר כפול. ושבו מארץ אויב. ושוב אמר ושבו בנים לגבולם. והרי האי ושבו מארץ על הבנים קאי. ומה זה בא להוסיף ושבו בנים לגבולם:
<b>הנה</b> צער השכינה בגלות ישראל בארץ המצרים כפול. הא' על עקר הגלות וצרות ישראל אשר בצרתם לו צר, ודאגה שני' פן ח"ו בהתרחקם מגבול הקדושה. יעזבו תורת ה' וישכחו כי המה זרע קדש ויתערבו בארצות וילמדו מעשיהם. ואף אם בסוף הקב"ה יעשה למען שמו הגדול ויגאלם, לא יהיו במדרגת בנים למקום, ומלבד החסרון הגדול כי יאבדו שם בנים, עוד יש כליון גדול בזה, דבסנהדרין דף קי"א ע"א פליגי רשב"ל ור' יוחנן בקרא, ולקחתי אתכם אחד מעיר ושנים ממשפחה, רשב"ל אומר דברים כמשמען, ר' יוחנן אמר לא ניחא למרייהו דאמרת להו הכי, אלא א' מעיר מציל כל העיר, וא' ממשפחה מציל כל המשפחה, ואומר אני אם נשארו במדרגת בנים, ובני אב אחד קרובים זה לזה, ומצטערים זה על זה, ושייך שאחד יציל חבירו, אבל אם הם במדרגת עבדים, אין עבדי אדון אחד קרובים להדדי, ולא מצטערים א' על חבירו, ואז ח"ו מקרא כמשמעו א' מעיר כדאמר רשב"ל, וזהו רחל מבכה על בניה, הראשון על עקר גלותם, אלא שעל זה יש תנחומים שיגאל אותנו הקב"ה, אבל מאנה להנחם על בניה כי איננו, פן ח"ו יאבדו מדרגת בנים, ואוי לאותה בושה להקרא עבדים, ועוד שח"ו יתקיים אחד מעיר:
(ב) והנה בימי עזרא גרם החטא, ונשאו נשים נכריות, ואומר אני שזהו כוונת עזרא אלקי בשתי ונכלמתי וגו', מימי אבותינו אנחנו באשמה גדולה עד היום הזה וגו', ועתה כמעט רגע היתה תחינה ולתתנו מחי' בעבדותינו, כי עבדים אנחנו ובעבדותינו לא עזבונו הכוונה עדיין עבדים אנחנו כיון שלא עשו תשובה, אמנם במדרגת בנים, ואפ"ה לא עזבונו, אבל באמת היתה פקידה בעולם, וחסרו השראת שכינה, והנה האלשיך פירש רחל מבכה על בניה, על בית ראשון שחרב, מאנה הנחם על בניה על חורבן בית שני עיין שם, ולפי דבריו אומר אני שהיתה תשו' הקב"ה ג"כ על זה הדרך, על הפקידה של חורבן בית ראשון ששב בימי עזרא, אמר ושבו מארץ אויב, ולא אמר ושבו בנים, אבל על הגאולה האחרונה ויש תקוה לאחריתך דייקא שזה יהיה באחרית הימין, אמר ושבו בנים לגבולם שיהיו במדרגת בנים, ובימי עזרא באמת לא שבו כולם רק מקצתן, והיינו א' מעיר וגו', ולפי דרכנו יש לומר הכל על הגאולה עתידה, אלא ששמואל אומר בסנהדרין דף צ"ז דיו לאבל שיעמוד באבלו, אבל ע"כ יש קץ אחרון שאי אפשר יותר להתאחר, אלא שאז הקב"ה מעמיד עליהם מושל כהמן, וגוזר עליהם גזירות קשות, ויהיו מוכרחים לתשובה ותשובה זו שע"י יסורים נקראו עבדים כמו שהארכתי בדרוש אבל אם ישראל יתעוררו מעצמם קודם הקץ האחרון, אז יקראו בנים וזהו מאמר הקב"ה, כי יש שכר לפעולתך נאום ה', דהיינו אם התשובה תהיה ע"פ התעוררות ישראל נקרא זה פעולה של ישראל והמה נקראים ע"ש כנסת ישראל, ואמר יש שכר לפעולתך ושבו מארץ אויב שעקר תשובה שלהם מתעורר על שם שהם בארץ אויב בארץ טמאה כבבל ואינם על שולחן אביהם, כבן הנכסף לבית אביו, ובזה הדבר פשוט שהם במדרגת בנים, אלא ידעתי עקר צער שלך כנסת ישראל אם תתמהמה הגאולה עד אחרית הימין שאז אתה סובר שדיו לאבל שיעמוד באבלו ואכריחם לתשובה מוכרחת ע"פ מושל קשה, ואז יאבדו שם בנים, לא כן אלא הקב"ה סובל אבילות וממתין עד שאנחנו נשוב, וכדאמר רב שאין הדבר תלוי אלא בתשובה, וזהו ויש תקוה לאחריתך דהיינו אפילו לאחרית הימים, ג"כ יש תקוה ושבו בנים לגבולם, שגם אז יעשו תשובה מאהבה או מיראה עכ"פ ולא ע"י יסורים וישארו גם אז במדרגת בנים, באופן שהקב"ה סובל אבילות בשבילנו שנשאר בנים לו ואם כך גדלה אהבתו אלינו אי' אהבתינו אליו:
<b>עוד</b> <b>על</b> <b>פסוק</b> <b>הנ"ל</b> (א)
<b>כה</b> אמר ה' וגו' הנה צער כ"י כביכול כפל מצערנו, כי צערנו על שגלינו מארצנו, ונתרחקנו מעל שולחן אבינו, ואוי לבנים שגלו מעל שולחן אביהם, אבל צערנו היא ג"כ צער לכ"י, ובצערנו צער לה, ועוד צער כפול פן בהתערבם בגוים ילמדו ממעשיהם, וישכחו מי המה, כבן מלך שגלה אצל הכפרי, ונתגדל שם שנים הרבה, ששוכח נימוסי מלכות, ושוב אינו נכסף לבית אביו, לבקש רחמים על זה, והבטיח הקב"ה נגד ב' דאגות הללו, הבטחה ראשונה ושבו מארץ אויב, שלא ילמדו מעשיהם לחלוטין, ובהכרח עכ"פ יעשו תשובה, והבטחה שני' ושבו בנים לגבולם, שישובו לארץ הקדושה, ולכן פעם ראשון לא אמר ושבו בנים, שעדיין קודם תשובה אינם במדרגת בנים, אבל אמר ושבו מארץ אויב, שאף בהיותם בארץ אויב יתנו לב לתשובה, אי נמי לאידך גיסא ושבו מארץ אויב, שישובו לארצם מארץ אויב, והנה הא ודאי קיבוץ גליות תלוי בתשובה, וכלו כל הקיצין ואין הדבר תלוי אלא בתשובה, אמנם אז ח"ו לא תהיה התשובה ע"י התעוררתינו מאהבה או מיראה, סוף הדבר להשיבנו ע"י יסורין שהיא מדריגה היותר גרוע, וכמו שאמרו רז"ל הקב"ה מעמיד מלך כהמן, אמנם מה שהקב"ה ממשיך הקץ, והלא בידו תיכף ליתן בלב המלכים לגזור עלינו גזירות קשות, כמו בימי אחשורוש זה היא לטובתינו, דנחלקו רז"ל בפירוש אחד בעיר ושנים במשפחה אם היא כפשוטו ח"ו, וכמו שהיה במצרים וחמשים עלו, ורובם מתו בג' ימי אפילה, או א' מעיר מציל כל העיר, ומר אמר חדא וכו', שאם תהיה התשובה מעצמינו, הן מאהבה שאין לך מזה טובה מזו, או אף מיראה מ"מ כיון שעדיין במדרגת בנים, כדאמרינן ביומא דף פ"ו שובו בנים, דמוקי מאהבה ומיראה, ואז אין האב מכלה בניו, וא' מעיר מגין וכן שנים ממשפחה, אבל אם אינן עושים תשובה, כי אם על ידי יסורין, ושוב קרואין עבדים כדאמרינן שם ביומא, אז חלילה א' מעיר כמשמעו, נמצא שמה שהקב"ה ממשיך הקץ כל כך הוא לטובתינו, שאינו רוצה לעשות כליה ח"ו בישראל, וזה מה שאמר היום בהפטרה, ואהבת עולם אהבתיך ע"כ משכתיך חסד, שמה שמשכתיך כל כך בגלות זמן רב, מחמת שאהבת עולם אהבתיך, וזהו דאגת כ"י, שאולי ח"ו נהי' קשי עורף, ולא נשוב מעצמינו, ואז אף אם הקב"ה ימלוך בחמה שפוכה, מ"מ יהי' כליון בישראל, ונגד זה הבטיח הקב"ה ושבו מארץ אויב, שלא אבדה התקוה לנצח, והקב"ה ישיב שבותינו, ואם יתמהמה חכה לו, ונגד הדאגה השניה הבטיח, ושבו בנים שתשובה שלנו תהיה במדרגת בנים מאהבה, או לכל הפחות מיראה קודם היסורין ואז א' מעיר מגן:
(ב) <b>והנה</b> הקב"ה ממשיך עול הגלות ומאריכו, ולא יעזוב כ"י לנצח אבל אם ח"ו ניתן כתף סוררת ח"ו אין ברירה, כי אם שימלוך בחמה שפוכה, ומה לנו לצרה זאת, הלא טוב לנו שוב מעצמינו, שובו וחיו ואם הס"מ מזדעזע בשעת תקיעת שופר, אולי זה הוא השופר הגדול, ומטי זימנא להתבלע, הלא כהנה יש לנו להזדעזע, ועורו ישנים מתרדמתכם, והלא עיקר מצות תקיעת שופר לעורר בתשובה ולבקש רחמים, ואף שהיום כבר יו"ט שני, לא יעלה בדעתכם מה שנעשה כבר נעשה אתמול, ומה יפעל השופר היום. לא כן הוא, הקב"ה ממתין בדין ישראל עלינו, עד נעורר רחמים ע"י השופר:
(ג) <b>ובזה</b> אמרתי פי' הפסוק, תקעו בחודש שופר בכסא ליום חגינו, כי חק לישראל הוא משפט לאלקי יעקב, דהנה על עקר קביעת המשפט להקב"ה בזמן קבוע הוא תמוה, כי זה שייך בבשר ודם, הצריך הכנה לדבר, אבל גבוה מעל גבוה הסוקר הכל בלי עמל ויגיעה למה לו קביעת זמן וכבר עמד ע"ז בעל בינה לעיתים אך הטעם הוא לטובתינו למען נוכל להזמין עצמינו לבקש רחמים:
(ד) <b>ובזה</b> אמרתי גם פירוש הפסוק, עלה אלקים בתרועה, ה' בקול שופר, ואמרו במדרש כשהקדוש ב"ה עולה לדין במדה"ד הוא עולה, שנאמר עלה אלקים בתרועה, וכשישראל תוקעין בשופר יושב על כסא רחמים, שנאמר ה' בקול שופר, והקשה היפ"ת הלוא גם התרועה הוא השופר, ולמה אמר עלה אלקים בתרועה, ואמרתי שהבית בתרועה הוא בית בעבור, שמה שעלה אלקים לכסא דין, ואצלו אין שייך קביעה למשפט כלל, כל זה הוא בעבור התרועה, כדי שיריעו ישראל בתרועת שופר, ולמה זה משום ה' בקול שופר, שע"י זה מעוררים הרחמים, נמצא שעיקר קביעת המשפט היא רק בעבור השופר, ובשעה שאין שופר הקב"ה מסלק דינם של ישראל עד למחר, רק שיתקעו בשופר, רק מאחר שכבר הוכן היום ראשון למשפט מעולם, ידין בו עמים וישראל, ובמסכת ר"ה אמרינן כי חוק לישראל, אין לי אלא ישראל לאומות מנין, ת"ל משפט לאלקי יעקב, הרי שמשפט לאלקי יעקב קאי על עמים, וג' מצות נצטוו במרה, שנאמר שם שם לו חוק ומשפט, וחד מהם שבת, , וזהו שאמר הכתוב תקעו בחודש שופר, כלומר ב' חודש דהיינו ביום השני, ולא תאמרו כבר עבר זמנו מאתמול, לזה אמר כי חוק לישראל, שאם חל בשבת דהיינו חוק ששבת נצטוו במרה, שנא' בו חק אז רק הוא משפט לאלקי יעקב דהיינו לאמות, לישראל עד שיעוררו רחמים ע"י השופר, וכיון שהקב"ה ברחמיו רוצה ומצפה שנעורר רחמיו, גם אנחנו נתעורר ע"י התשובה, מעורב במצות שופר לעורר רחמים, ואולי נזכה שיתקע בשופר גדול לחירותינו אמן:
<big>דרוש</big> <big>י"ט</big> <big>לעשי"ת</big>
(א
) <b>ישעיה</b> קרא בגרון אל תחשוך וכו' ואותי יום יום ידרשון וכו' הדקדוקים רבו, קרא בגרון פשיטא שלא יקרא ביד או ברגל, והארבנאל כתב שהוא מהרמת קול, שעקר ההרמה תלוי במוצא הגרון, והרמת קול צריך לד' סיבות, או שמדבר מתוך כעס, או שמדבר אל החרש או לריחוק מקום או להפסק מחיצה ע"ש שהאריך, ולדבריו הרם קולך מיותר בקרא ואלשיך כתב שאפילו נחר גרונו יקרא בגרון, וצריך טעם למה נחוץ כל כך כשופר, כבר דקדק האלשיך נקודת הפתח מורה שופר הידוע:
<b>הנה</b> הימים האדירים האלה סגולתם רב ועצום, להרבות תפלה ותחנונים לפני המקום, וכל אשר תמצא יד האדם לעשות מעשה הטוב והחסד בימים האדירים יעשה, כי הזמן גרמא, ושערי תשובה פתוחים, והקב"ה נמצא וקרוב לכל אשר יקראוהו, וימינו פשוטה לקבל שבים, ואין לנו דוגמתן בשאר ימות השנה, ומי פתי יעזוב הימים האלו בשיהי ופיהי, ומה יעשה ליום פקודה, כי אם לא ישוב הרי זה מתחייב בנפשו, והרי הוא תלוי ועומד עד יוה"כ, ודבר זה שהוא נמנע מלעשות תשובה בקרב הימים האלה, הוא חמור יותר מגוף החטא והעון, כי הוא כביכול מבזה למלכו של עולם, הפושט ידו לקבל שבים, וזה נמנע מלגשת אליו, ולבקש לפניו, ואם מלך בשר ודם היה בא לעיר, והיה מכריז והולך כי רצונו שיקדמו פניו לשאול בשלומו, ושזה רצונו ושסילק מהשערים כל שומרי השער בני החיל, למען יהיה דלת פתוחה לכל מי שירצה לעשות נחת רוח למלך, הא ודאי שמי שאינו סר לשאול לשלום, הרי הוא מבזה את המלך ומורד במלכות הוא, ואחת דינו להמיתו, וכן הדבר הזה שבכל יתר ימי השנה ננעלו כל השערים, ובפרט אחר חורבן בה"מ שנפסקה מחיצה של ברזל בין ישראל לאביהן שבשמים, ובפרט ע"י רבוי העונות שלנו המחיצה מתעבה, וכל עון ופשע הוא מסך מבדיל יותר, כי עונותינו הם מבדילים בינינו לבין אלקינו ובאהבת ה' אותנו וברוב חסדו נתן לנו עשרה ימים הללו בשנה לדורשו בהמצאו, והוא קרוב לנו ורוצה בתשובת רשעים, ולכן אין מהראוי להתעצל רק לקום לראש אשמורת, ובתפלה ובתחנונים ירבה, גם בלילה על משכבו יתודה בבכי, ויש הפרש גדול בין התשובה בימים האדירים הללו, ובין שאר ימות השנה, כי בשאר ימות השנה מחיצה של ברזל מפסקת, והמחיצה היא עצמה נעשית מפשעינו ומחטאותנו, וע"י כל עון ועון נברא משחית ומקטרג ובעלות התפלה השמימה, הנה האויר הוא מלא מהקליפות, וכל אחד מכיר את התפלה, ממי שבראו וחוטף התפלה וכן המצות שהרשע עושה טרם שב בתשובה, הכל נופל בקליפה, ולרשע אמר אלקים מה לך לספר חקי, ואין הקב"ה חפץ בקילוסו של רשע, והטעם שע"י זה נותן כח בהקליפה, והנה כאשר ירצה לשוב בתשובה, הנה כתיב נירו לכם ניר ואל תזרעו אל קוצים כי משל הזורע השדה טרם חרש ועקר הקוצים, הנה לא תצמיח ולא יענה בה כל עשב, אבל מי שרוצה ליהנות מזרעו צריך מתחילה לחרוש ולנקות השדה מעשבים, ואז הארץ תתן יבולה, כן האדם בעוד שלא עקר הקוצים, כי כל חטא הוא קוץ ממאיר, אזי לא תשמע תפלתו, וכל מצותיו לא יתקבלו ברצון, כי הקליפות חוטפות הכל, וצריך מתחלה לענות בצום נפשו, וביתר הסיגופים כפי תשובת המשקל, שבזה הוא משבר הקליפות, ומחליש כחם עד יתמו, ואז יתקבלו תפלותיו, וצריך לזה זמן רב ובין כך יתגבר יצרו עליו, וכבר הוא מעותד להתגברות היצר עליו, כי יש להיצה"ר סיוע גדול מהמשחיתים אשר ברא הוא עצמו לחבל, אבל בעשרת ימי תשובה התשובה בנקל מאוד, כי אז הדלת פתוחה, כי כן יסד המלך מלכו של עולם, ואז אפילו הרשע יכול להעלות תפלתו ולשפוך שיחו לבקש ולחנן, ומבני סיגופים גדולים הוא נכנס לפנים להיכל המלך לבקש מלפניו, ומי שישן בימים הקדושים האלו בשינת האולת, אשר תסלף דרכו לאמר מחר אעשה כדבר המלך, ודוחה מיום אל יום ויש מחר כלאחר שנים, והימים יפנו והוא רשע בעונו ימות, ואף יביא כל אילי נביות לא יקבלו ממנו והרי זה דומה לנוסע ללייפסיק ביום השוק, וכל ימי השוק הוא סובב בבתי משתאות, עד שיעבור הזמן ואז כל הוצאותיו לאבדון, והוא נשאר כל השנה בלי פרנסה, ומי שלא טרח בע"ש לא יאכל בשבת, והנה הקב"ה באהבתו את עמו צוה הנביא לעורר לב העם לתשובה בזמן הזה יתר משאר ימות השנה, והנה לכאורה יש לבעל דין לחלוק, מה בצע בימים מועטים הללו, לתקן אשר פגם וקלקל בכל ימי השנה, והנה ראה זה מצאתי שכתב האר"י, שיש כח בימים הללו כל יום לתקן במה שחטא בכל השנה ביום הזה, דהיינו יום השבת יתקן כל מה שחטא בכל שבתות השנה, וכן יום אחד בשבת של עשרת ימי תשובה סגולתו לתקן כל מה שחטא בכל יום אחד בשבת, וכן כל יום ויום, ולכן היו מפרישין הכהן הגדול מביתו שבעת ימים קודם יוה"כ, לפי שכפרת כל ישראל תלוי בו, והיה צריך להיות נקי מכל פגם וסיג, ויבוא זכאי ויכפר, ולכך הפרישוהו ז' ימים שהם כוללים כל ימי השבוע, וכל יום תקון שנגדו לכל השנה, ובזה נשאר הכהן גדול זך ונקי וחף מכל פשע.
(ב) <b>והנה</b> כמה מעליא דבר זה לתשובה, מתוק מדבש רודה מגוית הארי, ואני מצאתי גם בגמרא כיוצא בזה במס' חגיגה רב אידי בריה דר' יעקב בר אידי, הוה רגיל דאזיל תלתא ירחי באורחא, והוה יתיב חד יומא באושפיזא, וחד יומא בבי רב, והדר אתי והוה קרו ליה רבנן בר בי רב דחד יומא, נפק ר' יוחנן לבי מדרשא ודרש, ואותי יום יום ידרשו ודעת דרכי יחפצון, וכי ביום דורשין אותו ובלילה אין דורשין אותו, אלא לומר לך כל העוסק בתורה אפי' יום אחד בשנה לשמה, מעלה עליו הכתוב כאלו עסק כל השנה כלה, וכן הוא אומר במדת פורעניות, במספר הימים אשר תרתם את הארץ ארבעים יום, יום לשנה יום לשנה, וכי ארבעים שנה חטאו והלא לא חטאו אלא ארבעים יום, אלא לומר לך כל העובר עבירה אפילו פעם אחת בשנה מעלה עליו הכתוב כאלו עבר כל השנה כלה:
הרי מפורש בגמרא שיום אחד יוכל לתקן כל השנה, וא"כ יפה כתב האר"י שיוכל לתקן בימים הקדושים הללו מעשה כל ימות השנה.
(ג) ועוד נ"ל כי שפיר יכול לשוב, כי רחמנא ליבא בעי, ואחר כוונת הלב הם הם הדברים, ועקר התשובה הוא עזיבת החטא, וכל התפלות ובכיות שצריך הבעל תשובה, הכל הוא רק הכשר מצוה, והתפילות פעולתם כי עזיבת החטא הוא החרטה על מה שעשה, וגומר בדעתו שלא ישוב לכסלה עוד, והוידוי על חטאו ג"כ בלב שלם אמנם זה בחטאו נתגאה, ויצה"ר שופטו ומושל בגופו, וכבר נקשר בתאות היצר, ואי אפשר לו להתחרט בלב שלם, עד ישבר לבו הזונה ע"י התענית שמחליש כח התאוה, ואז יוכל להתחרט בלב שלם, אבל מי שמסגף נפשו ואינו מתחרט בלב שלם על עונו, אינו פועל בסגופים כלום ומשחית נפשו וגופו, והרי זה כטובל ושרץ בידו, ועל כיוצא בזה נאמר לא תירתו תרתי גיהנם, ודרך מוסר אמרתי גוף ונשמה אם תריבם דחו ולא יוכלו קום, כי המסגף נפשו לשם שמים מסייעים לו מן השמים , וניזון בחסדו של הקב"ה, אבל המתענה ואינו חוזר בתשובה מצד הטבע אינו ניזון, והקב"ה מונע ממנו גם שפע החסד, ואין לו שום חיוני ונשאר קרח מכאן ומכאן, וזה גוף ונשמה אם תריבם, דהיינו שיריב עם שניהם יחדיו, הנשמה תעונה ברב פשעיו, והגוף יעונה ברעבון דחו ולא יוכלו קום:
(ד) <b>ועכ"פ</b> עקר התשובה הוא עזיבת החטא, וטהרת מחשבתו מיום ההוא ומעלה, וכמ"ש הכתוב יעזוב רשע דרכו ואיש און מחשבותיו, וישוב אל ה' וירחמהו, וכל יתר תקוני התשובה הכשר מצוה הם, אמנם אל יהיה הדבר קל בעיניך, כי הכשר מצוה צורך גדול הוא, כי להמית את המשחיתים אשר כבר נבראו בעונותינו, לזה צריך תשובת המשקל, אמנם אם גומר בדעתו לקיים אח"כ כל תקוני התשובה, מיום שנתן אל לבו נשמעו דבריו, וכמ"ש במס' תענית, בימי ר' זירא גזור גזירא, וגזור דלא למיתב בתעניתא, אמר רבי זירא ניקבליה עלוון, ולכי בטיל גזירה ליתבין, דכתיב אל תירא דניאל, כי מן היום הראשון אשר נתת אל לבך להבין ולהתענות לפני ה' אלקיך, נשמעו דבריך:
(ח) <b>וזה</b> שאמר הכתוב קרא בגרון אל תחשוך, שיאמר מוסר ותוכחה בבה"כ בקול רם כשופר, פירוש מיום ראשון של ר"ה, שאז נשמע שופר תרועה בעיר ויחרדו העם מאימת יום הדין, אז גם אתה הרם קולך, כי הזמן גרמא, והימים ימי רצון, ואם יאמרו מה יספיק זמן קצר כזה לתקן כל ימות השנה, אשר המה מלאי עון, לזה אמר הכתוב ואותי יום יום ידרשון, וכמ"ש רז"ל במס' חגיגה, וכי ביום דורשין אותו ובלילה אין דורשין אותו, אלא שכל העוסק בתורה לשמה יום אחד כאלו עסק כל השנה, הרי ששפיר יש יכולת לתקן כל השנה ובפרט לפי מה שכתב האר"י ז"ל:
(ו) <b>ועוד</b> הטעם השני כי רחמנא ליבא בעי, והקב"ה יקבל גם את מחשבתו הטובה, לזה אמר ודעת דרכי יחפצון שעקר שיקבלו עליהם להבא להטיב מעשיהם:
(ז) <b>והנה</b> רז"ל אמרו בשלהי יומא, גדולה תשובה שזדונות נעשו לו כשגגות, איני האמר ריש לקיש גדולה תשובה שזדונו' נעשו לו כזכיות, שנאמר ובשוב רשע מרשעתו ועשה משפט וצדקה עליהם חי' יחיה, ל"ק כאן מאהבה כאן מיראה:
(ח) <b>והנה</b> לכאורה יש לתרץ קושיית הגמרא באופן אחר, דכאן כתיב ועשה משפט וצדקה, דהיינו שמלבד התשובה על עונו הוא מחפש אחר צדקה ומשפט, לכן נחשב כזכות, אמנם היינו תירוץ הגמרא בעצמו, שמסתמא שמי שעושה תשובה מיראה אינו עושה יותר מהחיוב המוטל, כי גם אותו החיוב אילולי מוראו לא היה עושה, אבל העושה מאהבתו חשק אהבתו גורם לו להוסיף מצות ומעשי':
(ט) <b>והנה</b> יש הפרש בין האוהב להירא, כי דרך משל אדם האוהב את אדם, מרוב אהבתו יראה להתקרב אליו, ולהיות מצוי אצלו לחשק אהבה, אבל ממי שמתירא מחבירו, אדרבה ' הוא מתרחק ממנו ובורח מחמת יראתו:
(י) <b>עוד</b> יש הפרש בין העובד מאהבה לעובד מיראה, כי העובד מאהבה לעולם לא תשבע נפשו ממצות ומע"ט, וחושק תמיד להוסיף מצות ומע"ט, לקנות דביקות בקב"ה, והוא חוקר תמיד פן נעלם ממנו איזה משפט של קיום המצוה, ופן לא עשאה כהלכתה, ולא יקנה דביקות כל כך, והוא חושק באהבת התורה, אבל העובד מיראה, מה שיודע שהוא עבירה הוא נזהר ממנה, מחמת יראת העונש, ומה שנעלם ממנו הוא אצלו כמציאה, ואינו רוצה לחקור יותר, כי אינו רוצה לקבל על עצמו עול התורה, כי אם ההכרחי מיראת העונש:
<b>וז"ש</b> הכתוב כי אם יעשו תשובה, לא די שלא יזכרו ראשונות לעבירות אלא אפילו יתהפכו לזכיות, וזש"ה כגוי אשר צדקה עשה, דהיינו שהחטא נחשב כאלו עשה צדקה. ומשפט אלקיו לא עזב, כאלו לא עזב מעולם ולא חטא , וכמ"ש בגמרא ר' חמא בר' חנינא רמי, כתיב שובו בנים שובבים, דמעיקרא שובבים, וכתיב ארפא משובתם, ל"ק כאן מאהבה כאן מיראה:
(יא) <b>והנה</b> לפי היעודי' הטובים שיועד כאן שיתהפכו לזכיות, וכאלו לא חטא מעולם הנה לזה צריך תשובה מאהבה:
וזה שאמר הכתוב ישאנוני משפטי צדק שישאל ויחקור במשפטי התורה, וצדק צדק ירדוף ותמיד ישאל פן נעלם ממנו דבר, קרבת אלקים יחפצו, שאלו המה שני עדים נאמנים שהוא עושה מאהבה, כי העושה מיראה אינו חוקר יותר, ודי לו בדעתו שהוא מקיים מה שכבר ידוע לו, וכן אינו מתקרב כי אדרבה הירא דרכו להתרחק:
(יב) <b>והנה</b> הזמן הזה הוא יקר הערך, וראוי לכל אחד להתעורר על רוב פשעיו, ולבקש רחמים על נפשו, והנה השל"ה כתב כי העולם טועים וסוברים, שאינו נקרא בעל תשובה, כי אם מי שנכשל באחת מהחמורות, דהיינו שנכשל באשת איש, או בשפיכת דמים, או כפר ונותנים סי' על זה תשב אנוש עד דכא, אבל באמת דוד המלך ע"ה אמר, עון עקבי יסובני, שעבירות שאדם דש בעקביו המה מסבבים אותו ליום הדין, ונחזי אנן עבירות המצויות לה"ר ורכילות וליצנות ושקרנות, ומתכבדות בקלון חבירו, בזה נכשלים הלומדים יותר מעמי הארץ בעו"ה, והסתכלות בנשים, ובעו"ה פשתה המספחת, , וגבהו בנות ציון, ותלכנה בשוקים וברחובות קרי' בין האנשים בערבוביא, , ועומדים כל יום השבת באמצע הרחוב פרוצות כזונות, ושבועת שיא במו"מ ורבית ואונאה ועשיית עול במדות ובמשקלות ובמשורה, ולבישת שעטנז, והרבית בשחוק הקארטן, ויתר השחוק ואוכל בלי נטילת ידים ובלא ברכה לפניה ולאחריה, וגוזל הקדוש ב"ה וכנסת ישראל וברכת המזון הוא מ"ע דאורייתא, ויחוד עם נשים, ובחורים ובתולות בגנות ופרדסים, וניבול פה וגזל העניים, ולא תאמר שאינו נקרא גזלן אלא כמו ויגזול החנית מיד המצרי, אלא שמי שעושה תחבולות להקל מעל עצמו עול המס, ויש לאל ידו ליתן, הרי הוא גוזל את העניים, ותפילין צריכין להיות מרובעים, והמעלים עין מן הצדקה כאלו שופך דמים, וכעובד אלילים, ומלשינות וכו' שזהו מן העבירות החמורות והמבזה לומדי תורה שנקרא אפיקורס, וחילול שבת בטלטול המוקצה, או בנושאו משא חוץ לעירוב היהודים, ודיבורו עם א"י לעשות מלאכתו, ומיעוט השגחה על עסק האכילה, כמו מליחה בכלי מנוקב, ויתר דיני המליחה, ותפלה בלי כונה, ושיחה בעילה בבית הכנסת, וביטול תורה כנגד כולם, והמלבין פני חבירו ברבים, והמכנה שם רע לחבירו, ואפי' דש בי' ואמרו בגמרא שיורד לגיהנם ואינו עולה והכועס כאלו עובד אלילים. אוי נא לנו כי חטאנו ומי יוכל להצדיק נפשו:
<b>והנה</b> ידעתי כי יצר לב האדם רע מנעוריו, ורשעים יצה"ר שופטן, ועושה דרכו ישר בעיניו, לאמר הן אמת כי ימצא בו עונות כמה וכמה, אבל יותר ויותר מזה יכריעו הזכיות, וכל אחד מישראל מתפלל שלש אבעיות ביום, ותפילין וק"ש ויתר המצות הנהוגות, ואפילו פושעי ישראל מלאים מצות כרמון ועוד כהנה וכהנה טענת היצר להתרשל בתשובה.
(יג) <b>וכבר</b> ראיתי להגאון מ' אפרים זצ"ל, בהקדמת ספרו שפתי דעת כתב, פוק חזי מה עמא דבר, הנמצא במצריים וכשדים דור אשר הכין לבו אל ה' כמונו היום, כי בכל מקום מוקטר ומוגש לה', מנחה טהורה בתי כנסיות ובתי מדרשות, והבל פיהן של תינוקות, והחזקת ישיבות עד כי אין בית אשר איננו מנא תורה , וסדר הדיינין וסדר הצדקה, תורה ועבודה וג"ח, אמת ומשפט ושלום כולם בנוים לתלפיות, ולפי הנגלה כל משכיל ישתומם. הלעולמים יזנח ה' ולא יוסיף לרצות עמו, ואי' הבטחתו היום אם בקולו תשמעו:
(יד) <b>והשיב</b> שם על טענתם וז"ל, אנכי הרואה שאין הדבר כן, כי אין תוכנו כברנו, אך שכל הנגעים אדם רואה חוץ מנגעי עצמו, וכל אחד צדיק בעיניו, ואין צדיק זולתו בארץ, ותמיד הם מספרים בגנות חבריהם, כאלו המה מתאוננים על רוע מעשיהם, ואינו מבחין כי הנגע בקירות ביתו, ובמומו הוא פוסל אחרים, ואותן שבידם שבט המוסר להשיב רבים מעון אחרי לא יועיל הלכו, והסיבה לכל זה רדיפת העושר ובקשת הכבוד, (טו)
<b>ובעו"ה</b> הרבה שכחו אל מושיעם, מהרבה גירושים ומיתר צרות ומאורעות אשר היה מקרוב על עם ה' אלה, וגם כעת ההנחה ושלוה מעט, שבין מכה למכה, גם השלוה אינו כדבעי, ותמיד שונאי ישראל חושבים עלינו בנכליהם, להלשין עלינו בפני המלכה והשרים, ולולי ה' שהיה לנו ויתן אותנו לרחמים בעיני המלכה החסידה האדירה ובעיני השרים:
(טז) <b>ולא</b> די לנו שנאת האומות, שקצת מהם שונאים אותנו, אלא שכל אחד מישראל שונא חבירו ומתקנא בו, ושמח לאידו, ואלו שמנו על גב הצרות אשר עלינו מבית ומחוץ, לא היינו כל כך שונאים זה לזה, כי אז היה נכנע לבבינו, אבל שום אחד לא חלי ולא מרגיש והרב הנ"ל כתב שם כי ראה בספר אחד שכתב גדול אחד לחבירו, טעם על המאורעות שאירעו בזמנינו, והמשילנו לשיכור היושב בבית שכלו בוער באש, והשכור יושב ומשורר וצועק כמנהג השיכורים, ואינו מרגיש כי סביביו אכלה אש, כן אנחנו שכורי התאוה ושקועים בהבלי העולם, רדיפת הכבוד והשררה, ורדיפת הממון ורדיפת התאוה, ועל ידי זה נשכחו כל הצרות שסביבותינו נשערה מאוד, רוח סועה וסער, ואנחנו בתוך ההפכה, ואין מרגישין בכל זה ע"ש שהאריך:
(יז) <b>והנה</b> משל שמעתי על כיוצא בזה מהמנוח החסיד המוכיח מוהר"ר ליב פיסטינר זצ"ל, משל לחנוני המקיף וכו', והנמשל החנוני הגדול, הוא הקב"ה המקיף לכל באי עולם, וכמ"ש בפרקים החנות פתוחה והחנוני מקיף, והפנקס פתוחה וכו', ואמרתי פירוש שהפסוק לוה רשע ולא ישלם וצדיק חונן ונותן, כי באמת יצר לב האדם רע מנעוריו. וכל ימינו אין לנו מנוחה, ואוי לו מיצרו וכו', ולפעמים היצר מתגבר, ואין לך צדיק אשר לא יחטא, אלא שהצדיק אם חטא עושה תשובה, ומשלם מה שלוה, ולא די שעושה תשובה, אלא שאעפ"כ לבו דואג בקרבו וחונן ומבקש תמיד מבוראו למחול לו, אף שעשה תשובה, אבל הרשע כל ימיו מוסיף חטא על פשע, ולוה בכל יום, וזה לוה רשע ולא ישלם, שעקר הרשעה מה שאינו משלם מה שלוה שפעמים אף הצדיק נכשל ולוה, אבל רשע זה לוה הלואה אחר הלואה ולא ישלם, שאינו מהרהר בתשובה כלל:
(יח) <b>והנה</b> הקב"ה מקיף לכל אדם, אלא ששכחה שולטת בנו ואנחנו שוכחים, אבל למעלה הפנקס פתוח, ואין שכחה לפני כסא כבודו, והנה אנחנו סוברים כי פרענו החוב ע"י מצות שעשינו, אבל באמת כאשר באים לחשבון ומצאו כמה חסרונות וכמה זיופות, וכן התפלות שלנו רובם זיופות שדופות קדים מחשבת פגול, הלואי שלא תהיה התפלה לחטאה, והכסף הוא מזויף והוא בדיל, נראה ככסף, התפילין פסולין והטליתים המה שעטנז והחוב רב ועצום, וכמו כשהחנוני בא לתבוע חובו, הבע"ב צועק מעולם לא עשיתי כל כך הרבה מלבושים, והחנוני מתחיל לחשוב המלבושים הקטנים ודברים קטנים שצריך בביתו, וכל פרוטה מצטרפת לסך רב ועצום, וצועק ככרוכיא כי כל הונו לא יספיק לו לפרעון החוב:
<b>כן</b> האדם, הנה כמו שהגוף לבוש במלבושים, כן הנשמה זכה האדם במצות ובמע"ט הוא זוכה לכתנות אור, וללבוש צח ומצוחצח, וכן ח"ו להיפך, אם עבר עבירות, הנה עושה לנשמתו לבושים צואים, וכמו שמצינו ביהושע בן יהוצדק, הסירו הלבושים הצואים מעליו, והלבש אותו מח ומזה מוסר לאב הרואה בנו עובר עבירה ושותק, כי יהושע ע"י בניו הלבישוהו תחלה בגדים הצואים עד לבסוף לרוב זכותו הסירו מעליו הלבושים ההם והלבישוהו מחלצות:
(יט) <b>והנה</b> עבירות קלות אינן נחשבות בעיני האדם, ולרוב ההרגל אשר רגל על לשונו ידבר לה"ר, ולא ירגיש כלל שסיפר לה"ר וכמו כן יתר העבירות המורגלים ברוב ההמון:
<b>ולאחר</b> מותו כאשר מלבישים לנשמתו הבגדים הצואים, הוא צועק ככרוכיא רי מעולם לא עשה מלבושים רבים כאלו, ואז מבקרים פנקסו ומגיד לאדם מה שחו, וחכמי הגמרא כד מטו להך קרא בכו, ומה יעשו אזובי קיר כמונו, ואז רשעו נגד פניו יענה, כל דבור ודבור של לה"ר, ולה"ר הוא מעבירות חמורות שקול כנגד שלש עבירות ע"ג וג"ע וש"ד, ובית שני נחרב בעון שנאת חנם ולה"ר, ומה נאמר ומה נדבר ליום הדין, וליום התוכחה וגם מגידים לו כמה פעמים כעס וכל הכועס כאלו וכו':
<b>ומראים</b> לו רוב תפלתו פגול המה לא יועילו לרצון, וכל המשחיתים שברא בהסתכלו בנשים והרהר ביום ובלילה, ואז האדם צועק במרי נפשו ואין עוזר לו:
<b>ועל</b> זה אמר שלמה ונהמת באחריתך, בכלות בשרך ושארך, ואמרת איך שנאתי מוסר, ותוכחת נאץ לבי, ולא שמעתי בקול מורי, ולמלמדי לא הטיתי אזני:
(כ) <b>והנה</b> אלקים נצב בעדת אל, והקב"ה אמר לאברהם שעתידין בניו לישב בדין והקב"ה יעמוד, ואמרתי הטעם למה הקב"ה עומד בעמידה בשעת מושב הדיינין, לפי שהקב"ה ג"כ נשפט אז לפי שמטריחין אותו להחזיר ממון לבעליו, וכמ"ש רז"ל בסנהדרין כי המשפט לאלקים הוא, אמר רב חמא ברבי חנינא, אמר הקב"ה לא דיין לרשעים שנוטלין ממון מזה ונותנין לזה שלא כדין, אלא שמטריחין אותי להחזיר ממון לבעליו, ופירש"י כי המשפט לאלקים כאלו אתה מוציא ממון מיד הקב"ה, שהרי עליו להחזיר, וכן אמרו שם בסנהדרין ויהיו העדים יודעים את מי הם מעידים וכו' ע"ש, נמצא שהקב"ה בעל דין הוא, והבעלי דינים מצותן בעמידה, לכך כביכול אלקים נצב בעדת אל, ועתה שימו על לב, כי המליצים שאתם בוחרים לטעון נגד הקב"ה הוא טוען, ובזה אמרתי פי' הפסוקים בישעיה מ"ג, עם זו יצרתי לי תהלתי יספרו, ולא אותי קראת יעקב כי יגעת בי ישראל, לא הבאת לי שה עולתיך, וזבחיך לא כבדתני וגו', קנית לי בכסף קנה וגו', אך העבדתני בחטאתיך הוגעתני בעונותיך, אנכי אנכי הוא מוחה פשעיך למעני, וחטאתיך לא אזכור, הזכירני נשפטה יחד ספר אתה למען תצדק, אביך הראשון חטא ומליציך פשעו בי, ואחלל שרי קדש וגו', והנה על שלשה דברים העולם עומד, על התורה ועל העבודה ועל גמילות חסדים:
והנה נתמוטטו עמודי עולם, ונתרבה שכחת התורה, ועבודה בטלה לגמרי, ואין לנו לא קרבן ולא מזבח כפרה, ולא מגישי מנחה ואם יש לנו התפלה במקום הקרבנות, הלא פסולי המוקדשין המה, מחשבה פוסלת בהם, ועל גמילות חסדים לא די שאין אנחנו גומלים חסד זה עם זה, כי אם להיפך מה שאפשר לגזול ולהשיג גבול, ולהזיק את חבירו מה שבכוחו יעשה:
(כא) ועוד עקר גמילות חסדים הוא צדקה לעניים, שזה החסד היותר גדול, ובעו"ה העניות מתרבה, והעשירים מעלימים עין, והנה שמעתי ממחותני הגאון מוהר"ר יצחק סג"ל אב"ד דק"ק גלוגא, פירוש הפסוק ההופכים ללענה משפט וצדקה לארץ הניחו, ואמר הפירוש ע"פ הפסוק בישעיה כ"ח ושמתי משפט לקו וצדקה למשקולת, ולפי זה כיון שהפכו ללענה משפט, ונפסק הקו ממילא צדקה לארץ הניחו, שנפל מדת הצדקה לארץ עכ"ד פח"ח:
כב ואני אמרתי כי זה תלוי בזה, כי אחרי שהמה מסרבים בדין תורה, לכך מרפים ידיהם מן הצדקה, דהנה מי שנותן צדקה אינו מפסיד, והוא כמלוה מעות לבטוח גדול ברבית טובות, ומי לנו בטוח יותר מקב"ה, ומקרא מלא דבר הכתוב מלוה ה' חונן דל, הרי שזה שחונן את הדל הוא מלוה לכ', והנה דרך העולם שאף לבטוח היותר הגדול, אם יש לו סכסוך עם איזה אדם ישמור ממנו ולא ילונו אף שהוא בטוח לאחרים, הוא אינו מאמין בו, כי מתיירא שיתפוס על הסכסוך שיש לו עמו, והנה לא דיין לרשעים שגולים ממון, אלא שמטריחים את הקב"ה להחזיר גזילה לבעליו, והרי הוא גוזל את הקב"ה. וכיון שגזל את הקב"ה שוב לא ילוה להקב"ה, כי מתירא שכביכול הקב"ה יתפוס על חובו, ולכך כיון שהפכו ללענה משפט ממילא צדקה לארץ הניחו, כי אינו מאמין בבוראי להיות מלוה ה' חונן דל, הרי שבהתרועע יסוד המשפט. נפל יסוד גמילות חסדים וצדקה לעניים ולכן כתב שמרו משפע ועשו צדקה, וזה תלוי בזה, כי אם לא ישמור משפט לא יעשה צדקה.
(כג) ונבוא לביאור פסוקי ישעי' הנ"ל, עם זו יצרתי לי תהלתי יספרו, דהיינו שיעסקו בתורה. ומשם יראו לספר תהלת ה' ועוזו ונפלאותיו, וכן על עסק התפלה, ואמר תהלתי יספרו, כמי שמספר מעות יכוין לבו לכל אחד שלא יטעה בחשבונו ויפסיד, כן ראוי למתפלל לכוין בכל תיבה, כאלו מספר ומונה. ולא אותי קראת יעקב וגו', ומתרעם הפסוק על ביטול תורה ותפלה, ובטול עמוד התורה ועמוד התפלה שהוא כעין עבודה:
(כד) ונגד עמוד העבודה ממש, אמר לא הבאת לי שה עולתיך וגו', שהוא ביטול העבודה, והנה התחיל בעמוד השלישי שהוא ג"ח, והנה בשתי עמודים הנ"ל רפו ידיהם מהם, אבל לא עשו ההיפך, ונגד עמוד השלישי אמר אך העבדתני בחטאותיך, הוגעתני בעונותיך, כי לא די שאינם גומלים חסדים זה עם זה, אלא משיגים גבול זה לזה ומפסידים זה לזה מה שאפשר, וגם לי וגם לך לא יהי' וגם עבירה גוררת עוד עבירה שגוזלין ממש זה מזה, והמה מטריחים להקב"ה להחזיר גזילה לבעליו, וזה שאמר העבדתני והוגעתני בעונותיך, שכביכול מחשב לו ליגיעה ולטרחה להחזיר הגזילה, וכמ"ש בגמרא אלא שמטריחים אותי וכו':
(כח) אנכי אנכי הוא מוחה פשעיך למעני וגו', הנה בשלהי יומא אמרו עבירות שבין אדם למקום יוה"כ מכפר עבירות שבין אדם לחבירו אין יוה"כ מכפר, עד שירצה את חבירו, את זו דרש ראב"ע, מכל חטאותיכם לפני ה' תטהרו, עבירות שבין אדם למקום יוה"כ מכפר, עבירות שבין אדם לחבירו אין יוה"כ מכפר, עד שירצה את חבירו, אמר ר' עקיבא אשריכם ישראל לפני מי אתם מטהרים, ומי מטהר אתכם אביכם שבשמים, תנאמר וזרקתי עליכם מים טהורים וטהרתם, ואומר מקוה ישראל ה' מה מקוה וכו':
(וכו) ומהרשא ז"ל בחידושי אגדות כתב, דר"ע וראב"ע פליגי דראב"ע דריש לפני ה' אדלעיל מכל חטאותיכם לפני ה' דהיינו מכל חטאיות שהמה רק לפני ה', דהיינו שבין אדם למקום בזה יכפר עליכם, ולא עבירות שבינו לחבירו, ור"ע דריש לפני ה' אסיפא, לפני ה' תטהרו, שהטהרה הוא לפני ה' שהקב"ה בעצמו הוא המטהר, והנה לפי דבריו לר"ע אין לנו ראי' שעבירות שבין אדם לחבירו אין יוה"כ מכפר, ואתמהה שאטו ר"ע ס"ל שעבירות שבין אדם לחבירו יוה"כ מכפר, וא"כ הלכה כר"ע נגד ראב"ע, ואנן קיימ"ל להלכה שצריך נרצות חבירו ולפייסו קודם יוה"כ, וכן פסק בש"ע א"ח ריש סי' תר"ו, וכן פסק הרמב"ם בפ"ב מהלכות תשובה הלכה ז', וז"ל אין התשובה ויוה"כ מכפרים, אלא עבירות שבין אדם למקום, כגון שאכל דבר איסור או בעל בעילה אסורה וכיוצא בהם, אבל עבירות שבין אדם לחבירו כגון החובל או המקלל חבירו או גוזלו, וכיוצא בהם לעולם אינו נמחל לו וכו', ועוד דאי ס"ד דר"ע פליג, לא הוה לי' למימר אמר ר"ע, אלא ר"ע אומר אבל מדקאמר אמר ר"ע משמע דלא אתי לפלוגתא:
(כז) <b>ונראה</b> דודאי גם ר"ע דריש כראב"ע, שעבירות שבין אדם לחבירו אין יוה"כ מכפר, וטעמא הוא דאתי למיהב מדוע אין יוה"כ מכפר בעבירות שבין אדם לחבירו, והנה בראש השנה הוא הדין למעלה, וכן יוה"כ הוא הדין למעלה. אמנם יש הפרש שבראש השנה הב"ד של מעלה יושבים בדין, ואין הקב"ה דן בעצמו כי אם ביוה"כ, והנה כל מדותיו של הקב"ה מדה כנגד מדה, וכמו שארז"ל בפסוק כי לא ישא לפשעכם א"כ אין יוה"כ מכפר לו, כי אינו משפט לפני אלקי ישראל, אבל מי שאינו גוזל חבירו ועושה הכל על פי משפטי התורה ג"כ למעלה מלפני ה' משפטו יצא, וזה שאמר ר"ע אשריכם ישראל לפני מי אתם מטהרים, מי מטהר אתכם הקב"ה בעצמו, אבל הב"ד של מעלה אינם יכולים לוותר:
(כח<b>)</b> <b>וזה</b> הוא הכיוון בפסוק ישעי' כאשר הוכיח אותם במקרא הראשון הוגעתני בעונותיך, שכוונתו על הגזל הוכיח אותם ואמר על מה יש לכם לבטוח שהרי עבירה זו אפילו יוה"כ אינו מכפר, וז"ש אנכי אנכי הוא מוחה פשעיך וגו', שאין כח ביד שום שר של מעלה למחות הפשעים, רק הקב"ה בעצמו וא"כ המסרב מלקבל דין תורה אין עונותיו נמחין:
(כט) <b>עוד</b> נלע"ד אשריכם ישראל לפני מי אתם מטהרים ומי מטהר אתכם וכו', הנה זה ידוע שהעונות נמשלים לכתמי צואה. לדבר מיאוס ולמומין ומכות וחסרון אבר, הכל לפי חומר העון ולפי רוב ההתמדה בו ככה מתלכלכת הנשמה, ומתחילה שולט בחיצוניות שלה כאלו נכתמו בגדי הנשמה בכתמי העבירות, ואח"כ הקליפה מתגברת ושולטת באיברי הנשמה, ובפנימית עד שלפי רוב העונות שולטת הקליפה בכל שיעור קומה של הנשמה, וכמו שהוכיח הנביא ישעי' מכף רגל ועד ראש אין בו מתום, פצע וחבורה ומכה טרי' וגו', והנה הנשמה צריכה טהרה וכיבוס וחבטה כמו שמכבסין בגד פשתן, ואם כבר שלט בגוף, איברי הנשמה צריכה רפואה ותחבושת מצרי ומזור, והנה מי הוא הכובס או הרופא, הנה בפרשת פרה אדומה ארז"ל משל לבן שפחה שטינף פלטין של מלך, תבוא אמו ותקנח, והנה הכבוס שלנו הוא לפי המדרגה, כי הכבוס הוא ע"י האם ואם אנחנו נמשלנו לעבדים, האם היא שפחה כעבד יליד בית, והטהרה ע"י השפחה, ואם אנחנו במדרגת בנים למקום הטהרה ע"י כנסת ישראל האם הקדושה המטהרת אותנו, ואם אמנם נתגברו עונותינו, עד שפגמנו גם בהשכינה כמו אנחנו אלה בגלות, אשר בעונותינו נמכרנו ובפשעינו שלחה אמנו אוי נא לנו כי חטאנו, ואיך תטהר אותנו, והיא בעצמה כביכול צריכה טהרה מהפגמין שפגמנו בה, אז הקב"ה מטהר כנסת ישראל, ואותנו ברחמיו המרובים:
(ל) וכל טהרה וכבוס היינו יסורים, כהתוך כסף בתוך כור, וגם הגיהנם הוא כבוס וטהרה, אלא יש הפרש בין יסורים ליסורים, כשהיסורים המה ע"י שפחה בושה, המה באכזריות ובלי רחמים, וכמו לפעמים הכובסת שאינה חסה על כליו של בעה"ב, וגורמת כמה קרעים, כן כשהיסורים באים ע"י השפחה, ועל זה נאמר תיסרך רעתך ומשובותיך תוכיחך, שתיסרך רעתך בעצמך, כי בכל רעה ועבירה בורא משחית ומחבל, ומלבד אלו שבורא מגביר כח השפחה בישא שהיא הלילית וכח הס"מ, ותחת עבד כי ימלוך ושפחה כי תירש גבירתה, ואיך תכבס אותנו כנסת ישראל והיא נתגרשה בעונותינו, כי גלתה השכינה מכבוס שלנו היסורים שאנחנו סובלים בגלות, לא די שאינם מתקנים אדרבה מקרעים כמה קרעים, כי המה יסורים שיש בהם ביטול תורה ועבודה, ומתחדשים כמה עונות שהיסורים מעבירים ע"ד קונו, כי זה כוונת השפחה, ומה יהי' בסופינו, ויום אחר יום מתגברת הטומאה בנפשינו וכל זה אנחנו גורמים, על שאין אנחנו מתעוררים מעצמינו בתשובה, ואנחנו ישנים שנת האולת זה זמן רב, ועל זה נאמר וקרעים תלביש נומה, שמתוך הכבוס שע"י השפחה הגורמת כמה קרעים חדשים בנשמה, והקב"ה רחק ממנו בעונותינו, ואיך יכבס אותנו, והוא כביכול אין שמו נקרא עלינו בשם אב, כי נגרע שם אבינו מעל נחלתו, ואנחנו עבדים לעבדים, ואם היינו מתעוררים בתשובה בכל לב, אז הי' הקב"ה מייחד שמו עלינו בשם אב, והי' הוא המטהר והמכבס את נשמתינו, ואז הי' חס ונשארו בגדי הנשמה שלמים, כי בכל מעשה נעשה בגד להנשמה, אם במעשה הטוב הם בגדי חפש בגדי כהונה גדולה, ואם במעשה העבירה בגדי צואה, ולפעמים ע"י יסורים האדם מבעט וקורא תגר על המצות שעשה, ומפסיד הבגדים ההם בעו"ה, וזה שכיח, אבל אם הקב"ה המטהר הוא חס על הבגדים, וזה שאמר הנביא וגם עתה שובו עדי בכל לבבכם, ובצום ובבכי ומספד וקרעו לבבכם ואל בגדיכם, ושובו אל ה' אלהיכם, כי חנון ורחום הוא ארך אפים ורב חסד ונחם על הרעה, מי יודע ישוב ונחם, והשאיר אחריו ברכה מנחה ונסך לה' אלהיכם, הנה אמר הנביא, וגם עתה אף שכבר גברו העונות שובו עדי בכל לבבכם, שתהי' התשובה מלב ובצום וגו', ואז וקרעו לבבכם ואל בגדיכם, כי אם יבאו היסורים ע"י השפחה, היא תקרע בגדיכם שהמה המצות שעשיתם שתבעטו בהם מחמת יסורים, אבל אם תקרעו לבבכם אז הקב"ה בעצמו יטהר וישארו בגדיכם שלמים מי יודע ישוב וגו' והשאיר אחריו ברכה מנחה ונסך, המה המצות שעשה ישארו ברכה מנחה ונסך לה':
(לא) ונחזור לראשונות, כי הכבוס שלנו הוא על אחד משלשה דרכים, כשאנחנו בתחתית דיוטא מדרגת עבדים, ואז עבד כי ימלוך ושפחה תירש גבירתה ונגרע שם אבינו מעל נחלתו, וכאלו אין לנו חלק ונחלה בבית אבינו, כי בעו"ה אין דורש ואין מבקש, על מקדש ה' השמם זמן רב בעונותינו, וציון היא דורש אין לה, ועוד איך יהי' נקרא שם אבינו עלינו ואם אב אני איה כבודי כי אין לו כסא כבוד כי יד על כס יה וגו', והנה הכסא אינו חסר כי אם א' לומר כי אין צריך לזה זמן רב לכונן הכסא הזה על מכונו רק א' אחת, דהיינו יום אחד כי היום אם בקונו תשמעו, ובידינו הוא בכל יום ויום להשיב את המלך על כסאו ואיך אין אנו בושים ובפרט בזמן הזה שאנחנו אומרים המלך הקדוש המלך המשפט, ואי' כסא כבוד המלוכה, ואיזה בית אשר תבנה לו ואיזה מקום מנוחתו, ועבור זה אשר אנחנו כיתומים ואין אב, ואם כי נתגרשה האם בעונותינו ושפחה תירש גבירתה. והכבוס ע"י השפחה ורעתינו תיסרנו, ולכן נפלנו ולא קמנו יגענו ביסורים ולא הונח לנו בתשובה כי אין זה רצון השפחה, ואדרבה גורמת טומאה בנפשינו, וכל יום קללתו מרובה:
(לב) <b>אבל</b> אם אנחנו עושים תשובה מאהבה, או אף מיראה, ואז אנחנו במדרגת בנים, ותבוא האם הקדושה היא שכינת עוזנו לטהרנו, אבל אם מרוב עונותינו פגמנו בהשכינה, אי אפשר לה לטהר אותנו, כי היא צריכה טהרה, ואין חבוש מתיר עצמו, ואנחנו צריכין לטהר אותה תחלה, וכשקב"ה רואה טוב כוונתינו ותשובתינו אז הקב"ה מטהר אותנו:
<b>וזה</b> שאמר ר' עקיבא אשריכם ישראל לפני מי אתם מטהרים ואין הכוונה שאנחנו מקבלים טהרה, אלא שאנחנו מטהרים את השכינה מכל פגמים שפגמנו בה, וכל זה לפני הקב"ה, ואז מי מטהר אתכם אביכם שבשמים, והביא הפסוק וזרקתי עליכם מים טהורים, שהקב"ה כשמטהר ומכבס אותנו לוקח מים טהורים שלא לכלות את הבגד, אבל השפחה אדרבה לוקחת מים ארסיים לכלות את הכל, וגם בזה כוונת ר' עקיבא לחזק דברי ראב"ע, דהנה זה ידוע בנים אי אפשר שלא יהיו אחים זה לזה, שכיון שהם בני אב אחד, אבל עבדים אף שהם יחד עבדים לאדון אחד אין להם קורבה זה עם זה, ולכן אמר הפסוק בנים אתם לה' אלהיכם לא תתגודדו, שכיון שאתם בנים לה' ואב אחד לכלנו א"כ ממילא אנחנו אחים זה לזה. וראוי להיות אהבה ואחוה בינינו לכן לא תתגודדו לא תעשו אגודות אגודות, ונמצא כאשר שלום בינינו זה מראה שאנחנו בנים למקום, אבל אם שנאה בינינו מראה על מדרגת עבדים, ולכן כיון שאי אפשר להיות טהרה שלנו טהרת אמת כי אם ע"י אבינו שבשמים, צריך שלא יהי' פירוד בישראל, ולכן עבירות שבין אדם לחבירו אין יוה"כ מכפר, שאז אין כאן מדרגת אב, ומי מטהר אתכם אביכם שבשמים, אביכם דייק:
והנה אחיי ורעיי כבר עברו רוב ימי התשובה רובה דמינכר, ועוד לפנינו ארבעה ימים, והנה תמיד צריך ביקור ארבעה ימים, ואח"כ הוא עולה כליל לה', ואנחנו ג"כ נבקר מעשינו ונפשפש בהם, וכבר ארז"ל אם רואה אדם שיסורים באים עליו יפשפש במעשיו, וכמה יסורים כבר עדו ועברו עלינו אנחנו עדת ה' נחפשה דרכינו ונחקורה ונשובה, כי מי יודע מה נעשה בדינינו בר"ה העבר, ואולי צריכין אנחנו לקרוע איזה גזר דין, וכבר אמרו שב בנתים מוחלין לו, ואח"כ הוא מעות לא יוכל לתקן וחסרון לא יוכל להמנות, ולכן הדבר נחוץ לשוב מיד, ופשיטא דפשיטא כאשר ניתן אל לבנו בנים אנחנו לה' אלקינו, ובידינו הדבר להקים כסא אבינו על מכונו, והנה למען אהבת אבינו נשוב אליו בכל לב ובכל נפש, והשם ברחמיו יקבל תשובתינו כריח ניחוח, ובעצם היום הקדוש הבא עלינו לטובה יכפר עלינו לטהר אותנו, ולהשיב נדחינו מארבע כנפות הארץ, ולקבץ גליותינו מהרה, ובא לציון גואל במהרה בימינו אכי"ר:
<big>דרוש</big> <big>לעשרת</big> <big>י"ת</big> (א)
<b>למלך</b> שהיה לו בן והחזיקו בהיכלו היכל המלך, כבוד אומר כולו, והלבישו במלבושי יקר, והבן כסיל לא ידע, כי כל הכבוד שיש לו הכל ליקרי' דאבוה הוא, ולא כיבד את אביו כראוי, וגירש אותו האב מפלטרין דילי', ואעפ"כ רחמי האב על הבן, ולא הפשיטו את בגדיו, אדרבה הלבישו בגדי כבוד, שבכל מקום בואו אף בארץ אויב, יכירוהו במלבושיו כי בן מלך הוא, והזהיר את בנו לאמר בזאת אדע אימת אתה ראוי לחזור לביתי אם בגדיך בכל עת יהיו לבנים כראוי לבן מלך, ואם יבוא באונס איזה לכלוך, תכף תכבסי בנתר ותרבי לך בורית, ותכבסנו במים היטב עד שיוסר הכתם אז אדע כי תוכל להתנהג כראוי, והנה אני שולח אתך את אמך, להשגיח על דרכיך, וליסרך בכל עת שתתנהג כשורה והנני מצוה אותך כל אשר תאמר אליך שמע בקולה:
(ב) <b>והבן</b> הזה כצאתו את פני אביו, נתחבר להדיוטות במלאכות נמבזות מלוכלכות, ואמו הוכיחה אותו ולא שמע בקולה, והתחיל התגלגל באשפתות ולהתגולל בדם, עד שלכלך את כל הבגדים בזפת מכל צדדיו, עד שלא יספיק שנה ושנתים לכבס בגד קטן מבגדי המלכות שיחזרו לליבונם, ולבש בגדים צואים עד שלא ניכר אם הוא בן מלך:
(ג) פתאום בא המלך למדינה ההיא, וטרם בואו התחילו לתקוע בחצוצרות ליקרי' דמלכותא, כמנהג המלכים, ונזדעזעו כל בני המדינה, ושאל הבן מה קול הרעש הזה, ומה זה פחד הגדול שנפל על כל יושבי המדינה, וישיבוהו הנה המלך יבוא, וכל אחד לבו דואג פן ימצא המלך מריבה כנגדו, ויאמר הבן הנה האנשים האלו הולכין בבגדי כבוד, וראוים לקבל פני המלך, ולא הוזהרו מהמלך, וכך יראים את המלך, מה אעשה אני שלכלכתי את כל בגדי המלך, ולא הוזהרתי בכל אזהרות שהזהרני אבי, ולא בכל התוכחות שיסרתני אמי, והנה הבן מתחיל לאסוף נתר ובורית ללבן הבגדים, וירא כי לא יספיק לזה זמן רב, ימים ושנים והמלך לא יתמהמה רק יהיה בעיר עשרה ימים, ויתחכם הבן וילך מידי יום לבאר המים. וישא מים ויאסוף מים רבים מאוד, בעוד עשרה ימים בא המלך, והנה הבן פחד גדול נפל עליו, וילבוש לבנים כמנהג המדינה שהוא עכשיו, שאין ןהם ערך לבגדי המלך, והמלך בראותו את בנו שאל אי' בגדיך בגדי המלכות, והבן במר לבו אין לו פה להשיב, ויען ויאמר אבי אבי מה אומר מה אדבר, לכלכתי את כל הבגדים אבל לא אוסיף עוד, והראי' ראה מים רבים אשר הכינותי ללבנם, ולכבסם ברבות הזמן, עד אוכל לכבסם בנתר ובורית, הנה המה שרוים במים רבים, וישאלהו ולמה לא הוכיחה אותך אמך, ויתחכם הבן שאם ישיב שרחמי האם מרובים, הנה המלך יכעוס על האם, ויען ויאמר לא קבלתי תוכחה, מרדתי באמי, וכזאת וכזאת עשיתי לה, כי אמר הבן מוטב יכעוס המלך עלי ולא על אמי, כי כאשר אמי תחזור להיכל המלך תוכל לפייס גם עלי, ומתחיל הבן להתחנן לפני אביו, לרחם על האם האהובה אהבת נעורים יזכור, והמלך בראותו כי הבן מוכן לכבס הבגדים, לפי רוב המים שהכין, אז האמין בו שבודאי יכבוס הבגדים וגם בראותו רחמי הבן על האם, אז נכמרו רחמי המלך על בנו לאמר, הראיתם את בני יחידי שהוא בעת צרה גדולה, ועוזב צרתו ועקר בקשתו על אמו והמלך ירחמהו:
(ד) <b>הבן</b> יקיר הזה הוא נער ישראל ואוהבהו, הקב"ה אהב אותנו ובחר בנו והביא אותנו להיכלו בית המקדש, שם הראה אהבתו העזה, ובפרט בכל שנה ביום קדוש הזה, שכהן הגדול נכנס לפני ולפנים, ואנחנו פשענו ומרדנו במלך מ"ה הקב"ה, לפי רוב העוה"ז שהי' לנו, בהיותינו על שדי אמנו בארצנו והיינו סבורים שכחנו ועוצם ידינו עשה לנו החיל, ולא שמנו על לב, כי מאשר לאבינו שבשמים לנו כל החיל הזה, והוספנו בחטאינו חמה, להבעיר עד גורשנו מהיכל המלך, ובאנו בשבי בארץ אויב, וברוב רחמי המלך לבושי המלכות לא הפשיט מאותנו, להתנהג בנימוסי מלכות, וגם זאת בהיותם בארץ אויביהם לא מאסתים, ונשארו לנו מלבושי יקר התורה והמצות, לקנות נפש רוח ונשמה, והזהיר אותנו בכל עת יהיו בגדיך לבנים, ואם בפתע פתאום יבוא כתם ע"י איזה חטא ועון ופשע, כי אדם אין צדיק בארץ אשר יעשה טוב ולא יחטא, צריך להרבות בורית לסגף תכף בתשובה לפי ערך הפגם, עד יכובס הבגד, ותשאר הנשמה נקי' ואת האם שלח אתנו בגלות, בכל מקום שגלינו גלתה שכינה אתנו לייסר אותנו, ולשמרנו בארץ האויב, והזהיר אותנו להזהר בכבוד השכינה, ושלא להנהיג קלנא בשכינתא:
(ה) <b>והנה</b> כאשר באנו בגלות, שכחנו כל בית אבינו, וכל הקדושה שהי' עלינו, והבן נתחבר להדיוטות במלאכות בזויות, ולכלכנו הבגדים מאוד מאוד, מעבר לעבר, לפי רוב טומאת העבירות והפשעים, שחטאנו ושעוינו ושפשענו, ולא הי' לנו בושת פנים מהשכינה, ולא שמענו בקולה, ופגמנו בהשכינה עצמה אוי לנו כי חטאנו:
(ו) <b>פתאום</b> התחילו לתקוע בחצוצרות בראש השנה, לאמר כי המלך ליום הכסא יבוא, והנה היתקע שופר בעיר ועם לא יחרדו, מה קול הרעש הזה אשר מלאכים יחפזון, וכל צבא מרום חיל ורעדה יאחזון, ויאמרו הנה יום הדין, כי המלך יבוא לשבת כסאות למשפט, ואז שמנו על לבנו באלו פנים נשפוך שיח ובאיזה אופן נתחזי קמא מלכא, והבגדים מלוכלכים, וכל אחד רוצה לבקש בורית, ישראל קדושים מסגפים עצמם ומתענים לתקן המעשים, והנה בזמן קצר היספיק סיגוף ימי התשובה, לתקן גודל הפגמים שפגמנו בכל האיברים, ובפרט בברית קדש, ואין תקנה כי אם להכין מים רבים, לשפוך דמעות כנחל, הורידו כנחל דמעה, והנה עתה בא המלך, הנה המלבושים הלבנים אשר לבשנו הכזה הוא לבושי מלכות, שסוף אדם למות וילבש הבגדים הללו, אבל המלך מבקש איה בגדי הקדושה, שהלביש אותנו שהשחרנו ולכלכנו בעונותינו, ותחת בגדי יקר בגדי מחלצות, לבשנו בגדים צואים, וגם שואל אותנו על האם אשר עמנו בגלות, על כן אחי ורעי איה המים אשר הכינותם, ניתן את הבגדים במים רבים, הנה אבינו אתנו עתה, נשפוך דמעות כנחל, הורידו דמעה, לא תחוסו עיניכם כי עתה העת והעונה, וגם נתודה לפני אבינו שבשמים, כי נהגנו קלנא בשכינתא, וכזאת וכזאת עשינו, נצומה ונבקשה על זאת לגאול את השכינה, ולהוציאה מגלות, אשר זה אלף ותרפ"ב שנים, יום ליום נצפה גאולתינו, הנה עתה העת והעונה, להתיר הנדר והשבועה אשר נשבעת ה' צבאות יעץ ומי יפר, התר התר התר יוצר בראשית התר השכינה מהגלות, ונחם אותה מאבלותה, ותורה הקדושה אשר עמנו תעמוד להליץ יושר בעדנו, לקבץ נפוצותינו מארבע כנפות הארץ, וכל ניצוצות הקדושה שנפלו בקליפות מאז שנברא העולם ועד עתה, את הכל תוציא חפשי, להכניס הניצוצות לקדושה מעלה מעלה, ובפרט הניצוצות שיפלו על ידינו בחטא הוצאת זרע לבטלה, וביתר החטאים ובפרט שבועת שוא ושקר ונדרים, אשר עברנו על הכל, אנו שבים ומתחרטים ומבקשים סליחה ומחילה וכפרה, ומקבלים עלינו שלא לשוב עוד לחטאים ולעונות ולפשעים, אל תזכור לנו עונות ראשונים, מהר יקדמונו רחמיך, עזרנו על דבר כבוד שמך, וכפר על חטאותינו למען שמך:
(ז) <b>והנה</b> ביוה"כ אנו אומרים אשמנו בגדנו, וכל העבירות אנו אומרים בפה. אוי לנו הזה הוא המנחה אשר הוכן למלך הכבוד, תחת אשר הי' ראוי לנו לקדם במנחה הולכת לפנינו, וכאשר בזמן שבה"מ קיים, שהיינו מקריבים קרבנות הרבה, ועתה באנו בעזות מצח כאשה זונה, עם אשי חובותינו וניחוחי אשמותינו, מה זה המנחה שהקדמנו, הרי משל למלך שבא למדינה, והכל הביאו לו מתנות מפרי הארץ היותר טובות, מזמרת הארץ, כסיל אחד הביא דברים באושים, אשר ריח רע להם, ובא להיכל המלך, עם מנחה דברים מבאישים וסרוחין וצואים, הלא כלה גרש יגרשוהו מהיכל המלך, אבל אודיע לכם שורש הוידוי, הנה במס' תענית יומא חד בעו לשדורי דורון להקיסר, ושדרו בהדי נחום איש גם זו, כי מטא לההוא דיירא בעי למיבת, אמרו לי' מה איכא בהדך, אמר להו קא מובילנא כרגא לקיסר, קמו בלילא שרינהו לסיפטא ומלינהו עפרא, כי מטא להתם אשתכח עפרא, , אמר אחוכי קא מחייכי בי יהודאי, אפקוה למקטלי' אמר גם זו לטובה, אתא אלי' א"ל דלמא האי עפרא מעפרא דאברהם אבינו הוא, דהוה שדי עפרא הוה חרבא גילי הוה גירי, בדוק ואשכחי הכי הוה, הוי ההוא מחוזא דלא יכול למכבשי שדי מההוא עפרא וכבשוה וכו', הנה האדם הוא שליח מלמעלה, כי האדם נברא לצורך גבוה, שיסגל מצות ומע"ט, למיעל כרגא למלך מה"מ הקב"ה, והאדם בעולם הזה ראוי שידמה בעיניו כאורח נטה ללון, וכי עקר דירתו בעוה"ב אחר מותו, כי שם ביתו בג"ע העליון, וכל ימיו בעוה"ז הוא רק אורח, בכל יום הולך ממקום למקום עד יגיע למחוז חפצו, דרך כלל עולם הזה נקרא מלון, ושם היצה"ר וכת דילי' שולטין, המה בעלי הבית והאדם צריך להיות נשמר מהם, בל יגנובו כל אשר לו, וראוי להיות הצנע לכת בל ירגישו במעשיו הטובים, כי מטא לההוא דיירא שהיא העולם הזה בעי למיבת, א"ל מה איכא בהדך אמר קא מובילנא וכו', תכף שמפרסם מעשיו תכף שולטין בו, קמו בלילא שהעולם הזה דמי ללילה, שקלו כל דהוי גבי' הפסידוהו כל הזכיות ומלינהו לסיפטא עפרא החטיאוהו עד שהוא מלא חטאים ופשעים, כי מעא להתם אשתכח עפרא, פירוש כשמגיע יום הקדוש שאז יוצא מן המלון, כי השטן ביומא דכפורי וכו', אז הוא מרגיש במעשיו ואמר גם זו לטובה, כי התחיל לבכות ולשוב בתשובה שלימה, ואז גם זו לטובה, כי הזדונות נעשו זכיות, והנה עת אשר שלט אדם באדם לרע לו כי הסם נקרא אדם בליעל, והוא הגוף הטמא, שע"י חטא אדם וחטא העגל נפלו כמה נשמות קדושות בגוף הזה, ואין בן דוד בא עד שיכלו כל הנשמות שבגוף הטמא הזה, ואנחנו מחויבים ללקט ע"י מעשינו הטובים ובעונותינו שרבו יצאו מה שיצאו עוד ניצוצות מהקדושה לקליפה, וכפרת ע"י חטא שלנו בהוצאות זרע לבטלה, וזהו גלות השכינה שהוא מוכרח להתלבש וללקוט הניצוצות מן האדם הבליעל, מקדקדו עד כף רגלו, ונפלה ולא תוסיף אז קום בתולת ישראל, כאשר יהי' הגלות העמוק יותר, שתגיע השכינה עד עפר שהוא עקבי האדם הזה, ותלקט אפילו הניצוצות שבעקביו, אז קום בתולת ישראל, והנה זה הטעם שבעל תשובה גדול מן הצדיק משום שבעל תשובה תחלה ע"י העונות נכנס ונתלבש תוך הקליפה בעומק, לפי רוב עונותיו ועתה ע"י תשובתו חוזר לעלות ואז מעלה כל ניצוצות קדושות עמו, ולכן שלט האדם הבליעל באדם לרע לו, כי זה ששלט בו נהפך לו לרעה, שעתה הוא מעלה ניצוצות ממנו, וזהו סוד הוידוי שחוזר להעלות מן הקליפה ניצוצי קדושה. וזהו סוד העפר הזה שאמרו עליו שדי עפרא הוה חרבא, שזה העפר הוא חרבא נגד סם, בדקו ואשכחו, הוה ההוא מחוזא דלא יכלי למכבשי' שהוא ירושלים עיר הקדש מחוז חפצנו, שכבר היא תחת הקליפה זה אלף תרפ"ב שנים, ואין אנו יכולים למכבשה, והשכינה צועקת נתנני בידי לא אוכל קום, שדו מההיא עפרא עלה וכבשוה, שאם אנו נתודה בלב שלם ונעשה תשובה, אז נזכה להושיע לירושלים עיר הקודש, ולגאול את שכינת עוזינו ולהעלות כל ניצוצות הקדושה מן הקליפה, אוי לנו כי חטאנו עתה נבקש מאת הקב"ה והספר תורה תליץ בעדנו:
<big>דרוש</big> <big>כ"א</big> <big>קודם</big> <big>כל</big> <big>נדרי</big> (א)
<b>במס'</b> ב"ב דאף ע"ד בעובדא דרבה בב"ח, שמעתי בת קול שאומרת אוי לי שנשבעתי, ועכשיו שנשבעתי מי מיפר לי, כי אתא לקמי' דרבנן:
א"ל כל אבא חמרא, וכל בב"ת סיכסא, הי' לך לומר מופר לך, והוא סבר דלמא שבועתא דמבול הוא, ורבנן א"כ אוי לי ל"ל, תוס' ועכשיו שנשבעתי, ותימא דאמאי אין הקב"ה מיפר בעצמו, דהא מסקינן במס' חגיגה, דנדרים יש להם הפרה, מדכתיב אשר נשבעתי באפי ודרשינן באפי נשבעתי והדרנא, אלמא שהוא מיפר בעצמו:
<b>הן</b> בעונותיכם נמכרתם, ובפשעיכם שולחה אמכם, וכל מקום שגלי ישראל גלתה שכינה עמהם, והאחרון הכביד גלות זה האחרוו, סתם קצי, והקב"ה השיב אחור ימינו, ונשבע שלא להשיבו עד עת קץ, נעלם מעין כל חי, וכ"ז לטובתינו, כי הן לא קצרה ידי מפדות שכינת עוזו, אלא באז אבדנו לנצח, ומי הי' עומד להגן עלינו, ומהראוי הי' לנו שלא להיות כפוי טובה, כי אם לאהבה את ה' בכל לב, ולהשליך כל עסקינו מנגד, ולשום מגמת פנינו לשכינת עוזו, להרים קרנה מעפר, ולקיים התנערי מעפר קומי שבי ירושלים, אבל אנחנו עזי פנים וקשי עורף, והפכנו עורף ולא פנים, ובכל יום ויום עיר אלקים מושפלת יותר, ואפ"ה הקב"ה אסור עמנו בגלותא, ואין חבוש מתיר עצמו, כי אסר איסור כשבועה, ושבועה זאת היתה לטובתנו, למען הקים אותנו לו לעם קדוש, ולא נאבד על אדמת ישמעאלית, וכיון ששבועה זאת היתה לטובתנו, אי אפשר להתיר לעצמו בלתי הסכמתינו, כמבואר ביו"ד סי' רכ"ח ס' כ' נדר ע"ד חבירו וכו', וי"א אפי' הודיעו אין מתירין אלא מדעתו ורצונו, ודוקא שנדר ע"ד ובשביל טובה שעשה לו וכו', והנה הקב"ה נדר ע"ד, ובשביל טובה דכל מצוה ומע"ט שאנחנו עושים צורך גבוה הוא, ובכל מצוה ותורה אנחנו מוסיפים כח למעלה, כמ"ש תנו עוז לאלקים, ולהיפך ח"ו נאמר ותשכח אל מחוללך:
(ב) <b>ובזה</b> מתורץ תמיהת התוס', אמאי אין הקב"ה מפיר לעצמו שהרי נשבע ע"ד, ואי אפשר להתיר בלתי רצוננו, ובזה נלענ"ד מאמר חז"ל אין בן דוד בא עד שיהי' דור שכולו זכאי או שכולו חייב, והדבר יפלא תינח ככולו זכאי, אב כולו חייב אתמהה שיהי' חוטא נשכר, אבל לדידן אין כאן שכר, ולצדדין קתני שאם יהי' דור שכולו זכאי, אזי ממילא אנחנו כולנו מסכימים להתיר השבועה, ובן דוד יבוא ויגאלנו, והקב"ה ישוב לשוש עלינו לטובה ובדור שכלו חייב אזי אין הקב"ה מקבל שום טובה, וא"כ אף שהשבועה היתה ע"ד יכול להתיר לעצמו, ואז יבוא בן דוד לגאולת השכינה והרעים יאבדו ח"ו:
(ג) <b>ובזה</b> נ"ל הפלוגתא דפליגי ר"א ור"י בפ' חלק דגרסינן התם אמר רב כלו כל הקיצין ואין הדבר תלוי אלא בתשובה ומע"ט ושמואל אמר דיו לאבל שיעמוד באבלו, כתנאי ר"א אומר אם אין עושין תשובה אינן נגאלין, א"ל ר"י אם אין ישראל עושין תשובה אינן נגאלים, אלא הקב"ה מעמיד להם רשע כהמן ומחזירן למוטב, והנה צריך להבין במה פליגי, ועוד דודאי שפיר אמר שמואל די לאבל, ואם ח"ו ימאנו בתשובה הכי תשאר כנסת ישראל נופלת בגלותא, ועוד מה זה התמי' דקאמר אם אין ישראל כו', הלוא ר"א באמת הכי ס"ל, ונראה דודאי יגיע עת סוף ואחרית לאבלתו של אבל יחידו של עולם, אלא שהוא אסור עמנו בגלותא ישמעאלית בשבועה שנשבע שלא יכנס בירושלים של מעלה כו', ופליגי רב ושמואל וכן ר"א ור"י בהנך שני דעות דפליגי המחבר והרמ"א ביו"ד כנ"ל, דר"א ורב סברי כדעת המחבר שאפי' נשבע ע"ד חבירו, די שיודיעו ומתירין לו אפי' בלא דעתו, וא"כ כשישראל אין עושין תשובה הקב"ה יתיר לעצמו, וח"ו יניח ישראל בגלות, ושמואל ור"י סברי כדעת רמ"א, דאפי' הודיעו אין מתירין בלי דעתו, וא"כ אין היתר לשבועה, אם לא בגאולת ישראל, וא"כ הקב"ה מעמיד רשע כהמן:
(ד) <b>א"נ</b> דפליגי בזה שכתב רמ"א, דדוקא בשביל טובה שעשה לו, והש"ך ס"ק מ' כתב דהמרדכי פליג, וס"ל אפי' בלא טובה, וא"כ ר"א ורב סברי כדעת רמ"א, דבעינן דוקא בטובה וא"כ כשאין עושין תשובה ח"ו אז אין הקב"ה מקבל שום טובה מישראל, ואז מתיר לעצמו ולא שייך די לאבל וכו', אבל ר"י ושמואל סברי כדעת המרדכי, ואין היתר לשבועה בלתי גאולת ישראל, ולכך מתמה ר"י אם אין עושין כו', הלוא די לאבל כו':
(ה) <b>והנה</b> בגלות הזה ישמעאלית אנחנו נקראים נופלים, ומשיח נקרא בר נפלי, ושכינתא כביכול נופלת, כדכתיב נפלה ולא תוסיף קום בתולת ישראל, ונאמר נתנני ה' בידי לא אוכל קום, כי הקמתה מהגלות תלוי בידינו, כשנעשה תשובה. ובעוה"ר אין מקים ואין סומך, ולכך צווחת נתנני ה' בידי לא אוכל קום:
(ו) <b>בכל</b> יום נופלת יותר, וכשתגיע עד דיוטא התחתונה אז תקום, וזה פירוש נפלה ולא תוסיף כששוב אי אפשר להוסיף בנפילה, אז קום בתולת ישראל, וכן כתיב התנערי מעפר וכמ"ש בר"ה והיא עמוקה מכולן ומשם עתידים לחזור:
(ז) <b>והנה</b> מי שנופל למטה, ואינו מגיע עד ארץ, הרי הוא באויר ונקרא פורח באויר, והנה השכינה הנקראת סכת דוד הנופלת וכן משיח הנקרא בר נפלי, אלו נקראים פורחים באויר, והנה לא קצרה יד ה' מהושיע, שכינת עוזו, אלא שהנדר והשבועה מעכב, וזה דבר המשנה [בחגיגה דף י'] היתר נדרים פורחים באויר, וכל עקר התקוה על ישראל, אבל בעו"ה אין להם על מה שיסמכו, כי אין דורש ואין מבקש זה זמן רב, וכל א' פונה לבצעו דהך עלמא, ואין משים על לב להצטער בגלות השכינה. ולשוב תשובה מאהבת השכינה:
(ח) <b>וקאמר</b> בגמ' שם ר"א אומר יש להם על מה שיסמכו. שנא' כי יפליא ב' פעמים הפלאה לאיסור, והפלאה להיתר, דהיינו ר"א לשיטתו, שאם ישראל אין עושין תשובה אין נגאלין, ולא קשיא לי' די לאבל, משום דסובר כדעת רמ"א דדוקא בשביל טובה, וא"כ בדור שכלו חייב הקב"ה מפיר לעצמו בלתי רצון ישראל, וזה הכנה הפלאה לאיסור דהיינו דור שכלו חייב וכן הפלאה להיתר, דהיינו כלו זכאי, ואז הותר הנדר ברצון ישראל:
(ט) <b>ר"י</b> אומר יש להם כו', שנאמר באפי נשבעתי והדרנא, כי ר"י לשעתו וקאמר דשבועה זו שנשבע אם יבואון אל מנוחתי הדרנא בי, כי בלתי מנוחת ישראל כביכול גם למעלה אין מנוחה, ר' יצחק אומר כו', שנא' כל נדיב לב שלא יפסיקו מישראל אנשי אמונה, אשר יתנדבו לשוב מאהבת הקב"ה, ומעולם לא הי' הדבר הזה ולא יהי' דור שכולו חייב, אך הקב"ה ישפיע רוחו עלינו להתנדב לשוב בתשובה, ר"ח ב"א ר"י אומר וכו', נשבעתי ואקיימה ונשבע הקב"ה לנו, ואנחנו נשבענו להקב"ה להיות לו לעם סגולה, ולא שכחנו שם אלקינו רק עליך הורגנו כל היום:
(י) <b>והנה</b> חכמים כעסו על רבה, שלא אמר מותר לך, כי הקב"ה מאהבתו אותנו הוא ממשיך הגלות ישמעאלית שנשוב, ואנחנו ראוי לנו למסור נפשינו על קדושת שמו ולומר מותר לך, ולהוציא כ"י מהגלות, אף אם ח"ו אנחנו עדיין בלתי מתוקנים, יהיה סופינו מה שיהיה כל היסורים ועונשי הגיהנם נסבול באהבתו אותו, וזה נקרא מוסר נפשו על קדושת השם, נפש דוקא, והנה עתה העת להתיר נדרים, התר התר יוצר בראשית סלח סלח אביר יעקב, ה' כגבור יצא ויעיר קנאה, קנאת שמו המחולל בערביים ובישמעאלים, וקנאת עמו וקנאת תורתו אשר נשרפה גם בימינו בידי זרים, ועד מתי תהיה כגבור לא יוכל להושיע, ואם אנחנו חטאנו והרשענו ופשענו, מה תעשה לשמך הגדול הנקרא עלינו והנה העת והעונה להתיר השבועה, אשר נשבעת ה' צבאות יעץ ומי יפר, התר השכינה מהגלות, ונחם אבילי ציון ואבילי ירושלים, והתורה הקדושה תעמוד ותליץ יושר בעדנו, לקבץ נפוצותינו מארבע כנפות הארץ <big>דרוש</big> <big>כ"ב</big> <big>לעשי"ת</big> (א) מצות עשה מפורש בתורה מצות התוכחה, כמ"ש הוכח תוכיח את עמיתך, ולא תשא עליו חטא, ומצוה זו אינה ממ"ע שהז"ג, רק בכל עת ובכל זמן מי שרואה בחבירו העובר על א' ממצות ה' אשר לא תעשנה, או מתרשל במ"ע מלקיימה חייב להוכיחו, וזה ליחיד, וכמו כן מצוה להעמיד מוכיח בשער בת רבים להוכיח על עבירות כללית השכיחים, ונכשלים רבים בהם:
(ב) <b>ואומר</b> אני אע"פ שהתוכחה מצותה כל הימים, עם כל זה יותר נבחרת ומקובלת היא בימים האדירים האלה, ימים נוראים אשר שמם מוכיח עליהם, ועצם קדושת הימים שכל יום ויום מימים הללו הוא שורש גדול למעלה, והמה שרשים לכל ימות השנה, וכשם שכתב רבינו הגדול הרמב"ם ז"ל בהלכות תשובה פ"ב הלכה ו' וז"ל, אע"פ שהתשובה והצעקה יפה לעולם, בעשרה ימים שבין ר"ה ליוה"כ היא ביותר, ומתקבלת היא מיד, שנא' דרשו ה' בהמצאו, וע"פ דבריו אני אומר, שכשם שהתשובה היא יפה ביותר, כך התוכחה יפה ביותר, שהרי התוכחה גורמת לתשובה, וכמו שכתב רבינו הגדול בפ"ד מהלכות תשובה, בחשבו הכ"ד דברים המעכבים התשובה, ואחד מהם שונא תוכחות, וכתב הרמב"ם ז"ל והשונא תוכחות שהרי לא הניח לו דרך תשובה, שהתוכחה גורמת לתשובה, שבזמן שמודיעין לו לאדם חטאיו, ומכלימין אותו חוזר בתשובה, וכמ"ש בתורה זכור ואל תשכח וכו', וכן ישעיה הוכיח את ישראל, וכן צוהו האל להוכיח את ישראל, כמ"ש קרא בגרון אל תחשוך, וכן כל הנביאים הוכיחו את ישראל, עד שחזרו בתשובה, לפיכך צריך להעמיד בכל קהל וקהל מישראל חכם גדול, וזקן וירא שמים מנעוריו, ואהוב להם שיהיה מוכיח להם, ומחזירן בתשובה, וזה ששונא התוכחה, ואינו בא למוכיח ולא שומע דבריו, לפיכך יעמוד בחטאותיו שהמה בעיניו טובים:
(ג) <b>והואיל</b> ואני עומד בדברי רבינו הללו, בדברים המעכבים את התשובה אזכיר עוד בבא אחת מדבריו וז"ל, ומהם חמשה דברים העושה אותן אי אפשר לו שישוב בתשובה גמורה, לפי שהם עונות שבין אדם לחבירו ואינו יודע חבירו שחטא לו כדי שיחזיר לו, או שישאל ממנו למחול לו, ואלו הן המקלל את הרבים, לא קלל אדם ידוע, כדי שישאל ממנו כפרה, והחולק עם הגנב, לפי שא"י גניבה זו של מי הוא יעשה שהוא מחזיק יד הגנב ומחטיאו, והמוצא אבידה ואינו מכריז וכו', והאוכל שור עניים ויתומים ואלמנות, אלו בני אדם אומללין הם, ואינם ידועים ומפורסמים, וגולים מעיר לעיר, ואין להם מכיר כדי שידע זה של מי הוא שור זה ויחזירנו לו, והמקבל שוחד להטות דין אינו יודע היכן הגיע ההטייה הזו, וכמה היא כחה כדי שיחזיר, שהדבר יש לו רגלים, ועוד שהוא מחזיק יד זה ומחטיאו, וכתב הראב"ד ז"ל והאוכל שור עניים א"א דומה שהוא שונה שור בריש, ואינו אלא שוד בדלת, כלומר שהוא דוחק אותו בחובו, עד שמחליטין לו קרקעותיו בפחות או מטלטלין שלהם, ואומר שלי אני נוטל, והנה בעוה"ר תקלה זו שהזכיר הראב"ד שכיח מאד בקהלתינו בבעהמען שמלוה לעני על הבית והולך בפנקסאות, ואח"כ מרבה הוצאות עד שאין יד העני משגת לפדות, ושוב מביא הבית לידי סובסטאצייע, ונחלט לו בפחות מחצי שויה, ולא מיבעיא אם מתחלה בא בערמה, ועל דעת כן הלוה לעני, כדי ליקח ממנו אחוזתו, הנה זה נקרא רשע ערום, וכמ"ש רז"ל איזה רשע ערום, הממציא מעות לעני בשעת דחקו, שאחד מן הפירושים שפירשו בו המפרשים הוא ע"ד הנ"ל, וגם עובר על לא תחמוד משעה שנתן עיניו באחוזתו, ולרשע כזה אין אנו צריכין לדברי הראב"ד, אלא אפילו מתחלה הלוהו לפי תומו, ואח"כ אם דוחק עליו ולוקח ביתי ע"י סובסטאצייע כנ"ל, והוא יודע בעצמו שהבית שוה יותר, הרי הוא מעוכב תשובה, וכן מצוי זה במטלטלין, והנה מה שהולכין להערכי מתחלה והזריז משובח, ואין אני מוחה דבר זה שהרי זוכה מצד דינא דמלכותא, , וראשון ראשון קודם, אבל מה שאח"כ מביאין המטלטלין לידי ליציטירונג, והוצאות מתרבים וכל נכסי הלוה הולכים לטמיון, והסחורה נמכרת בחצי שוי', וכ"ז על הבע"ח האחרון שיוצא נקי, והוא גורם להרבות הוצאות להפסיד גם את זה שלפניו, זה דבר רע אבל הדרך הישר שאחר שכבר נרשמו אצל הערכי על סדרן, ויודעים מי ראשון ומי אחריו על הסדר, שוב ראוי שיתאספו כלם לדיינים, והמה יעשו החלוקה על סדר דינא דמלכותא, ראשון ראשון תחלה, ואז לא יהיו הוצאות חנם, והסחורה נמכרת לפי שויה וגזל זה שכיח בכל עת ועונה, והוא מדברים המעכבים את התשובה:
<b>ואחזיר</b> לדברי הראשונים, שהרמב"ם כתב שהתוכחה גורמת לתשובה, וכיון שהתשובה אע"פ שיפה לעולם, עם כל זה בעשי"ת היא מעולה ביותר, א"כ גם התוכחה היא מעולה ביותר בעשי"ת, כדי שתגרום התשובה בזמן הנכבד הזה, גם מפאת המוכיח ומפאת המקבל תוכחה, ג"כ היא מעולה בזמן הזה, אם מפאת המקבל תוכחה הדבר פשוט, שכל השנה השמן לב קצת העם הזה והמה טובעים בתאות הגשמיות, החומר מתגבר ודברי המוכיח אינם מתקבלים, משא"כ בימים הללו אין לך הפחות שברשעים שאין לבו נכנע, ואימת הדין עליו אימת מות, וכמעט שאין צריך למוכיח:
אלא כל אדם מעשיו מוכיחים אותו, כי הגיעו ימי השילום לשלם לאיש כדרכיו וכפרי מעלליו, ואבן מקיר תזעק, וכעת נאמר תיסרך רעתך ומשובותיך תוכיחך, ודעי וראי כי רע ומר עזבך את ה', פי' שאינך צריך למוכיח, רק תיסרך רעתך שהעבירות בעצמם בהזכירם ובהעלותם על לבו המה יהיו מוכיחים ומיסרים אותך, ודעי וראי כו', וספרי חיים וספרי מתים פתוחים, וצריך שידע כל אדם שאם ח"ו לפי הדין אנוש לא יצדק שיזכה להכתב לחיים, וכל מי שזוכה לחיים בספר, אין זה אלא מרחמי הקב"ה שהצילו ממות לחיים, וכמו שמצינו לרז"ל בפ' קמא של ר"ה, אמר ר"א אמרו מלאכי השרת לפני הקב"ה, רבש"ע מפני מה אין ישראל אומרים הלל בר"ה ויוה"כ, אמר להם אפשר מנך יושב על כסא דין וספרי חיים וספרי מתים פתוחים לפניו, ישראל אומרים שירה, והנה מלבד הטעם שאמרו במס' ערכין, שהיה ראוי לומר שירה בר"ה וביוה"כ, משום דאקרו מועד מלבד זה אני אומר טעם שהיה ראוי לומר שירה מטעם שאמרו במגילה מ"ח נביאים וז' נביאות עמדו להם לישראל, ולא פחתו ולא הותירו להם, על מה שכתוב בתורה, חוץ ממקרא מגילה, מה דרוש אר"ח בר אבין אמר ריב"ק מה מעבדות לחירות אמרינן שירה ממות לחיים לא כ"ש, א"ה הלל נמי נימא, לפי שאין אומרים הלל על נס שבחו"ל הרי שממיתה לחיים ראוי לומר שירה והלל, וכיון שבר"ה ויוה"כ הנכתבים לחיים ניצולים ממש ממות לחיים, ולכן אמרו מלאכי השרת שראוי לישראל לומר שירה ע"ז:
(ד) <b>והנה</b> כל זה נעשה ע"י תקיעת שופר, שהקב"ה עומד מכסא דין ויושב על כסא רחמים והקב"ה משיב להם אטו ישראל יודעים זה למטה, אם נתקבל סדר תקיעתם ברצון, וע"י משיב אפשר מלך יושב על כסא דין, לשון אפשר שמידי ספיקא נא נפקי, וישראל עכ"פ מסופקים שמא ח"ו עדיין יושב על כסא דין, וספרי חיים וספרי מתים פתוחים, ועדין לא ניצלו ממות לחיים ונס אינם אומרים שירה:
<b>ולכן</b> המלאכים שפיר אומרים שירה בר"ה ויוה"כ, וכמו שפסקו התוס' במס' ערכין שיש לומר בר"ה והחיות ישוררו, לפי שהם למעלה רואים שהקב"ה עמד מכסא דין וישב על כסא רחמים, ואז יכולים לומר שירה:
(ה) <b>באופן</b> כללית הדברים, שע"פ קו הדין אנוש איך יזכה בחיים רק הב"ה ברחמיו וברוב חסדיו, שאינו רוצה במיתת המת, כי אם בשובו מדרכיו פודהו ממות לחיים, ובזה אמרתי פירוש התפלה שאנו מוסיפין בעי"ת זכרנו לחיים מלך חפץ בחיים, שאנו מבקשים זכרנו לחיים, ואף שאנו ח"ו רשעים מ"מ בחפצך הטוב שלא תחפוץ במות המת, , כי אם בשובו מדרכו וחי, וזהו מנך חפץ בחיים:
(ו) <b>וא"כ</b> כמה ראוי שיעלה פחד ואימת המות על כל או"א, ומפאת זה יקבל מוסר, וכל זה מפאת המקבל תוכחה, וכמו כן מפאת המוכיח, כי המוכיח צריך שיוכיח את עצמו עם כללית העם, ועקר לתקן עצמו, ואם הוא עצמו אינו מקבל תוכחתו, תקובל להעם, ודברים היוצאי' מעומק הלב נכנסים בלב, וזה פי' דברי חז"ל במס' ערכין אמר ר"ט תמה אני אם יש בדור הזה מי שיודע להוכיח אר"א תמה אני אם יש בדור הזה מי שמקבל תוכחה, ומר אמר חדא וכו', לפי שאין מי שיודע לקבל תוכחה, אין מי שיודע להוכיח, שאחרי שהוא עצמו אינו מקבל תוכחתו, אין הדברים יוצאים מן הלב, משא"כ בימים הקדושים לב המוכיח ולב העם נשבר, ולכן הזמן גורם להוכיח:
(ז<b>)</b> <b>ועוד</b> שסגולת הימים כי רבה היא, שהקב"ה נמצא אפילו ליחיד, וכמו שדרשו רז"ל בפ"ק דר"ה ובמס' יבמות ס"פ החולץ, דרמו קראי אהדדי כתיב כה' אלקינו בכל קראנו אליו וכתיב דרשו ה' בהמצאו, ואמרו כאן ביחיד כאן בציבור, וליחיד אימת א"ר נחמן אמר רבה ב"א אלו עשרה ימים שמר"ה ועד יוה"כ:
(ח) <b>והנה</b> כאן פירשו ב' בהמצאו, משמש על הזמן בזמן המצאו, ולכן רמי קראי אבל בירושלמי פרק אין עומדין פירשו ב' בהמצאו משמש על המקום במקום המצאו וז"ל שם ר' ירמיה אומר דרשו ה' בהמצאו, היכן הוא מצוי בבתי כנסיות ובבתי מדרשות, ואפשר להרכיב ב' הפירושים שגם הירושלמי מחלק בין יחיד לצבור, אלא שסתם ציבור מתפללים בבה"כ מקום קדוש, לאפוקי העושים מנין בבתיהם שמפסידים קדושת המקום, ולכן קאמר הירושלמי על מקרא זה בהמצאו, שמשמע שיש זמן קבוע למציאתו, וקאמר הירושלמי והיכן הוא מצוי תמיד בבה"כ, ששם מתפללים הצבור ולרבים קרוב ה' בכל קראנו אליו:
(ט) <b>והנה</b> מה שפירש הירושלמי היכן הוא מצוי בבה"כ, דרשו ג"כ רז"ל בפ"ק דברכות, מנין שהקב"ה מצוי בבה"כ שנאמר אלקים נצב בעדת אל, ומזה הטעם אמר רבי יוחנן דהיינו דאהני דאיכא סבי בבבל אף דכתיב למען ירבו ימיכם על האדמה, משום דמקדמי ומחשכי לבי כנישתא, שטעם אריכת הימים בארץ ישראל, משום שידוע שהסטרא אחרא נקראת מות, והקב"ה הוא מקור החיים כמ"ש כי עמך מקור חיים, באורך נראה אור, ולכן בא"י ששם משכן השכינה, וא"י לא ניתן תחת שרי מעלה, כי אם ארץ אשר ה' אלקיך דורש אותה, ולכן שם זוכין לאריכת ימים, וכן בחו"ל בבתי כנסיות ששם הקב"ה מצוי:
(י) <b>והנה</b> מי שאינו מתפלל בבה"כ מפסיד, גם בשעת מיתתו. כי מיכאל כה"ג מקריב נשמות של צדיקים למעלה, וזה הפירוש ואשי ישראל ותפלתם באהבה תקבל ברצון, שיש מפרשים ואשי ישראל חוזר למעלה, והשב את העבודה ואשי ישראל, שהרי בזה"ז אין אישים ולא ניחוחים, וי"א שאשי ישראל חוזר למטה, ואשי ישראל ותפלתם, שגם עתה יש אשי ישראל, והם נשמות הצדיקים שמקריב מיכאל כה"ג, ואמרתי שלכך דבוק אשי ישראל ותפלתם שאם מתקבלת תפלתם דהיינו שהתפללו בבה"כ, שאין תפלתו של אדם נשמעת אלא בבה"כ, אז גם אשי ישראל מתקבלים, אבל מי שלא התפלל בבה"כ אין תפלתו מתקבלת, וגם אינו עולה אשה לה' אחרי מותו, והטעם נלענ"ד שהרי כל חו"ל מלא קליפות, ואיך תעלה נשמתו למעלה, והרי יש לה אורבים בדרך, אלא שהנשמה כבר רגילה בכל יום דרך הילוכה לבה"כ, וכבר כל ימי חייה קידשה הדרך הזה בהילוך של מצוה, ודרך הזה אחר מותה באה לבית הכנסת, ושם שער השמים לעלות למעלה, , ואז מתקבלת לקרבן אשה לה', ע"י מיכאל כה"ג, ואז מתחלה גם שחיטתה אינה ע"י הס"מ דסכין פגום שהרי תפסל מקרבן, אבל מי שאינו בא בשום פעם לבה"כ, גם אחרי מותו נעו מעגלות הקדושה בפני נשמתו, והקליפות טורפות אותה. וגם מתחלה זביחתה ע"י הס"מ דסכין פגום ולכלבא איתמסר, וזה כיון דוד הע"ה הצילה מחרב נפשי, מיד כלב יחידתי, שזה תלוי בזה שאם תמות נפשו ע"י חרב של מלאך המות, שהוא בסכין פגום, ממילא שוב נפסלה מלהיות קרבן לה', ולכלבא איתמסר:
(יא) ובזה נלע"ד טעם למה שאמרו חז"ל, יחיו מתיך נבלתי יקומון, יחיו מתיך אלו מתים שבא"י, נבלתי יקומון אלו מתים שבחו"ל, ויי ט נקראו אלו נבלות משום שמיתתן ע"י הסם בסכין פגום:
ובזה כבר אמרתי פעם א', פירוש הפסוק עם זו יצרתי לי תהלתי יספרו, ולא אותי קראת יעקב, כי יגעת בי ישראל, לא הבאת לי שה עולתיך וזבחיך לא כבדתני, כי ישראל נבראו להודות לשמו יתברך, ולא אותי קראת יעקב, שהרי יגעת בי ישראל, שיגיעה ועמל נחשב לך הילוכך לבה"כ, לא הבאת לי שה עולתיך, שהתפילה היא במקום שה התמיד, לא הבאת לי למקומי, כי אם הנחתן בביתך. וזבחיך כאשר יגיעו זבחיך דהיינו שעת מיתה, לא כבדתני תהא זביחתו ע"י הסם בסכין פגום, ולא יעלה לריח ניחוח לכבוד שמו כנשמת הצדיקים:
(יב) <b>ואמרו</b> בגמ' אמר הקב"ה כל העוסק בתורה ובגמ"ח, ומתפלל עם הציבור, מעלה אני עליו כאלו פדאני לי ולבניי מבין הישמעאלים, אכן מי שתורתו אומנתו א"צ לבטל מלמודו לבוא לבה"כ, וכן מי שיש לו בית מדרשו קבוע בביתו, באופן שלומד שם כל היום, ואינו מבטל ואינו מדבר שם דברי הבאי, ע"ז נאמר בגמ' דר' אמי ורבי אסי הוו מצלי ביני עמודי, אבל צריך להיות קבוע תורתו שם בלי ביטול, ובזה אמרתי כונת דברי רז"ל הלואי אותי עזבו ואת תורתי שמרו, שהנה כבר אמרתי שהקב"ה מצוי בבה"כ, ומי שאינו הולך לבה"כ הוא עוזב את הקב"ה, וזה מאריך הגלות לו ובשביל תלת מלין התעכבו ישראל בגלותא וחד מהם דמהדרי אנפיהו משכינה, ופירוש הדבר שהרי המתפלל בבה"כ עם הציבור כאלו פדאו לקב"ה ולבניו מגלות, א"כ מי שאינו הולך לבה"כ הוא מהדר אפי' משכינתא, , והוא אינו פודהו לקב"ה ולבניו ומאריך הגלות:
(יג) <b>והנה</b> כבר אמרתי שכל אדם חייב לבוא לבה"כ להתפלל ובאם לאו נקרא שכן רע, כי אם מי שתורתו אומנתו, וזה פי' דברי רז"ל, הלואי אותי עזבו שלא היו באים לבה"כ, ואז בודאי תורתי שמרו, שהי' צריך להיו' תורתן אומנתן, ויתפללו בבית מדרשם:
(יד) <b>והנה</b> המתפלל בבה"כ מראה בעצמו שיש בלבו אהבת השכינה ונכסף לבית אמו, אבל זה שאינו בא לבה"כ נקרא בן כסיל תוגת אמו, והוא מהדר אפי' משכינתא והשכינה מהדרת פנים ממנו ומתרחקת, ולכן אין תפלתו נשמעת, , ובזה אמרתי פי' הפסוק בישעיה, כה אמר ה' איזה ספר כריתות אמכם אשר שלחתי, או מי מנושי אשר מכרתי אתכם לו, הן בעונותיכם נמכרתם ובפשעיכם שולחה אמכם, מדוע באתי ואין איש, קראתי ואין עונה, הקצור קצרה ידי מפדות, ואם אין בי כח להציל, ובמס' ברכות דרשו מהאי קרא, כיון שבא הקב"ה לבה"כ ולא מצא שם עשרה, מיד הוא כועס, שנא' מדוע באתי ואין איש וכו':
(טו) <b>והנה</b> לפי דרש זה צריך עיון, איך יתקשרו הדברים למה שלמעלה, איזה ספר כריתות וגו', ונראה כי הלוא באמת אנחנו פשענו ומרינו ומפני חטאינו גלינו מארצנו, ולמעננו גלתה שכינה עמנו להגין עלינו שלא נשתקע בין הישמעאלים להיות לנו לעץ חיים להחזיק בה וגם להיות לנו למשכון ולבטחון, שעמה נצא מהגלות שלא נתייאש מהגאולה, והן ברבות זמן רב הזה. אלף תרצ"ב שנים בגלות החל הזה, וכלו כל הקיצין עבר קציר כלה קיץ ואנחנו לא נושענו, מצאו המינים מקום לומר כי ח"ו אבדה לנצח תקותנו, והנה אנחנו רואים שבכל אריכת הזמן הזה, ידו נטויה עלינו, ולא עמנו כלה כחטאותינו, ואנחנו קיימים בגלותינו ומהפלא הגדול איך שה אחת רועה בין כמה זאבים, ובפרט בדורנו הזה, בהא נחתי ובהא סלקי לעקור שרשינו, והקב"ה מצילנו מידם. ונותן רחמים בעיני המלכים לרחם עלינו ולגעור במשטיננו:
(טז) <b>ובזה</b> גדלה התמיה שיש כאן שני הפכים בנושא אחד, אהבה ושנאה יחדיו, וממ"נ אם הקב"ה אוהב אותנו, ורחמיו עלינו כרחמי האב, למה לא יגאל אותנו לגמרי מהגלות, לחסות בצלו בארץ הקדושה, ארץ אשר ה' דורש אותה, וכאב את בן ירצה, ואם ח"ו שונא אותנו עבור עוצם חטאתינו ומריינו, ולכך עזב אותנו והיה ה' כאויב, אם כן מהפלא הוא עם כל השנאה הגדולה הזאת, איך מגן עלינו בארץ נכרי' בגלותנו, ויען כי כי נתקבצו שני הפכים אהבה ושנאה, יש מקום תלונה לבוא ח"ו לידי מחשבה רעה, שהגלות זה איננו בסיבתנו, אלא ודאי שסבת הגלות הוא כמאמר הנביא, בעוונותיכם נמכרתם ומה שאתם תמהים שאני משגיח עליכם שלא לכלות אתכם, לזה קאמר הכתוב, ואם אין בי כח להציל, והוא כמו שראינו בפ' בהעלותך היד ה' תקצר פירש"י שמשה רבינו אמר לקב"ה, אתה אמרת בשר אתן להם, ואח"כ תהרוג אומה שלימה גדולה כזו וכו', והשיבו הקב"ה ואם לא אתן יאמרו שקצרה ידי יאבדו הם ומאה כיוצא בהם, ואל תהי ידי קצרה שעה אחת:
(יח) <b>והנה</b> אם למדת פורעניות כך, שרצה הקב"ה להרוג אומה שלימה, שלא יאמרו ידו קצרה, ק"ו למדה טובה שמציל אותם שלא יאמרו האומות שקצרה ידו, ושאין בו כח להציל, וכמו במרגלים שאמר משה רבינו שיאמרו הגוים מבלי יכולת וגו', והשיבו הקב"ה סלחתי כדבריך, פרש"י שלא יאמרו מבלי יכולת ואף כאן אמר הכתוב, ואם אין בי כח להציל שלכך אני מציל אתכם למען לא יתחלל שמו הגדול בגוים שלא יאמרו ח"ו תש כחו:
(יט) <b>העולה</b> מזה שהגלות הוא בסיבתינו, ובשביל תלת מלין מתעכבים בגלות, וחד היא דמהדרי אנפין משכינתא, ואין לך היפוך פנים מזה שיש לו בה"כ משכן השכינה בעירו ואינו נכנס בתוכו להתפלל:
<b>וכיון</b> שהקב"ה מצוי בבה"כ א"כ כמה מהאימה והפחד ראוי ליפול על האדם בבואו להיכל המלך מלכו של עולם וסימן ראשון שבש"ע שהקדים שויתי ה' לנגדי וכו' שאין דיבורו והרחבת פיו והוא בהיכל מלך וכו' וא"כ בבית הכנסת שהוא עומד ממש במקדש מלך ראוי שתכסהו בושה וכלימה ותבוא יראת ה' בלבו וממילא תהא התפלה בכונה ולא ישיח שיחה בטלה בתפלה גם אלו שאחר שעקרו רגלם בתפלת י"ח קול נתנו בבית ה' בדברים בטלים ומבלבלים את חבריהם העומדים עדין בתפלה ובפרט מצוי זה אצל הבחורים ר"ל ממעשיהם בשעת התפלה וכן בשעת הלימוד קודם השיעור ואחר השיעור מרבין שחוק וקלות ראש בלי אימה ויראה כלל ובמס' שבת אמרו אין השכינה שורה אלא מתוך שמחה של מצוה וכן לדבר הלכה ומקשה איני והא אמר ר' גידל אמר רב כל תלמיד שיושב לפני רבו ואין שפתותיו נוטפות מור כו' הא ברבה הא בתלמידא ואבע"א הא והא ברבה ולא קשיא הא מקמא דליפתח וכו' הרי דלשני התירוצים עכ"פ לתלמיד לא הותר כלל ואפי' לרב שהותר מלתא דבדיחותא מקמא דלפתח אין זה שחוק וקלות ראש ח"ו רק שמחה של מצוה הותר ובעו"ה כיון שאין להם יראת שמים שוב אין למודם עולה יפה ואינם מצליחים בלימודם כאמור מה לך לספר חוקי ואתה שנאת מוסר:
(כ) <b>ומי</b> היה יכול לזכות יותר מהם, שהם מכתתים רגליהם מעיר לעיר וסובלים דוחק מחוסרי פרנסה, ואפי' מקום ללון, ואם היו מקבלים בכ"ז עול תורה, היו זוכים לדברים הרבה, וכמו ששנינו ר"מ אומר העוסק בתורה לשמה זוכה לדברים הרבה אבל עכשיו בעו"ה ע"י מעשיהם המגונים, בשחוק ובלבול תפלתם המה ירתו תרתי גיהנם, ומהיום והלאה במטותא מנייכו דלא תירתו תרתי גיהנם, שובו וחיו ועקר לשמור מוצאות הפה, כי האדם נברא בצלם אלקים, וכל אבר ואבר רומז לדברים עליונים) ולכן הראשונים היו פועלים בדיבורם, ותגזור אומר ויקם לך, כי בשמרו מוצאות הפה בקדושה, דבורו עושה רושם למעלה ותפלתו נשמעת:
(כא) <b>אבל</b> בעו"ה עכשיו נתרבו הפריצים פרוצים בעריות, וכל פה דובר נבלה, ומרבים שיחה עם א"א, וגם פוגמים בעיניהם להסתכל בא"א, ובאין ג"כ לידי גוף המעשה ביאות אסורות ח"ו, א"א או אף פנויה נדה מחייבי כריתות, וכמו כן רגליהם לרע. ירוצו, להשיג גבול ולהלשין, וידים עסקניות בגזל ובגניבה, ולעשות עול במדה ובמשקל ליהודי או לאינו יהודי, ונחשב להם זאת לחכמה והלב כלו מלא מחשבת און באופן שכל האברים שהם שיעור קומה צלם ודמות אלקים, הכל פגומין ובעלי מומין
(כב
) <b>ובעו"ה</b> כך דרכו של יצה"ר שמתחלה אין לו שליטה לטמא נפשו של אדם בבעילות אסורות ובשאר טומאות הגוף, ונתקיים ותתפשהו בבגדו, בגד בוגדים ולבושי שעטנז דוקא אצל חייטים אינם יהודים, ובזה כבר יש לו חלק בו, עד ששוב מטמאו בטומאת עריות:
(כג) <b>ובזה</b> נלע"ד משארז"ל, ואברהם יושב פתח האהל כחום היום, שלעתיד אברהם יושב על פתחו של גיהנם להציל משם מי שרשום בברית קודש לבד מהבא על הערבית דמשכא ערלתו, ולא מבשקר ליה, שאלו היה מצוין בקדושת האיש הישראל לא היה לו כל כך הרגל דבר:
(כד) <b>והרבה</b> יש להוכיח על כמה פרצות שנתרבו בדורנו, ונתמוטטו עמודי עולם שלשתן הדין האמת והשלום, ונחזי אנן הדין בעיר הזאת בעהמען נתקלקל מאד, ואם לפעמים מזדמן שדנים בזבל"א או בזבל"ב, הוא רק דרך מקרה, שכן הוכשר בעיניהם, אבל להיות איש נכנע למשפט התורה, מחמת כבוד התורה ומחמת אימת השופט כל הארץ, שצונו לשפוט במשפטי התורה. זה אינו עולה על דעתם כלל, ומבזים משפטי התורה והנביא אמר אם אב אני איה כבודי, ואם אדונים אני איה מוראי:
(כה) <b>אמת</b> בקש אמת ואין ושוא ידברו איש את רעהו שפת חלקות, והנה אנו רואין ממש כעין דבר בתינוקות, לשוא הכיתי את בניכם, על עסקי שוא, ובעו"ה אין זה נחשב אצלם לעבירה כלל לדבר שקר, ונתפרץ הדבר עד שרגילין להוציא שבועה מפיהם, על כל דבר ודבר, ואפי' על עסקי שוא:
(כו) <b>השלום</b> הלא שנאת חנם היא שהיתה בעוכרנו, להחריב הבית בייא בייא דין דאחריב לבית, ועדין מרקד בינינו ובעו"ה בעון זה ג"כ בנים מתים כשהם קטנים, וכשארז"ל תניא אמר ר' נחמיה בעון שנאת חנם מריבה רבה בתוך ביתו של אדם, ואשתו מפלת נפלים, ובניו ובנותיו של אדם מתים כשהם קטנים ופירש"י אהבתו ניטלת ממנו, היינו נמי במדה, ונחזי אנן במדת הדין המתוחה בעוה"ר, יכולין להבין העבירות שבידינו, וזה אמרתי פירוש הפסוק תיסרך רעתך שהרעה הבאה היא מיסרת על העון. שע"י העונש ראוי לפשפש במעשיו ולהבין על איזה עון נענש:
(כז) <b>ובראותי</b> הצער הגדול שבקהלתנו במיתת הילדים ר"ל, אמרתי אולי בזכות התוכחה, ירחם ה' על עניי הצאן וסמוכים שלי מדברי רז"ל שדרשו על פסוק היו שריה כאילים לא מצאו מרעה, מה אילים ראשו של זה בצד זנבו של זה, כך גדולי ישראל רואים דבר עבירה והופכים פניהם ממנו, והנה סיפא דקרא אינו מדוקדק מהו לא מצאו מרעה, ובמס' שבת ארז"ל בזמן שצדיקים בדור נתפסים על הדור, אין צדיקים בדור תינוקות של בית רבן נתפסים על הדור, מאי קרא אם לא תדעי לך היפה בנשים, צאי ורעי את גדיותיך על משכנות הרועים ואמרינן גדיים ממושכנין על הרועים, והנה אם שריה כאילים, והם אינם ראוים לאתפוסי אדרא, אזלא מצאו מרעה, לקיים ורעי את גדיותיך ואז הגדיים ממושכנין, ומתים ח"ו קטני ישראל:
(כח) <b>והנה</b> ראוי לשרים ושופטים להוכיח בשבט פיהם, ואז הם נפטרים מערבות, ואינם חייבין לאתפוסי אדרא ואז אין הגדיים צריכין להתמשכן עבורם.
<b>ובעוה"ר</b> בעיר הזאת נתקיים, אוי לי אם אומר, ואוי לי אם לא אומר, שאם לא אומר, עובר אני על מצות עשה דאורייתא הוכח תוכיח, ואם אומר מגרע גרע שעקר תוכחתי על שנאת חנם, וע"י הדרוש מתעורר שנאת חנם ביותר ונאמן עלי הדין שמה שאמרתי אתמול בתוכחתי על הפרעצלעך שאוכלין בלי נט"י, ואמרתי גם קצת מהלומדים מקילין לא היה כונתי לקנטור רק לתקן הפרצה, ושלא יקילו ראשם עוד, והלא לא פרטתי שום אדם ועכשיו שמעתי מאחרי הפרגוד, שגם ע"ז פקחו עיניהם ולתלות בי שדעתי לבזותם ח"ו, לא תהיה כזאת בישראל, ואמרתי זה כונת הפסוק, אני לשלום וכי אדבר המה למלחמה, והיה לו לסיים מעין הפתיחה, והמה ידברו למלחמה, אבל סתם למלחמה אין לו שחר, אבל הכונה אני לשלום וגו' והמה יהפכו כונתי למלחמה:
(כט) <b>על</b> מה תכו עוד תוסיפו סרה, הלא על ש"ח באה כל המכה, וכל הצרות שעברו על העיר הזאת, ועוד תוסיפו סרה:
<b>והאברבנאל</b> פירש בו ג' פירושים. א' על מה תכו שההכאה היא בחנם, כיון שעוד תוסיפו סרה, ואני הסברתי מעט, לפי שכל מה שהקב"ה מייסר את הרשעים, אינו עושה ח"ו כמתנקם, רק לטובתם כדי שיתנו לב לשוב, וכיון שהיסורים לא הועילו להשיבו בתשובה, א"כ ההכאה בחנם:
(ל) <b>עוד</b> פירש על מה תכו, על איזה אבר תכו, אם עוד תוסיפו סרה שהרי כבר כל ראש לחלי וגו' ולא נשאר מתום, עוד פירש על מה תכו אם עוד תוסיפו סרה אם לא על האברים הראשונים שיהיה ח"ו כל ראש לחלי וכל לבב דוי:
(לא) <b>ואני</b> אומר שהוא לשון בקשה, על מה תכו למה תכו שהרי כונת ההכאה שהקב"ה מכה הרשע כדי להשיבו בתשובה, והוא עצמו כונת המוכיח בתוכחתו, והמוכיח מלאכתו של הקב"ה עושה, ובזה א"צ להכאה, אבל אם ח"ו תוסיפו סרה ולא תקבלו התוכחה. אז ח"ו צריך קב"ה למעבד דיליה:
(לב) <b>באופן</b> אני את נפשי הצלתי וכל כונתי לטובה ולא לקנטור ח"ו, ועוד הפעם אני מתנצל, שח"ו אין כונתי לשום אדם, אמנם בגוף הדבר באכילת פרעצלעך בלי נט"י אני אומר בפה מלא, לא תאבו ולא תשמעו לשום אחד מהמקילין בדבר, והש"ע הוא המוכיח בדבר, ולא תסכנו עצמיכם בדבר שעונשו שנעקר מן העולם, ובדבר הנוגע לדין לא אשא פני איש:
<b>למצות</b> היום אני חוזר שאי אפשר לפרט כל העבירות, וידע אינש בנפשו וכל אחד יראה נגעי עצמו ויחפש בחורין ובסדקין, ובודאי כל אחד מאתנו ימצא בעצמו כמה מומין באברי נשמתו, וכל אשר מום בו לא יקרב, עד אשר יטהר, ולכן ראוי לנו להתעורר בתשו', בעוד שערי תשובה פתוחין, אם לחוס על עוללינו וטפינו, שלא ילכדו ח"ו בערבון, ואם לחוס על עצמינו, כי מצודה פרוסה על כל החיים, ושוב יום א' לפני מיתתך, ונמצא כל ימיו בתשובה ואם ליתן לב לשוב מפני הגלות, וכלו כל הקיצין, ואין הדבר תלוי אלא בתשובה, וכתיב משא דומה אלי קורא משעיר שומר מה מלילה שומר ש מה מליל, אמר שומר כו', וכל המפרשים פירשו על הגלות הזה, משא דומה שאנחנו יושבים ודוממים אין פה להשיב באמרם אלינו כל היום איה אלקיכם, ואנחנו שואלים להקב"ה שומר, פירוש שהקב"ה נקרא שומר ישראל, מה מלילה מה יהיה סוף הגלות החשוך כלילה שומר מה מליל, פי' שמא עדין לא הגיע הזמן, כי לבא לפומיה לא גלי, ובלעם אמר אראנו ולא עתה וגו', וי דגלותא אתמשיך, ולכן כפל השאלה שומר מה מציל, הלא גלות מצרים ג"כ לא הגיע עדין הזמן הקצוב ת' שנים, ואפי' הכי ליל שמורים וקושי השיעבוד השלים, והלא אנחנו נתונים בצרה ובשעבוד קשה מאד תחת ישמעאלים וכל יום קללתו מרובה, ועיר אלקים מושפלת עד שאול תחתיה, ומה יהיה בסופנו, אמר שומר כבר אתא בוקר, וכלו כל הקיצין, והעיכוב היה מצדנו שלא שבנו בתשובה, ולכן וגם לילה אם תבעיון וגו':
(לג) וכל זה יתן כל אחד אל לבו לשוב בתשובה, להוציא ממסגר אסיר ומבית כלא יושבי בחושך הגלות, וזה נקרא תשובה מאהבה. וכל הנביאים צוו על התשובה, וישראל נגאלין בתשובה, וכבר הבטיחה תורה שסוף ישראל לעשות תשובה בסוף גלותן ומיד הן נגאלין שנא' והיה כי יבואו עליך כל הדברים האלה וגו', ושבת עד ה' אלקיך, ושב ה' אלקיך את שבותך וגו':
(לד) <b>חג</b> הסוכות הקדוש הבא עלינו לטובה, בחג הזה הגדילה התורה השמחה יותר מכל המועדות, אחרי שאנו מחכים ומצפים ביוה"כ הבע"ל לצאת בדימוס, כאשר נזכה לשוב בתשו' שלימה בעזרת השם, בימי התשובה הללו, והקב"ה מקבל תשובתנו ברחמים, ופורס עלינו סוכת שלום, וראוי לאדם לשבת בסוכה בקדושה ובטהרה כי הוא חופף בכנפי השכינה, ושבעה צדיקים אבות העולם המה אושפיזין עמנו בסוכה, וראוי לכבד אורחים חשובים כאלו, להכין להם מעדנים טובים מטעמים אשר אהבו, ומה הם המטעמים הנאהבים להם, הוא לשמח נפש האומללים האביונים זהו עקר השמחה, אבל מאן דחדי בלחדוהי, ולא יהיב למסכנא, עליו נאמר וזריתי פרש על פניכם פרש חגיכם, אבל כשמשמח העניים בחלקם הוא שמחה לפני השכינה:
(לה) גם להזהר אחרי שהסוכה מרמזת על דברים גדולים, לעשותה במקום נקי, וכשיעור הכשר. ולא ימצא סביבה בסמוך לה שום טינופת, שלא יבוא ח"ו ריח רע לסוכה ויברחו כל האושפיזין קדישין, ומה גם שהוא אומר שם דברי קדושה קידוש ובה"מ:
<big>פתיחה</big> <big>לדרוש</big> <big>של</big> <big>שבת</big> <big>תשובה</big> (א) האזינו השמים ואדברה ותשמע הארץ אמרי פי כו', כי שם ה' אקרא כו' לכאורה כאן שבא להעיד על ישראל, אין ענין להך כי שם ה' אקרא, ורש"י כתב דכי הוא לשון אשר, כאשר שם ה' אקרא וכו', ובאמת למדו רז"ל מזה לומר במקדש בשכמל"ו, אבל אינו מקושר לפרשה זו, והנה משה אמר האזינו השמים כו', וישעי' אמר להיפך, רש"י מביא בשם חז"ל, משום שיהי' העדות מכוונת [ועיין בילקוט בישעי' שם], ולכאורה א"כ איך עשה משה רבינו שלא כדין מתחלה. עד דאתי ישעי' לתקן הדבר:
(כ) <b>ואומר</b> שגם זה שאמרו שמשה קרוב לשמים, בודאי כן הוא, אלא שחכמים אמרו שגם עדות מכוונת נעשה ע"י זה והנה משה רבינו ידע שאי אפשר לו לומר לשמים וארץ בלשון א' לפי טבע הלשון, שלקרוב אומרים האזינה, ולרחוק שמיעה, ולכך הודיע לישראל שיעיד בהם שמים וארץ, וכיון שישראל יודעים ג"כ טבע הלשון, א"כ קבלו עלייהו עדות שאינו מכוונת, ולא גרע מקובל עליו קרוב או פסול, אלא ממ"נ אם יודי ישראל, א"כ למה עדים כלל, ואם יכחישו גם זה יכחישו שלא קבלו, ואומר אני שעל זה גופא יעידו שמים וארץ שקבלום, אלא שהרי זה שאמר משה לישראל הקהילו ואעידה וגומר, בפרשה הקודמת לזה, לא ייחד שמים וארץ שישמעו דבר זה מפיו, שהרי אמר זה קודם שאמר האזינו וגו', וא"כ צריך לומר שאעפ"כ יעידו, שא"צ לייחד עדים, כמבואר בח"מ א"כ למה ייחדם לעיקר העדות, הי' לו להתחיל רק הצור תמים וגו', וממילא שמים וארץ ישמעו ויעידו, אלא שעידי קנין לכתוב שטר צריכין שיהיו מיוחדים, דאל"כ כל שנים יכתבו לו שטר, וכאן פי' רש"י שיד העדים תהי' בהם, תחלה, א"כ צריך ליחדם דאל"כ כמה ידות ישתלחו בהם מכל השומעים:
(ג) <b>ואומר</b> אני שזה כונת רש"י, במה שכתב האזינו השמים, שאני מתרה בהם בישראל, ותהי' עדים בדבר שכך אמרתי להם, שאתם תהיו עדים וכן ותשמע הארץ, ולמה העיד בהם שמים וארץ, אמר משה וכו', יד העדים תחלה, ועצר השמים ממטר, והארץ לא תתן יבולה וכו', ויש לדקדק במה שפירש"י שכך אמרתי שאתם תהיו העדים, ואם לא אמר לישראל הלא ג"כ יכול לומר לשמים וארץ שישמעו ויעידו, ועוד שכך הי' לו לרש"י לפרש האזינו וכו', ותהיו עדים שאני מתרה בהם שכך אמרתי וכו', ועוד שהקשה ולמה העיד בהם שמים וארץ ואם היה מעיד לאחרים היה ג"כ קשה למה אלו, ואם כונתו למה העיד בהם כלל, היה לו לפרש סתם ולמה העיד בהם, ועוד מה שייכות לקושיא זו להקדים:
<b>ואומר</b> אני שהרי בא לתרץ, איך ייחד עדים שאינם מכוונים, ולזה פירש"י ותהיו עדים בדבר שכך אמרתי להם שאתם תהיו עדים, פירוש על זה גופא יעידו שמים וארץ שמשה הודיע לישראל, וקבלו עליהם עדותו, וקשה הלא ע"ז לא ייחד אותם בתחילה, וצריך לומר שיכולים להעיד אפי' לא ייחדן עתה וא"כ קשה למה ייחד אותם עתה בשם, וזה כונת הקושיא ולמה העיד בהם שמים וארץ, פירוש למה ייחדן בשם, ולכך מתרץ רש"י משום יד העדים וכו':
(ד) <b>והנה</b> כבר זה כמה שנים אמרתי, שמשה עקר הכוונה אם יכחישו ישראל קבלת התורה, כמו שפי' רש"י כאן וא"כ לדבריהם בני נח נינהו, וסגי בע"א כדין ב"נ, א"כ לא שייך עדות שאינה מכוונת, ולפ"ז לא יועיל עדות זה אלא לחייבם על מצית ב"נ, ובאמת כתב הרמב"ן בפסוק בתועבות יכעיסוהו, שכל שירת האזינו הוא רק על עבודת גלולים והא דייחד שמים וארץ משום דכל א' תפרע מהם:
<b>וזה</b> כונת משה רבינו האזינו השמים וגו', וקשה הא הוי עדות שאינו מכוונת, ועוד למה הייחוד כלל, ולכן אמר יערוף כמטר וטל שהם מן השמים, ודשא ועשב שהם מן הארץ, משום יד העדים, וא"כ על מה שקבלום עליהם באמת יעידו בלא ייחוד ועוד כי שם ה' אקרא, הבו גודל לאלקינו, כל שירה זו רק על ע"ז, שהיא מצות ב"נ, וא"כ סגי בעד אחד, אבל ישעי' לא הו לישראל שיקבלום עליהם, וגם הוכיח על כל התורה כלה שלא קיימו, לכן הוצרך לומר להיפך כאשר יצורפו דבריו עם דברי משה רבינו יהי' עדות מכוונת:
<big>דרוש</big> <big>כג</big> <big>לעשי"ת</big> (א)
<b>כתב</b> הרא"ח בפתח שער התשובה וז"ל, מפני שקדם עסקינו בשערים הקודמים, בענין היראה והאהבה, שהם המדרגות הצריכות להיות תשובה שלימה, והשכל נותן שכאשר תקדמנה לבעל תשובה ידיעת היראה ואהבה, שתהי' תשובתו שלימה, אם בבחינת היראה ביארנו כמה בחינות בשער היראה, ומהם ב' בחינות האחת כאשר יראה שהבורא ית' הוא שליט, ברא כל הבריות שיכירו גדלו, שכל מה שברא הקב"ה לא בראו אלא לכבודו, וכל הנבראים משועבדים למאמרו, אין אחד מהם יוצא מהגבול ששם לו יוצר בראשית כענין הים וכו', ולכן אם האדם יוצא מגבול התורה, ראוי שישוב אל מקומו כאשר צוהו הבורא, ולא ימרה את פיו, בחינה שנית בענין הפגם אשר מגיע בכל העולמות העליונים, אם בגופו ונפשו וכוחו ונשמתו, וזו הסבה הגדולה שיתחרט חרטה גמורה, כאשר ידע גנות מעשהו, מלבד עונשו בעוה"ז ובעוה"ב, יש עבירות שעונשן כרת, ויש שנא' בהם הכרת הכרת, וראוי לחוס על עצמו, שהרי אפי' הבע"ח בורחין מליפול באש ובמים, ואיך יהי' האדם גרוע מהם, והרי שם לו הבורא יתרון על כל הבע"ח, והוא השכל, ובפרט ישראל עם סגולתו שהבדילם מהמצרים וכשדים ע"י התורה, שיראה שראוי להיות מלא אימה ופחד, שלא יפול בבאר שחת, ובפרט שאנו מותרים בהתראה ע"פ התורה והנביאים:
(ב<b>)</b> <b>אם</b> שישוב מפני אהבת בוראו, בזוכרו חסדיו עמו, וראוי שלא יהי' כפוי טובה על טובות הבורא העודפות עליו, ולכן ראינו לסמוך שער זה לשער היראה ושער האהבה עכ"ל הראשית חכמה:
<b>ואומר</b> שמפני כן עקר זמן התשובה עתה בימים שבין כסא לעשור, שהוא בין שער היראה לשער האהבה, כי ר"ה יומי דדינא נינהו, ואימת מות על כל הבריות, וספרי חיים וספרי מתים פתוחים, וכמאמר הפייטן כי הוא נורא ואיום, ויוה"כ שער האהבה הוא, ולכן אנחנו מבקשים מחילה זה מזה, וצריך להיות אהבה ואחוה בקרב כל ישראל, כי לאהבת האב ראוי לאהוב הבנים, ועל גודל האהבה שמתעוררת ביוה"כ בינינו ובין אבינו שבשמים, אנחנו מתקרבין ונכנסין בקירוב מקום, מה שלא הי' לנו רשות כל השנה, ולכן בזמן שבה"מ קיים, אחת בשנה הי' כהן הראש נכנס לפני ולפנים, כבן הנכנס לטרקלין במקום שאין רשות לעבד ליכנס ועל גודל היראה והחרדה שנפלה עלינו בר"ה, ועל גודל התלהבות האהבה שראוי להתלהב בלבנו ביוה"כ, עתה מ"ע שהז"ג לשוב בתשובה שלימה מאהבה ומיראה, יראת הרוממות, כאשר דרשתי לכם ביום א' דסליחות, שהיראה היא שלא יופסק ח"ו הקשר האמיץ שאנו מקושרים באבינו שבשמים, וזהו למדחל לי' בגין דאיהו עקרא ושרשא דכל עלמין, והכל יש להם שורש בו, ולעתיד יוכל להדבק הענף בשורש, משא"כ החוטא נפסק משרשו, שזהו הנקמה הגדולה שזכר הרמב"ם:
(ג) <b>עוד</b> כתב הרא"ח שם משל על התשובה, לבן שמרד באביו, וברח מביתו והיכלו, וכן העבד מאדונו, ובהיותו בחוץ שם אל לבו, הנה אבי כועס עלי שיצאתי מביתו בלי רשות, ואיך לא זכרתי אהבת אבי, וכמה טובות שהטיב עמי הלא תכסה בושה פניו, וירץ וישתחוה אפים ארצה, וידור שלא יצא עוד, והנמשל מובן כי האדם בחטאו גירש עצמו, ובורח מהקדושה ונקרא עבד מורד, ובשובו צריך שישתעבד ויכנע ויבוש ממה שמרד, וכמ"ש הנביא בושתי וגם נכלמתי, והנה ע"י המשל הזה נבין הפרש השב מיד, לשב אחר חודש, לשב אחר שנה, כי כפי התמדת זמן הריחוק ירבה כעס האב או האדון, ותהי' תשובתו יותר קשה, והטעם כי כפי התרחקו מהקדושה, והתדבקו בחיצוני' יכבד המשא, וקשה להפריד הקליפה, כי אם בטורח גדול עכ"ל הרא"ח:
(ד) <b>ואומר</b> אני שהר"ח כתב, כפי התרחקו והתמדת הזמן יתרבה הכעס, ואני אומר שעוד מצינו שיתרבה הכעס יותר, כגון שאביו קירב עצמו אליו ובא לגבולו, והבן לא רצה לשוב, והחזיר פניו מאביו שזה ודאי כעס גדול מאד, ולכן גם עלינו עתה מ"ע לשוב בתשובה אל אבינו שבשמים, הנמצא ומצוי לנו עתה יותר מכל השנה, וכמ"ש ז"ל דרשו ה' בהמצאו, שליחיד הקב"ה נמצא בעי"ת, ועל כל הבחינות הנ"ל רמז הנביא דרשו ה' בהמצאו, קראוהו וגו' שאם ח"ו נסתיר פנים מהשכינה, יתרבה הכעס מאד, יעזוב רשע דרכו, וישוב אל ה' וירחמהו, רמז לתשובה מאהבה, ואל אלקינו רמז לתשובה מיראה, כי אלקים רומז למה"ד ואעפ"כ כי ירבה לסלוח:
(ה) <b>ונחזי</b> אנן כי יש בנו שהי' להם שנה אשתקד שנה טובה בכל מילי דמיטב, ויש שנתיסרו ביסורים. זה בגופו וזה במאודו, וזה במיתת בנים, ואנחנו כלנו יודעים שלא עשינו אשתקד תשובה כהוגן, וא"כ אלו שהטיב להם הקב"ה ראוי להם שלא יהיו כפויי טובה ואלו שנתיסרו ראוי שיתנו אל לבם, כי לא עביד קב"ה דינא בלא דינא, והלא על שהסתירו אשתקד פניהם מן הקב"ה, ולא שבו בתשובה הסתיר הקב"ה פניו מהם, ונתקיים בהם תיסרך רעתך, והקב"ה כונתו לטובה, לעורר לבבם הערל לתשובה, ואו אז יכנע לב האבן, אבל במטותא מינייכו לא תרתו תרתי גיהנם:
(ו) <b>והנה</b> ביום א' של סליחות דרשתי בפי' המשנה, בעשרה מאמרות נברא וכו', כדי להפרע מן הרשעים וכו', ודקדקתי בשם התויו"ט דאטו בשביל זה ברא הקב"ה בעשרה מאמרות כדי להפרע מן הרשעים להגדיל ענשם, והלא הקב"ה חפץ חסד הוא, ודרכו להטיב ולמה יתכוין בפעולתו להגדיל עון, ואמרתי מה שאמרתי, וכעת נ"ל אדרבה מדה טובה היא זו, שאם הי' העולם נברא במאמר אחד, נמצא שהי' הרשע תכף פוגם בכל הבריאה בכללה בב"א, והי' העונש שהוא למרק עון צריך לבוא בב"א, לא היה אפשר לעולם לעמוד, ולכן נתחכם לברוא בעשרה מאמרות והפגם מתחלק בכל אחד מעט, וגם התיקון הוא לאחדים והעונש בא בזה אחר זה, ומה שקשה לסבול בב"א, נוח לסבול בכמה פעמים, זה ההפרש בין ישראל למצריים, שמהם אין הקב"ה נפרע עד שתתמלא סאתה, ואז יפרע ממנה בב"א, ולכן אנו רואים מימות עולם, כמה עו"ג מכחישי הבורא שאבד זכרם. וכמש"ר ז"ל על פסוק אני ה' לא שניתי, אבל בישראל אין הקב"ה מניח הסאה להתמלאות, ונפרע מעט מעט, ולכן נקרא פורעניות לשון פרעון מעט פריטי פריטי, ובזה אמרתי כבר אין פורעניות בא לעולם אלא בשביל ישראל, שלשון פורעניות רומז להקטין הפרעון לאחדים לא בפ"א, וזה בזכות ישראל, וכמ"ש רז"ל בפ"ק דע"ז על פסוק רק אתכם ידעתי מכל משפחות האדמה, ע"כ אפקוד עליכם את כל עונותיכם, ודרש ר"א משל לאחד שהי' נושה בשני ב"א, אחד אוהבו ואחד שונאו, אוהבו נפרע ממנו מעט מעט, שונאו נפרע ממנו בבת א':
(ז) <b>והנה</b> מן הישראל הקב"ה נפרע שמקבל מהם פירעון, ואז שוב אינם חייבין, אבל מע"ג לא שייך פרעון, כיון שאין הקב"ה נפרע מהם עד מלאות סאתם, ואז הם כלים לגמרי, לא שייך אחר הכליון שפרעו מה שחייבין, וכ"ז בעו"ג שמכחישין בבורא עולם, כי גם באומות יש חסידי אומות העולם שזוכין לעוה"ב אבל בישראל אפי' מהרשעים הקב"ה נפרע מהם, וזהו לפי ענ"ד פירוש המשנה בעשרה מאמרות וכו' כדי להפרע, שעכשיו שנברא בעשרה, וגם פגם הרשעים מתחלק לעשרה, וגם הפורעניות מתחלק לעשרה חלקים קטנים, וא"כ הקב"ה נפרע מהם, אבל אם הי' נברא במאמר אחד, ואז הי' הפגם במקום אחד, והי' גם עונש הרשעים בבת א' לא הי' נפרע מהם כי אם כליון לגמרי, וא"כ זה כדי להפרע מדה טובה היא וחסד גדול מקב"ה:
(ח) <b>ומטעם</b> זה נקרא הפורעניות יסורים, ג"כ לשון הסרה כמו כי יסיר, כי ע"י היסורים יסיר מאתנו חלאת עונותינו, ולכן נאמר ברית ביסורים כשם שנאמר ברית במלח, וד"ר ז"ל מה מלח ממתקת כל הקרבן אף יסורים ממרקים כל גופו של אדם:
<b>והנה</b> א"כ היסורים צריך להיות בתורת פרעון, כדי להקטין החוב, עד יכלה החוב לגמרי, אבל יש שועה שמניח החוב בשלימות, ולא עוד אלא שבכל פעם החוב מתרבה, דרך משל למי שחייב לאחד סך גדול, והמלוה ההוא הי' איש חסד, והטיב עם הלוה להעמיד החוב על זמנים אחדים, בכל פעם סך קטן ובלי רבית, ודעת המלוה הי' להטיב עם הלוה, כדי שסך קטן יוכל לצמצם ממזונותיו, ולפרוע בכל פעם והלוה הזה הי' אוכל ושותה זולל וסובא כשהגיע זמן פרעון הי' מלוה בריבית אצל איש אחר, נמצא שבכל פעם החוב מתרבה יותר ויותר, וריבית אוכלת עד אין סוף:
(ט) <b>כמו</b> כן האדם בכל פעם שיסורים באים עליו, והמה ממרקים, והנה ומורק ושטף כתיב שלמריקה צריך שטיפה מעונותיו, אבל אם ע"י יסורים מוסיף חטא ופשע, ביסורים הללו עצמם, הרי זה דומה למקבל חוב חדש לפרוע קצת הישן, וגם ריבית אוכלת, כי העון יותר גדול שאפי' ע"י יסורים אינו נכנע, ועל זה כתיב ואם תלכו עמי קרי, והלכתי עמכם בחמת קרי, ואולי לכך לא כתיב ואלך, רק והלכתי לשון עבר שעכשיו למפרע הי' חמת קרי ולא מדת רחמים:
(י) <b>והנה</b> בקהלתנו בעהמען לדעתי לא נחתם גז"ד כל הצרות ופורעניות דעדו ועברו אלא על הגזל, שגוזלין זה את זה בנתינת המס, וצרעת נושנת היא מזמן רב, אפי' בשעה שהי' המס דבר קטן, ועבור זה בא עונש המס הכבד הזה שאי אפשר לעמוד בו, והקב"ה כיון למען ישובו מדבר אשר זדו, לכלות פשע ולהתם חטאת, ואנו מוסיפים חטא על פשע, וכל א' יעמיק עצה איך ומה להקל מעל עצמו, ולהיות פורש מן הציבור, ועי"ז הצרות מתגברות בכל יום, וע"י הצרות מתגלה עונם יותר, היפך כונת הקב"ה, ותמורת מה שהיו היסורים מצד הרחמים לטהרנו מעונותינו הרשעים מהפכים מדת הרחמים למדה"ד, כי ע"י זה העונש מתרבה יותר, וזה כונת הנביא כרפאי לישראל ונגלה עון אפרים, כי ע"י היסורים ששלח הקב"ה לרפואת הנפש בעוה"ר לא כן הוא, רק ונגלה יותר עון אפרים כי באלו היסורים עצמם מוסיפים פשע:
(יא) <b>אי</b> נמי כרפאי לישראל, פירוש אם ע"י היסורים יהי' רפואת הנפש, אז צריך ונגלה עון אפרים שע"י היסורים יתגלה עונם, כי לא עביד קב"ה דינא וכו', ויתודו עונם ברבים, ונגלה עונם ויקבלו עליהם תשובה, ובפרט עונות שבין אדם לחבירו, אבל בחסרון התשובה ועזיבת החטא אין היסורים ממרקים, ואדרבה ע"י היסורים מתלכלך ביותר:
(יב) <b>וזה</b> נלע"ד פירוש הגמ' בברכות, אמר רשב"ל כל העוסק בתורה יסורין בדילים ממנו, שנא' ובני רשף יגביהו עוף, אמר ר' יוחנן הא אפי' תינוקות שב"ר יודעין, שנח' ויאמר אם שמוע תשמע וגו', אלא כל שאפשר לו לעסוק בתורה ואינו עוסק, הקב"ה מביא עליו יסורים מכוערים ועוכרים אותו, שנא' נאלמתי וגו' וכאבי נעכר וגו', ויש לדקדק מהו נינהו יסורים מכוערים, כל יסורים מכוערים הם, ועוד מאי ועוכרים אותו, ונראה משום דיסורים הבאים למרק עין אינם עוכרים את האדם. אדרבה מנקים וממרקים אותו מעונותיו, וכמ"ש רז"ל מברית הנאמר ביסורים כמו במלח, אלא שכבר כתבתי שאין מריקה בלא שטיפה, וצריך לשטוף עצמו דהיינו עזיבת החטא, , והנה בביטול תורה אם באים עליו יסורים מכוערים, פירוש מכוערים שיש בהם ביטול תורה נמצא אין כאן עזיבת החטא, , ולא די שאינם ממרקים אותו, אדרבה עוכרים יותר שמבטל יותר:
(יג) ובזה נלענ"ד פירוש הפסוק, על מה אבדה ארץ וגו', על עזבם את תורתי כי שאר עבירות היה אפשר למרק ע"י יסורים, משא"כ ביטול תורה שע"י היסורים הביטול מתרבה יותר, וירתי תרתי גיהנם, ובזה נלע"ד לעמוד קצת על שאלת רשע וטוב לו רשע ורע לו, והנה כתיב ומשלם לשונאיו על פניו להאבידו, ולכך מי שהוא רשע טוב לו בעולם הזה להאבידו בעולם הבא, וכל זה לפי שהקב"ה שונאו:
<b>והנה</b> דרך משל אם יש לי שונא, ויודע אני שע"י טובה שאעשה לו יכול אני לגרום לו רע, ויש דרך לפני להביא עליו רע ההוא ע"י רעה שאעשה לו תכף, פשיטא שאבחר לעשות לו רע ע"י הרעה, ולא ע"י הטובה כיון ששונא הוא למה אטיב עמו אפי' לחיי שעה אבל אם אי אפשר לי להביא עליו הרעה בתכלית כי אם ע"י טובה, אז אין ברירה רק להטיב עמו לפי שעה. (יד) ולפ"ז אם הרשע עשה מעשים רעים שאין היסורים גורמין לו להרע יותר, ואע"פ כן הרבה במעשיו עד שגורם להאבידו, זהו רשע וטוב לו כדי להאבידו, אבל אם עשה מעשים שע"י היסורים יגרם לו להרע יותר, כגון עשיר הגוזל שאם יביא עליו יסורי עוני יגזול יותר אז למה ייטב הקב"ה להאבידו. הלא יש דרך להרע לו ולהאבידו. ואולי זה נכלל במה שתירצו בגמ' רשע וטוב לו רשע שאינו גמור רשע ורע לו רשע גמור:
<b>ומעתה</b> בטלה הטענה אשר שמעתי כמה פעמים על גודל הצרות שמצאו את קהלתנו בבעהמען מכמה שנים צרות צרורות. מה שלא נשמע משום עיר. מדוע עשה ה' לעיר הזאת. ומה חרי אף הגדול הזה, ושמעתי קצת אומרים שהוא סימן טוב על דרך רק אתכם ידעתי וכו', ואני אומר שאין זה ראי' כי אם בשובם מתוך פורעניות, אבל פורעניות בלתי תשובה אינו סימן אהבה, ואין כאן פרעון רק ח"ו החוב קיים:
(טו) <b>וכבר</b> עמד עבורנו המליץ הגדול מיכאל שר הפנים לפני הקב"ה וטען, שבסוף התוכחה הבטיחנו הקב"ה, והי' כי יבואו עליך כל הדברים האלה וגומ', ושב ה' אלקיך את שבותך, והרי כבר כל אלין לווטין אתו, ועדין בן דוד לא בא, והקב"ה נתן רשות לס"מ שישיב לו תשובה, והשיב הס"מ רבש"ע הא כתיב, והשבות אל לבבך ושבת עד ה' אלקיך והרי כל לווטין אתו, ועדין לא שבו בתשובה, ובאמת זהו אריכת הגלות הישמעאלית ואריכת קץ הימין. ורבוי הצרות צרורות ותכופות, ומה יהי' בסופינו ואנחנו דואגים ובוכים על איבוד דמינו בכובד המס בבעהמען והקב"ה דואג על איבוד ימינו בחושך ובהבלי הזמן, ואין איש שם על לב צער גלות השכינה ופורקנא תלוי בידינו, כי אין הדבר תלוי אלא בתשובה, היום אם בקולי תשמעו:
(טז) <b>אי</b> נמי כרפאי לישראל שאני נותן להם עושר ושפע רב כן ירבה וכן יפרוץ, ונגלה עון אפרים שמתחילים להתגאות ולשנוא את אחיו ש"ח, שגם ירבעם אמר מי בראש, ומתחילים לריב זה עם זה ומרבים מחלוקות שזהו עון אפרים, וכדכתיב חלק לבם עתה יאשמו, ובית שני נחרב עבור ש"ח ועדין השטן מרקד בינינו, ובעוה"ר לא נתגלה עונם, כי איש את רעהו בסתר יכה, בפיו שלום ידבר ובקרבו ישים ארבו, ולכן לא נתגלה קיצנו, וי וי דגלותא איתמשך, ואין לך יום שאין קללתו מרובה, ואין איש שם על לב:
(יז) <b>אי</b> נמי כרפאי לישראל כו', עפ"י מה דאיתא בטור א"ח ריש ה' ר"ה, והובא בילקוט פ' ואתחנן, ר' חנינא ור' אושיעא ומי גוי גדול אשר לו אלקים קרובים אליו, איזה אומה כאומה זו שיודעת אופיא של אלקים, בנוהג שבעולם אדם יודע שיש לו דין לובש שחורים ומגדל זקנו, ואינו חותך צפרניו, לפי שאינו יודע האיך דינו יוצא, אבל ישראל אינו כן, אלא לובשים לבנים ומתעטפים לבנים ומגלחים שערם, ומחתכין צפרניהם ואוכלים ושותים בר"ה, לפי שיודעים שהקב"ה עושה להם נס ומוציא דינם לכף זכות.
(יח) <b>הנה</b> הידיעה הזו הוא מחמת שאנו רואים רחמי הקב"ה, שנתן לנו עצה טובה לתקוע בשופר לערבב השטן, מכלל כי חפץ חסד הוא, לעשות עמנו, והנה בעו"ה ע"י השמחה זו לכבוד החג הקדוש הזה, שראוי להתעטף לבנים לעורר רחמים והמה בגד בוגדים בגדו, כמה בגדים חדשים, וכל א' מתכוין לכבוד החג, אלא שחוטאין מה שנעשים שעטנז, ותמורת השופר הבא לערבב השטן, ולהחליש כחו המה מחזקים כחו, כי שעטנז אותיות שטן עז, ושעטנז נקרא חק, כי הוא מן החוקים שהשטן והרשעים מונין את ישראל מה טעם בדבר:
<b>וזה</b> רמז בפסוק, תקעו בחודש שופר, ועקרו לערבב השטן, ושמא תאמר ואיך אפשר לערבבו וכחו גדול, לזה אמר כי חק לישראל, כבר נתתי לישראל חק שלא ללבוש שעטנז וממילא אינו חזק ולא עז ובקל יערבבהו, אבל אם ישראל הפרו חק הוא מתגבר, וזה כרפאי לישראל ע"י שהבטחתי להוציא דינם לצדק בר"ה, ושישמחו בו. ועי"ז ונגלה עון אפרים, שהמה לובשים שעטנז:
ויעקב קנה יום זה מעשו, שלא יהי' לסיטרא דילי' רשות לסטוני ועל יום זה נאמר מכרה כיום את בכורתך, ואותו יום מת אברהם אבינו, ואמר עשו אף באותו זקן פגעה מדת הדין א"כ אין שכר ועונש, ומכר הבכורה, עיין בפסיקתא, ולפי מ"ש ניחא דבאברהם נאמר, אברהם זקן בימים באינון יומין דלעילא, והוא הי' איש החסד, והי' לו אחיזה בזק דלעילא, ולכן כאשר ראה עשו שאף באותו זקן פגעה מדה"ד, וכפר בתיקונו דלעילא והניח ליעקב לבדו יום זה. שהוא יום כיפורים, ויעקב נתן לו מן האדום מצא מין את מינו, ויעקב קנה שורש בלובן העליון סוד יוה"כ:
(יט) ועוד כרפאי לישראל, הנה אחד מזמני מחילת העון הוא שעת הנישואין, כמו שלמדו חז"ל מפסוק ויקח את מחלת, ואז ונגלה עון אפרים, ומה הי' עון אפרים, כמו תנור בוערה מאופה, כן הי' בוער בקרבם יצרא דעבירה, ובעוה"ר מגרים יצה"ר בנפשיהו עושים ריקודים ומחולות נערים ובתולות, אשר אי אפשר בלי הרהור עבירה, וחימום התאוה וקשוי לדעת, וכבר נלאיתי עם הב"ד למחות, והנגע מתפשט עד שתבואנה במחול הזה גם א"א, והשטן מרקד ביניהם, ודי לנו בצער גלות השכינה משאר עבירות אוי לנו מיום התוכחה, וביוה"כ נאמר לפני ה' תטהרו, והרי"א המין יעקב פי' בו ע"פ ד' חילוקי כפרה שעל ח"כ אין יוה"כ גומר הכפרה רק תולה, וזה לפני ה' תטהרו, עם עדין לא עבר על ה"כ שנא' ונכרתה הנפש מלפני, ע"ש ברי"ף, ול"נ אם עדין החוטא לפני ה' שלא נדחה ממחיצתו של הקב"ה, משא"כ המוציא ז"ל נקרא רע, ולא יגורך רע כתיב, ואם אין אדם מטהר עצמו מעון זה בתשובה קודם יוה"כ, אינו נטהר ביוה"כ, נחפשה דרכינו ונחקורה. ונראה אם נקיים אנחנו מעון זה, שהוא טומאת הגוף וטומאת הנפש, ואינו זוכה ורואה פני שכינה, ודי לנו בטומאה זו במקרה, אלא להמשיך התועבה בריקודים ומחולות, עם הנשים והבתולות. ובפרט בעת המשתה שבלא"ה יצרו בוער, ובפרט כי יד ליד לא ינקה, שהנער אוחז הבתולה בידים, וע"י זה יצר סמוך, ובא לידי קשוי, וזה ורעות שומרון המז"ל נקרא רע, כי פעלו שקר שלא תיקל לומר הלא אין כאן אלא מחשבה, ומחשבה רעה אין הקב"ה מצרפה לא כן מחשבה זו שהיא פעולה ממש, שע"י כן מוציא ז"ל, ובהדיא אמרו במס' קידושין ואלא מה אני מקיים הנני מביא אל העם הזה רעה פרי מחשבותם, מחשבה העושה פירות וכו', ורש"י נדחק, ולדידי על הרהור נשים קאי, ואף שאח"כ על גוף עבירה של קרי בשעת שינה אנוס הוא, מ"מ נענש על המחשבה, ומשונה עבירה זו משאר עבירות, שבשאר עבירות היצה"ר בא בגלוי, אבל בעבירה זו כגנב יבוא, ואימת דרכו של גנב בלילה בשעת שינה, כן בעו"ה ע"י הרהור היום בלילה לילית באה ומטמאתו, אבל סופה מרה כלענה, ופשט גדוד בחיץ, כי מכל טפה נולד מזיק וקליפה, ואחרי מותו בשעה שנושאין המטה ברחובות קרי', כל אלה באים ומסבבים מטתו, ומצערים אותו ר"ל מצער הזה ומהבושה, ומלבד העונש המפורש בגמ' שבני מבול נינהו, וחייב נידוי על הקישוי, ולכן כ"א צריך לשוב בתשובה, ולבכות בדמעות שליש להוציא כל ניצוצי קדושה שנפלו על ידינו בקליפה, ולקיים אם תוציא יקר מזולל:
(כ) <b>א"נ</b> כרפאי לישראל וגו', כתיב כל שומר שבת מחללו, אל תקרא מחללו אלא מחול לו, ואין לך רפואת הנפש גדולה מזו, ובאהבת הקב"ה לישראל הנחילם. שבת קדשו ובעו"ה ונגלה עון אפרים, וביום השבת ימצאו כל חפץ, והולכים חוץ לרחוב וגם ברחוב עומדים חבורות חבורות אנשים ונשים, ובאים לידי ניבול לפה לה"ר רכילות ושקרי', וכל דברי בטלה, הכל ביו' הקדוש:
וגם הוגד לי איסור חדש שהרגילו עצמם, שמכינים דגים, וכשרואין בשבת שהדגים מתים, מצוים לא"י לפותחם בשבת, וזה שבות גמור:
(כא) עוד אמרתי כרפאי לישראל וגו', הנה ושב ורפא לו כתיב, והתשובה היא רפואת הנפש, והקב"ה ברחמיו ורוב חסדיו נתן לנו יום מחילה וסליחה וכפרה, להתודות בו כל עונות והחטאים והפשעים, ולשוב בתשובה גמורה, ואז התשובה בצירוף עצומו של יום הקדוש גומרת הכפרה אמנם עיקר התשובה היא החרטה ואי אפשר להתחרט בלב שלם, כי אם אם מכיר גנות מעשהו, אבל אלו המרפאין שברם על נקלה, להקל לעצמם ולהורות כמה דרכי היתר להטעים להם טעמא דאיסורא, כי בזה נפשם חפצה למלאות תאותם, אם בהיתר ואם באיסור, ולא ישימו לב ביוה"כ על מעשיהם כל השנה, איך בעוה"ר כל האיברים פגומים, המוח במחשבות מגונות, והעינים בהסתכלות בנשים ובתכשיטיהן ובמלבושיהן, והחוטם עלה עשן באפו, והטורף נפשו והכועס כאלו עובד ע"ג, והפה כל פה דובר נבלה ולה"ר ורכילות ושקרים וכזבים וליצנות ומלשינות ומתכבד בקנון חבירו, ולבזות לומדי תורה ויראי שמים, ודיבור בבה"כ ודבר איסור בשבת, והפסק בתפלה, ואזנים לשמוע בקלון חבירו, ולשמוע קול כינור ועוגב בשמחה שאינה של מצוה, בגלות שערבה כל שמחה, ובשיר ישתו יין וקול ישורר בחלון חורב בסף, וכבר אמרתי בשם הרמב"ם שכשם שצריך לשוב מעבירות שיש בהם מעשה, כך צריך ך לשוב ממדות רעות ומרדיפות המאכלים והמשקאות, והידים עסקניות הן בכמה מיני מישושים של איסור, לחזק בידי נשים ובתולות וליגע בשעת התפלה ואכילה במקומות מגונים, ולהכות בני ברית, ונקרא בהרמת יד רשע ובגזל ובגניבה ובמדות ובמשקולות כל אלה ביד:
<b>והרגלים</b> לרע ירוצו להשיג גבול, ולבתי משתאות וקאמעדיעס ואפערעס וכמה טיולים של תענוגים ללא צורך, ונשים ואנשים יחדיו:
<b>והלב</b> חורש און, ושאר מדות רעות קנאה ושנאה וגאוה ושאר הגוף לא פלט, אם במלבושי איסור ומלבושי גאוה, אשר כל אלו שכיחי אצלינו מאד מאד, וגם מאכלות אסורות, ומה שקונים מיני מרקחת מא"י, הנה וויינקסלען המה מלאים תולעים גם יש מיני מרקחת ששייך בהם איסור, והאתרוגים שנותנים לרוקח א"י לרקחם ואתרוג אינו נאכל כמו שהוא חי, שהרי לא נגמר פריו, ונמצא אסור משום בשולי כותים, כהנה וכהנה אבות הטומאה ותולדותיהן כיוצא בהן, ובעוה"ר כל כך הורגל והוטבע בלבנו עד שנעשה כהיתר, וכמאמר חז"ל עבר עבירה ושנה כו', ומעתה על מה יש לנו להשען ביוה"כ הבע"ל, הלא מכף רגל ועד ראש אין בנו מתום, והי תורה והי מצות דמגנו עלינו, כי אם הודוי ביום הכיפורים אם תהי' בלב שלם, אבל בעוה"ר אנחנו באין בוידוי פה בלי לב, והקב"ה יודע מחשבות ואיך יקבל ברצון וידוינו, אך אנחנו כגונבים דעת עליון, וביוה"כ קול דברים אשמנו בגדנו על סדר הוידוי הרגילה, ואין איש פורט מעשיו הפרטים בלחש, ולהיות אנחה שוברת כל הגוף, ועיקר סמיכתינו כי השטן ביומא דכיפורי לית ליה רשות לסטוני, אבל זה משענת קנה רצוץ, ואם היה הדבר כן, א"כ אי' איפה כל הצרות דעדו ועברו על ראשינו והקב"ה חפץ חסד הוא, אלא העקר שהשטן לית ליה רשות לסטוני בעבירות הנעשים ביוה"כ וכמשרז"ל האידנא יומא דכיפורי ואיבעל כמה בתולות בנהרדעא וע"ז אמרו דלית ליה רשות לסטוני, אבל עבירות שעושין בכל השנה השטן מקטרג עליהם גם ביוה"כ, ובהדיא מצינו במדרש שהשטן בא ביוה"כ ואומר ישראל גנבים הם:
(כב) <b>ואמנם</b> אמרתי טעם הדבר שעל עבירות שעושין ביוה"כ לא יקטרג, ועל מה שעושין בכל השנה יקטרג, ולכאורה ק"ו אם הנעשים בעצם יום הקדוש אין לו רשות, ק"ו לישנים שעשו כבר, אמנם בכל עבירה נברא מקטרג א', ועולה ומשטין ועומד לפני הקב"ה, ואומר אנא מפלניא, וזה תיסרך רעתך, שהעבירה עצמה מקטרגת, , והקב"ה מהדר אפי' מיניה, וכן עבירה שניה ועומד מצד אחר, והקב"ה ג"כ מהפך פניו, עד ארבעה עבירות ועומדים המקטריגים מכל צד, ואז לאיזה צד שהקב"ה כביכול מהפך פניו עומד המקטרג, ואז הקב"ה מוכרח לעשות דין, ולכך מצינו על שלשה פשעי ישראל ועל ארבעה לא אשיבנו, כי כשכבר עשו ארבעה הרי מקטריגים לכל סטר וסטר, ומהכא יליף הרמב"ם דלצבור מוחלין על עונות ראשונים, ואין מחשבין אלא מרביעי ואילך והראב"ד אינו מחלק בין ציבור ליחיד, ואף ליחיד כן, ופלוגתייהו בגרסת הגמ' בשלהי יומא עיין בכ"מ, וטעם הדבר להיות נחשב מרביעי הוא כנ"ל, ובזה אמרתי כבר פי' הפסוק סבבוני בכחש אפרים, כביכול כבר סבבוני המקטריגים מכל צד:
(כג) והנה יוה"כ קדושת היום גורם, שאי אפשר למקטרג לעלות למעלה, והיינו העבירות שעושה בו ביום, שעכשיו מחדש רוצה המקטרג לעלות אין מעלין אותו, אבל העבירות מכל השנה כבר נתקיים סבבוני בכחש, והמקטרג כבר למעלה, כיון שעלה שוב לא ירד, כי אם ע"פ וידוי וחרטה, וכח זה יש בוידוי דברים לחוד, אם הוא בחרטה גמורה שאף שעדין לא נמחל לגמרי מ"מ המקטרג נדחה ממחיצתו של הקב"ה, וזה שמצינו כאשר אמר דוד המלך ע"ה חטאתי, השיבו נתן הנביא גם ה' העביר חטאתך, ופירש בזוהר אעביר ההוא מקטרגא, , אבל בלא וידוי כיון שמקטריגים הללו כבר סבבו לקב"ה, המה מקטריגים גם ביוה"כ, אבל לא שביוה"כ ידחו אלו המקטריגים לחון:
(כב) <b>והנה</b> במדרש אין שכחה לפני כסא כבודו, ובשביל ישראל כביכול נעשה שכחן שאינו רוצה לזכור פשעיהם, אלא שהמקטרג צווח השופט כל הארץ וגו', ועכשיו נבוא לביאור דברי הנביא, כרפאי לישראל דהיינו ביום הכיפורים, שהוא היום יותר מוכן לקבל תשובותינו, צריך להיות ונגלה עון אפרים, שיגולה לכל אחד עונו, וידע שחטא ויתחרט וגו', כי פעלו שקר, ואמר טעם הוידוי כי פעלו שקר, שע"י פשעיהם ושקריהם פעלו פעולה ממש, ובראו משחית לחבל העומד לקטרג, , וזה אינו נדחה ממקומו, וכל רוחות לא יזיזו אותו ממקומו, כי אם הוידוי בחרטה גמורה, אבל בעוה"ר העולם נעשה הוידוי אצלם מצות אנשים מלומדה, ואומרה בפה בלי חרטת הלב, וגונב דעה העליונה, וזהו וגנב יבוא שבאין כגונב דעת:
(כה) אך מה היא סמיכתם ביוה"כ, פשט גדוד בחוץ שהמה אומרים הלא השטן לית ליה רשות ביוה"כ, ואם כן כל המקטריגים נידחים לחוץ, והקב"ה בעצמו כביכול שוכח עונותינו, ולזה אמר פשט גדוד בחוץ שהמה סוברים שכל גדודי צבא עונותיהם שבראו משחיתים כל השנה המה נידחין עתה ממחיצתו של הקב"ה, ופשט הגדוד הזה בחוץ למחנה שכינה, והנה כשרואין אח"כ במשך השנה כל הצרות שבאין עלינו בעונותינו באזיען ובאפריקא המה חושבים אחת משתים, או שהקב"ה בעצמו שונא אותנו, ונשקד עול פשעינו בידו שזוכרם מעצמו ביום הדין בלי שום קטרוג המקטריגים, או שיאמר שקר נחלו אבותינו, במה שאמרו שהשטן ביומא דכיפורי לית ליה רשו, אלא גם ביוה"כ עולה ומקטרג:
(כו<b>)</b> <b>וזה</b> שאמר הפסוק ובל יאמר ללבבם, כל רעתם זכרתי, פי' שזוכר אני אותם מעצמי, עתה סבבום פי' או שיאמרו שעתה ביום הכיפורים סבבום המקטריגים לקטרג, ועלו מחדש, לא כן הדבר, רק עקר הדבר שנענשין גם ביוה"כ הוא נגד פני היו, שכבר היו נגד פני, ואלו אין הולכין מכאן כי אם בוידוי וחרטה גמורה, באופן שעקר הוידוי צריך להיות בחרטה גמורה ובלב שלם, שלא לשוב עוד לכסלה, ואז הקב"ה ברחמיו וברוב חסדיו יכפר עון:
(כז) <b>עוד</b> על פסוק כרפאי לישראל ונגלה עון אפרים דישראל נקראו אפרים על שם מלכות ירבעם, שהיה משבט אפרים, וזה ראשית פרי חטאתו בתשובתו הראשונה לרחבעם אין לנו חלק בדוד, ולא נחלה בבן ישי לאהליך ישראל, עתה ראה ביתך דוד, וכן אנחנו עושים היום, שאין איש שם אל לב להצטער על חורבן ירושלים וחורבן בהמ"ק, וביטול מלכות בית דוד, כאלו ח"ו לא היה לנו שום חלק בהם, רק איש לאהליו ישראל, שכל אחד רואה רק על מה שבביתו, וע"ז הקב"ה מתאונן כרפאי לישראל אחר שיעשו תשובה, ונגלה עון אפרים שעושים כמעשה ירבעם, שכדי שיהיה בטוח שלא יעלו לירושלים, עשה שני עגלי זהב, והביא אותם לכפור באלקי ישראל, כן אנחנו עושים איש אלילי זהבו ואלילי כספו וכל א' בטחונו רק בזהב וכסף, ובפרט העשירים וישמן ישורון ויבעט, ואף שאנו רואים שאין העושר שמור לדורות וע"פ רוב בני עשירים אינם עשירים:
<big>דרוש</big> <big>כ"ד</big> <big>לשבת</big> <big>תשובה</big> (א)
<b>לא</b> המדרש הוא עיקר אלא המעשה, כה אמר ה' דרשוני וחיו, העקר הדרוש לדרוש את ה', ובפרט עתה בימים הנוראים האדירים האלה, דרשו ה' בהמצאו קראוהו בהיותו קרוב, והנה ז' ימים קודם יוה"כ היו מפרישין כה"ג מביתו, הטעם כדי לתקן בז' ימים הללו כל מה שפגם כל השנה, כל יום יתקן יומו מה שפגם כל ימות השנה באותו יום בשבוע, ובכל יום ויום היו מזין עליו מי חטאת, כן עתה ראוי לתקן כן, ולהזות מי חטאת הם הדמעות שיוריד ויבכה על חטאת נעוריו, נכנסו מים תחת דם, כי העונות נמשלו לדם אם יהיו חטאיכם כשנים כו', ואם יאדימו כתולע כו', ועתה נכנסו מים המה הדמעות שיוריד תחת דם לכפר על הנפש, והנה צריך לתקן בכל יום דבר יומו, עד תום שבעת ימי השבוע, והנה כשחל שבת תשובה לא כל כך סמוך לר"ה, אז עברו כבר כמה ימים, והיה מעות לא יוכל לתקון, וחסרון לא יוכל להמנות, אבל עתה ת"נ עדיין כל הימים עתידים לבוא, וכל הבא לטהר יסייעוהו מן השמים, כי עתה קרוב ה' לכל קוראיו אפי' ליחיד, אמנם לכל אשר יקראוהו באמת בלב שלם, אבל המתעצל בימים האלה, הוא פסידא דלא הדר, כי אחרי חתימת הגזר דין ביוה"כ, אפי' הביא כל אילי נביות שבעולם לא יועיל, ע"כ החכם עיניו בראשו, וישמע תוכחת מוסר, וגם אני מוכיח את עצמי בכלל העם, כמ"ש נחפשה דרכינו ונחקורה ונשובה כו', ואם אמנם הלומדים והחכמים אינם צריכים למוסרי, מ"מ ישמע חכם ויוסיף לקח:
(ב) <b>ובאמת</b> תמה אני על עצמינו, שאנחנו מתעצלים לשוב בתשובה, ובפרט אני תמה על אותן שאינם נותנים לב כלל לשוב בתשובה, ולא יחרדו מאימת הדין, כי בודאי כל אשר בשם ישראל יכונה לא יכחיש, גודל העונשים הקשים והמרים, כמו עונש המיתה עצמה וחיבוט הקבר וכף הקלע וגיהנם ושאר עונשים קשים, אשר לאחר מיתה, אשר המת בלי תשובה אין לו דרך להנצל מזה, ואם עונשים אלו שלאחר מיתה לא ראו על כן לא יפחדו מזה, ומי ערב להם אם לא בחיים חיותם יקבלו קצת עונשים מפירות העונות, ומי לא ראה עשירים גדולים בעלי בתים שירדו מנכסיהן, ונעשו עניים בתכלית העוני, או אנשים שמנים ובריאים ונעשו בעלי יסורים קשים ומרים, חלאים רבים ונאמנים, או מי לא ראה איש אשר בניו כשתילי זיתים סביב לשולחנו, ופתאום עלה מות בחלונו, וקבר בניו בחייו ר"ל, את כל אלה ראינו בעינינו, ומדוע לא נירא, וה' עשה שייראו מלפניו, ואם יאמר האומר כל אשר לאיש יתן בעד נפשו, ואם יסבול יסורים בעוה"ז פדה נפשו מני שחת, ולא יסבול עונש גיהנם, לא כן הוא כי כמו שיש מצות שיש להם פירות, והאדם אוכל מפירותיהן בעוה"ז, והקרן כלו קיים לעוה"ב, כן יש עבירות שיש להם פירות, וכל היסורים שמקבל בעוה"ז, הכל מהפירות אבל הקרן העונש כלו קיים לאחר מותו, ואיזה עבירה שיש לה שורש פרה ראש ולענה זה המחטיא אחרים, שמרגיל אחרים בחטא פעם ושתים, והנה אלו הפעמים שהוא הרגילו בחטא, זהו הקרן שלו, ושוב ההרגל נעשה אצל זה טבע קיים, ואף ששוב זה אינו מרגילו, כבר הוא חוטא מעצמו, וכל מה שזה חוטא אף בפ"ע, זה הפירות שניתוסף בכל פעם על זה שהחטיאו בראשונה, ויותר מצוי עונש זה באלו המדברים בבה"כ, שלא די שהמה חוטאים בעצמם, אלא שמחטיאים אחרים, ואח"כ אף אם הוא ייטב דרכו, ולא יבוא שוב לבה"כ, כי כן טוב לו, כי מי בקש זאת מידו רמוס חצרות ה', ולטמאות בהבל פיו הטמא בדברי בטילה את היכל ה', מ"מ כבר הרגיל את חבירו בחטא זה, ועל חטא זה נאמר ובדבר הזה אינכם מאמינים בה', וכבר הוכחתי ע"ז כמה פעמים ועוד אני עתיד לדבר מזה והנה כאשר שמנו לב על התעצלות התשובה, מצאתי לזה כמה גרמים בנזקין:
(ג) <b>האחד</b> הוא שמתיאשים מן התשובה, באמרם לפי רוב עונם לא יועיל להם תשובה, או שהם אומרים לפי הרגילם בחטא, שנו ושלשו למאות ולאלפים אי אפשר להם להפרד:
<b>השני</b> הרבה שכנים הרעים עושים, שאם ירצו לשוב בתשובה מלעיגים עליהם, לאמר מה יום מיומים, מה לך כי פתאום נעשית חסיד, אתמול דברת עמי בבה"כ, עכשיו כאלם לא יפתח פיו, וכמו כן ביתר העבירות:
(ד) <b>השלישי</b> הוא ביטול תורה, שאחרי שאינם מביטים כל ימיהם בשום ספר, ומאין תבוא יראת ה' בלבם, ושמעתי הפירוש אם רואה אדם שיסורין באין עליו יפשפש במעשיו, פשפש ולא מצא יתלה בביטול תורה, שהדבר תמוה הכי ביטול תורה אינו חטא חמור, עד שאמר שלא מצא אלא פירושו יתלה בביטול תורה, ואם לא למד לא ידע ולא ירגיש בעון אשר חטא, והכל דומה עליו כמישור, ואף אם יוסיף חטא על פשע, דומה בעיניו כאלו במשרים יתהלך, ואם על זה הדבר יוכיחו אדם, מדוע אתה מבטל מן התורה, ישיבנו מה אעשה, היה לך להוכיח את אבי שלא החזיק לי רב, ולא הרגיל אותי בתורה מנעורי, ועתה באמצע ימי מעצמי אשב ללמוד, זה אי אפשר להיות חכם מעצמו, ומתוך כך הוא מבטל כל ימיו, ומוסיף חטאים על פשעים ולא יקבל מוסר:
(ה) <b>הרביעי</b> מחמת שאינו בא בשום פעם לבה"מ, ולא ישמע לקול מלחשים אף אם יהיה מוכיח בעיר, וימלא פיו תוכחות הוא לא ישמע מעולם, כי אינו רגיל בבה"כ, ומה גם כי קדושת המקום היה גורם לו להתפלל בכונה, והיה לפעמים לבו נשבר, אבל כשהוא מתפלל בביתו גם תפלתו תועבה:
<b>החמישי</b> הוא המקילים לעצמם, לאמר כבר שמענו מהמוכיחים, שאין לך דבר העומד בפני התשובה, ואפי' היה רשע כל ימיו, ושב לפני מותו ג"כ הקב"ה מקבלו, לכן הוא אומר למה יטריח כל ימיו להלחם עם יצרו, מוטב לו ללכת אחרי תאותו, ודי לו אם בעת מותו יהרהר בתשובה, בזה יכופר עונו ולא ישימו על לב כי הרבה מדרגות בבעלי תשובה, ולא כל אפי שוין, וגם מי יודע אם פתאום יבוא יומו, ולא יהיה לו פנאי להרהר בתשובה, ועוד ישוב היום שמא למחר ימות, ולאו דוקא למחר כי אין אדם בטוח בחיים אפי' שעה, וישוב עתה שמא ימות לשעתו, ועוד כי האומר אחטא ואשוב, אין מספיקין בידו לעשות תשובה:
(ו) <b>הששי</b> הוא, בשלמא אם היו עושים חטאים ועבירות שיש להם הנאה מזה, אז היה מחשב שכר עבירה כנגד הפסדה, והיה המוכיח יכול להוכיחו, הנה אתה חוטא בשביל הנאתך, הנה אם תשים לב לתענוגי עוה"ב שאין קץ ותכלית לתענוג הגדול הזה, אפשר כאשר ישמע הדברים אלו, היה מחשב הפסד נגד השכר והיה שב בתשובה, אבל כיון שעושים עבירות שאין להם הנאה מזה, א"כ מי שרואה אותו עושה כן אומר כלום עושה זה אלא להכעיס, והעושה להכעיס אין מקום לבוא בטענה נגדו להשיבו בתשובה, ומתוך כך הוא נשרש בחטא:
<b>אלה</b> הם שש אשר שנא ה', הגורמים מניעת התשובה, וכאשר נשים על לב נבטל כל אחת מהנה, ונמצא רמז בדברי חז"ל לסתור כל א', ואחרי שדרשנו במאמר יע"ל קג"ם, גם עתה נאמר דרך מוסר בששה הלכות הללו, רמוזים ששה גורמים הנ"ל על סדרם:
(ז) <b>הראשון</b> מחמת שמתיאשים מן התשובה, הנה במס' בב"מ אתמר ייאוש שלא מדעת אביי אמר לא הוה יאוש, ורבא אמר הוי יאוש בדבר שיש בו סי' כ"ע לא פליגי דלא הוי יאוש, דכי אתי לידו באיסורא אתי לידיה, דלכי ידע דנפל מיניה לא מיאש, מימר אמר סימנא אית לי בגוי', יהיבנא סימנא ושקילנא ליה, בזוטו של ים ובשלילתו של נהר, אע"ג דאית ביה סימן רחמנא שריא, כי פליגי בדבר שאין בו סימן, אביי אמר לא הוי יאוש דלא ידע דנפל מיני' וכו':
(ח) <b>הנה</b> הרשע ברשעו אובד כל חלקו להעוה"ב, והצדיק נוטל חלקו וחלק חבירו בג"ע, א"כ לפי הנראה אם אדם רואה שחבירו חוטא ונעשה רשע, לא היה לו להוכיחו, כי אדרבה טוב לו בזה, כדי שיגיע לו חלק יותר בג"ע, כי הצדיקים יקחו חלק הרשעים בג"ע, אמנם לא כן הדבר, כי הקב"ה התחכם ע"ז, לבל ידח ממנו נדח, וקשר כל ישראל בקשר א', להיות ערבים זה בזה, וכל שיש בידו להוכיח נתפס על חבירו, ואם אמנם חבירו יצא מן הכלל ונטמע בין הרשעים ישמעאלים אז אנו פטורים מלהוכיחו, כי כבר יצא מן הכלל ושוב אין שום בר ישראל ערב בעדו, אחרי שאין בידינו להוכיחו, אבל כל זמן שהוא עמנו תוך עדתנו, ובשם ישראל יכונה אנו חייבים להשיבו ולהוכיחו עד נטה אותו לדרך הישר, והתורה הזהירה אותנו ע"ז, לא תראה את שור אחיך תועה כו', פירוש לא תראה את אחיך שהוא שור, שמעשיו מעשה בהמה למלאות תאותו בדבר האסור לו, והוא תועה בדרך לא תוכל להתעלם השב תשיבם וגו', וכן תעשה לכל אבידת אחיך אשר תאבד ממנו, לא תוכל להתעלם, וחייב אתה להוכיחו אפי' מאה פעמים, הוכח תוכיח וגו', והנה ראיתי להגאון עוללות אפרים בפי' הפסוק הציבי לך ציונים, שימי לך תמרורים, שתי לבך למסילה דרך הלכת כו', והנה הרב עוללות אפרים, האריך מאד, וזה תורף דבריו בקיצור נמרץ, כי כל מעשה האדם אשר יעשה הטובה היא אם רעה הכל נקרא הולך בדרך, כי ההולך בדרך טוב נוכח ה' דרכו, והופך פניו לשכינה והשכינה מתקרבת אליו עד שזוכה להדבק בה, וההולך בדרך חטאים, הנה הופך פניו מהשכינה, ומתרחק ממנה ועל זה נאמר כי פנו אלי עורף, ושתי דרכים אנו האחד נקרא דרך חיים, והשני דרך אופל וצלמות, והנה הבעל תשובה שרוצה לשוב בתשובה, צריך שישוב באותו דרך עצמו אשר הלך בהפכו ערפו כלפי השכינה, עתה ישוב את פניו וילך באותו דרך עצמו, עד ישוב למחוז חפצו ובחזירתו יפרע הקפותיו, כי העונות נקראים הקפות, ע"ד החנוני מקיף, וצריך לילך באותו דרך, ע"ד שאמרו ה"ד בעל תשובה באותה אשה באותו מקום, וזה שאמר הנביא הציבי לך ציונים, שאף אם אתה מתרחק מהשכינה ועוש' חטאים ועונות, מ"מ תדע באיזה עונות אתת נכשל, ובאיזה דרך אתה הולך בחשיכה, כדי שאם תרצה לשוב תדע לשוב, ועכ"פ כל מעשיך יהיו מצוינים אצלך, שלא תשכח שום עבירה כדי שתוכל לשוב, שימי לך תמרורים שלא תפותה לחמודות עוה"ז, שנראים מתחלה מתוקים, אבל אחריתם מרה כלענה, שתי לבך למסלה דרך הלכת, הוא עיקר התשובה לשוב בדרך אשר הלך בו, באותו פרק ובאותה אשה וכו', שובי בתולת ישראל נ"ל שרמז הכתוב, כי ע"י התשובה כאלו לא חטא כלל, כי החוטא נקרא זונה וכמ"ש, ואת זנית רעים רבים ואמר שובי, וע"י התשובה בתולת ישראל כאלו מעולם לא נבעלת ועדיין בתולה אתה:
(ט) הנה הארכנו קצת בדברי הרב, ועתה נשוב לדרכינו הנה יש שני מיני חוטאים, יש חוטא שזוכר את כל מעשיו, וכמ"ש הרב הנ"ל ויש שמרב' לחטוא ולא ידעו במה יכשלו, ואם בא לשוב לא יזכור הדרך אשר הלך חשכים, עם מי חטא באיזה ענין ובאיזה מקום, ואע"פ כן תשובה מועלת לו, ואם לא יוכל לעשות תשובה פרטית, יוכל לשוב בתשובה דרך כלל:
(י) <b>והנה</b> הגורם ראשון שמתיאש מן התשובה מחמת רוב עונותיו זה נקרא יאוש שלא מדעת, כי אלו ידע כי על כל פשעי' תכסה אהבת התשובה, ואין לך דבר העומד בפני התשובה לא היה מתייאש:
<b>וזה</b> דברי הגמ' יאוש שלא מדעת אביי וכו', בדבר שיש בו סימן כו', פי' אם אף שחטא, מ"מ סימנא אית ליה בגוי', ודאי המוצא אבידה חייב להחזיר להוכיחו, עד שיחזירנו לדרך טוב, ואל יאמר אחרי שזה מתיאש מן התשובה, א"כ אני אזכה חלקו בג"ע עם יתר הצדיקים, דבאיסורא אתי לידו, דלכי ידע דנפיל, פי' כי החוטא עיקר חטאו כי איננו שם על לב ההפסד הגדול שיש לו בעוה"ב, וכמה טובות מאבד, אבל אם יבוא מוכיח ויודיענו אשר נפל ממנו בעונותיו, מימר אמר סימנא אית לי בגוי', ואדע לשוב ולתקן באותו דרך שקלקל ושקילנא ליה:
(יא) זוטו של ים, שבאם הוא כבר בנוקבי דתהומא, בעמקי הקליפה שנשתקע בין הרשעים, רחמנא שריא, ואין אני חייב להוכיחו, כי כבר יצא מכלל ישראל, שנא' אשר תאבד כו', ומצוי אצל כל אדם, יצאה זו שאינה מצוי' כו', כי פליגי בדבר שאין בו סימן שאינו יודע במה נכשל, שהרבה לפשוע בכל מיני עבירות, אביי אמר לא הוי יאוש וחייב להוכיחו, דהא לא ידע דנפל מיניה שאיננו יודע גודל עונשו בעוה"ב, רבא אמר הוי יאוש, וא"צ להוכיחו מימר אמר סימנא לית ליה, כי חטא כל כך עד שאין לו סימן וחשבון כמה חטא, והוא מתיאש וסובר שאין תשובה מועלת, והלכה כאביי כי תשובה מועלת על הכל. השני הרבה שכנים הרעים עושים, שמלעיגים עליו שעשה מעשים רעים כמוהם, ועכשיו פתאום נבדל מהם, וזה נרמז במס' סנהדרין אתמר עד זומם אביי אמר למפרע הוא נפסל, רבא אמר מכאן ולהבא הוא נפסל, עד זומם חידוש הוא ואין לך בו אלא משעת חידושו ואילך:
(יב) הנה כיצד הוא עד זומם, שאומרים לו עמנו היית במקום פלוני, זהו רמז למי שהיה מתחבר לטמא, והלך בעצת רשעים וישב במושב לצים, ואח"כ הוא נותן לב לשמוע בקול מוכיחים המוכיחים אותו, ורוצה לשוב בתשובה, וחבריו הרשעים יקנאו בו וילעיגו עליו, הלוא עמנו היית במקום פלוני בחטא פלוני, ומה הי' לך עכשיו הלא יראתך כסלתך, הנה רבא אמר מכאן ולהבא הוא נפסל, שתשובתו של זה קשה מאד, וגם מכאן ולהבא הוא נפסל, ולא ישוב כי אלו חבריו יפתוהו לחטוא יותר, ואף שיש מוכיחים שרוצי' להדריכו בדרך טוב, מה חזית דציית להני ציית להני, הלכך חידוש הוא שאיש כזה ישוב, ואין לך בו אלא משעת חידושו, אם תראה שישוב אז תאמין לו, אביי אמר למפרע הוא נפסל פירוש שאינו נפסל רק למפרע, אבל עתה יוכל לשוב בתשובה ויחזור לכשרותו, כי מעידנא דאסהיד רשע הוא, כי הוא מעיד על עצמו שרשע היה, ואחר שמכיר עונותיו לא ישגיח על המלעיגים וישוב בתשובה בלב שלם:
השלישי הוא ביטול תורה, שאינו לומד בשום פעם, ואומר אחר שלא התחיל ללמוד בנעוריו, לא יועיל לו הלימוד בזקנתו:
(יג) <b>וזה</b> רמוז במס' עירובין, אתמר לחי העומד מאליו, אביי אמר הוי לחי ורבא אמר לא הוי לחי, הנה מבוי הניתר בלחי וקורה הוא שיש לו ג' מחיצות משלש רוחותיו, והרביעי פתוח, ואסור לטלטל בתוכו שמא יוציא חוץ למבוי, וצריך לחי או קורה ברוח רביעית, קורה משום היכר, ולחי משום מחיצה, והענין כי העולם הזה דומה לאכסדרא פתוח ברוח רביעי, כי נברא בה' שפתוחה למטה, והקדושה נקרא רה"י, כמבואר בספרי המקובלים, רחבו ד' אותיות הוי', וגבהו עשר אותיות שם מ"ה והקליפה נקרא רשות הרבים, סביב רשעים יתהלכון, ותיכף כשאדם יוצא מהקדושה הוא נופל בקליפה, והעולם הזה פתוח, כל הרוצה לצאת יצא, בא לטמא פותחין לו, ועל כן צריך האדם להזהר שלא יצא החוצה מגדר הקדושה, והנה כשרוצה לטלטל במבוי הזה שהיא עוה"ז, שצורתו כמבוי אף אם לא יעשה שום עבירה, מ"מ צריך שלא למלאות תאותו בעוה"ז כי מן ההיתר יבוא אל האיסור, דוגמא שאסור לטלטל במבוי שלא יוציא חוץ למבוי, והנה כשם שבמבוי כשרוצה לטלטל צריך ברוח רביעי או לחי או קורה, כן מי שרוצה לטלטל בעסקי העולם צריך היכר שלא יצא החוצה, או מחיצה שאי אפשר לעבור, כי המחיצה מעכבת, והנה באמת אם האדם היה נותן לב להיות מחשב דרכיו להסתכל בפחיתות העוה"ז, נגד גודל תענוג עוה"ב, שהוא עולם עומד, וכמשרז"ל יפה שעה א' של קורת רוח בעוה"ב, מכל חיי עוה"ז, ואילו היה עוה"ב רק עולם א' לכל צדיק, כמו העוה"ז ג"כ אין הצער שוה בנזק עולם עובר, שכל תענוגיו הבל לפי שעה, בעולם עומד תענוג גדול קיים, ק"ו שהוא מחליף רע בטוב, ומועט במרובה, שהרי העולם הזה הוא יחיד, והעוה"ב הוא ש"י עולמות לכל צדיק וצדיק, שנא' להנחיל אוהבי יש, נמצא שכל העולמות כלם, שיש לפני כל אדם הוא שי"א עולמות, והבחירה נתונה לכ"א, אם לברר לעצמו העוה"ז, שהוא יחידי ועולם שפל, ויפסיד ש"י עולמות קיימים או ימאס בעוה"ז ויזכה לנחול ש"י עולמות קיימים ועומדים לא יקבלו ההפסד כלל, וזה רמז הקורה שהוא ברוח רביעית של העולם הזה, שכאשר האדם רוצה לטלטל בעולם, כאשר בא לצאת מן ההיתר אל האיסור, ולפנות מתאות העוה"ז, הנה הקורה ברוח רביעית לזכרון שלא תאמר אין עולם אלא זה, וקורה גימט' שי"א עולמות, ומי פתי ושוטה שיחליף עולם עובר יחידי, בש"י עולמות קיימים, זהו היכר הקורה, מ"מ אין זה עוד מחיצה שיהיה מעוכב על כרחו שלא לצאת, כי אף שיזכרהו, אפשר יתגבר יצרו ולא יועיל לו הזכרון, כמ"ש ואחריהם בפיהם ירצו סלה שגם הרשעים זוכרים יום המיתה, אלא שזה דרכם כסל למו, שחלב יש להם על כסלם:
(יד) <b>אבל</b> לחי הוא משום מחיצה שאי אפשר לעבור, כן הלחי מעכבת האדם מלחטוא, וא"א ליצרו להתגבר עליו, והלחי גי' מ"ח, והוא רמז אל התורה, שנקנית במ"ח דברים, כנזכר בפרקי אבות, והנה ידוע לפני הקב"ה שרצוננו לעשות רצונו, אלא ששאור שבעיסה מעכב, שהוא היצה"ר, ויצרו של אדם מתגבר עליו בכל יום, והקב"ה אומר בראתי יצה"ר בראתי תור' תבלין, ואם פגע בך מנוול זה משכהו לבה"מ, אם אבן הוא נמוח, ואומר הלואי אותי עזבו ואת תורתי שמרו כי המאור שבה מחזירן למוטב, וכאשר האדם עוסק בתורה, הוא בטוח שלא יחטא, כי התורה מגנא ומצלי מן החטא, , נמצא כי המחיצה המעכבת האדם שלא יצא מגדר הקדושה היא התורה הנקנית במ"ח דברים:
(טו) <b>אלא</b> שמאסו בתורת ה', ואם יוכיחו אותם הימים הראשוני' יפלו, ויתחילו לעסוק בתורה מעתה, ואור תאיר להם מאופל דרכם, ישיב ויאמר שמי שלא גדלו אביו מנעוריו על ברכי התורה, הכי מאליו יקום להיות חכם, ואומר כי לחי העומד מאליו לא הוי לחי, ובאמת הלכה כאביי דהוי לחי, ובודאי כל שיוסיף ללמוד יצליח, וכל אדם אינו חייב אלא כשיעורו, ללמוד מה שיכול, ואם אינו יודע ללמוד מעצמו, ילך אצל למדן עני, וילמוד עמו בשכר, ואני ערב בדבר שבשנה א' ידע ללמוד מעצמו אפי' גמרא, רק יתמיד שנה ללמוד שלש שעות בכל, יום ויום בודאי לבסוף חכים יתקרי:
(טז) <b>הרביעי</b> שאיננו בא שום פעם לבה"כ, ואיננו שומע קול מוכיחים, ומה גם שאין תפלתו נשמעת, ולא יהיה לבו נשבר בקרבו, ומאין יבואו לו הרהורי תשובה, הנה הנשמה נקראת אשה לאדם, ועלי' נאמר ראה חיים עם אשה אשר אהבת, ובזוהר דריש גם משוכבת חיקך שמור פתחי פיך שהיא הנשמה, שהולכת בכל לילה למעלה להעיד על כל המעשים, והנה האיש מקדש את נשמתו במעשים טובים אשר עושה, וכמ"ש בזוהר זכה יתיר והבין ליה נשמתא וצריך לקיים שארה כסותה ועונתה לא יגרע, שהוא רמז על עטופא דמצוה ועל התפילין והעונה היא התפלה כ"א בעונתו, וק"ש בעונתו וכשם שצריך לקדש את אשתו בחופה וקידושין, כן לקידושין של הנשמה צריך חופה הוא הבה"כ ששם הקדושה חופפת, וכשאדם נכנס לבה"כ שם הקדושה שורה עליו, ושם פורס סוכת שלום עלינו ועל כל עמו ישראל, והנה אף שאירס אדם אשה בקידושין, מ"מ בלתי החופה לא נקנית והחופה הוא גמר הקנין שאדם קונה את אשתו, כן הנשמה אינה נקנית לאדם בלתי החופה, שהוא בה"כ, אבל אם נותן הקידושין בלא חופה, אסור להחתן לבוא על ארוסתו, כי כלה בלא ברכה אסורה לבלנה כנדה כן קידוש הנשמה אף שקיים ציצית תפלה ותפילין הכל בביתו, אם חסר החופה שהיא בה"כ הוי קידושין שאינן מסורין לביאה, ואינו קונה את הנשמה כלל, על כן לא ינוח רוח קדושה עליו, והוא מעותד לחטוא, אבל אם בא לבה"כ הוא קונה הנשמה, והנשמה תשמרהו מכל חטא ועון, ומה גם שאין תפלתו של אדם נשמעת אלא בבה"כ, ומצוה גוררת מצוה שהוא רגיל לשמוע קול מוסר:
(יז) <b>החמישי</b> הוא שמיקל לעצמו, שעדיין יש לו פנאי להתענג בתענוגי עוה"ז, וללכת אחר תאות יצרו, ולא יפסיד אם יאחר התשובה עד שעת מותו וסובר שבזה יזכה לשני עולמות, כי כל ימי חיי הבלו ירדוף אחר הבלי עוה"ז ומקנה עולמו בשעה אחת, במה שיהרהר בתשובה קודם מותו, ואם נשיב לו הלוא בר"ה ויוה"כ ספרי החיים וספרי המתים פתוחים, וע"י מניעת התשובה אולי יכתב לאלתר למיתה, ועל כן ראוי לשוב בתשובה בחודש אלול, והוא משיב כי גם בר"ה אם יהרהר בתשובה די לו שבזה יפדה נפשו מני שחת:
<b>הנה</b> זה רמוז במס' גיטין, גילוי דעת בגיטין, אביי סבר לאו מלתא היא, ורבא סבר מלתא הוא אמר אביי מנא אמינא לה דהאי דאמר אי לא אתינא מכאן ועד תלתין יומין להוי גיטא אתא ופסיק מברא, אמר להו חזו דאתאי, אמר שמואל לא שמיה מתיא, הנה כבר כתבתי שהנשמה נקראת אשתו של אדם, והיא אשת חיל עטרת בעלה, והיה אם לא תמצא חן בעיניו כי מצא בה ערות דבר שהקדיחה תבשילו, וכתב לה ספר כריתות ושלחה מביתו הנה גוף האדם הוא החומר, כל עקר חשקו למלאות תאותו כבהמה אכול ושתה ואת פועל ה' לא יביט, ואם יוכיחהו לאמור אכילתך שהנאתך ממנה פשוט ידך קשה בעיניו מאד, כי כל חשקו לרדוף התענוגים ולאכול מאכלים ערבים ומתוקים, והנשמה כל חשקה להכניע החומר, ושלא תמלא הנפש הנאתה כבהמה, הנה בלי פשוט שאין הגוף יכול למלאות התאוה, כי הנשמה תעוררו במחשבות הרהורי התשובה, עם דאגות המות ועונשי גיהנם, וע"י זה לא יערב לו אכול ושתות, כאלו הקדיחה תבשילו, וכמו שעשתה האשה לר' יהושע שלא שייר פאה באלפס, ולבסוף הקדיחתו במלח כדי שימשוך ידו ממאכלו ומעולם לא נצחני אלא אשה, ולפי דרכינו כיון זה על הנשמה, שהיא אשת חיל שהיא המקדחת תבשילו, שלא תתמלא כל חשק החומר, והנה הרשע אשר אין רצונו לעבוד ה', ודאי שהוא שונא הנשמה, וזה שאמר הכתוב כי יקח איש אשה ובעלה, שתחת שראוי כי הנשמה תשלוט בגוף להיות היא שלטת, ובעלה רוצה הגוף להיות דוגמת הבעל לשלוט על הנשמה, והיה אם לא תמצא חן בעיניו כי מצא בה כו' שהקדיחה תבשילו וכתב לה כו', דהאי גופא אתאביד מהאי נשמתא לעלמין הכרת תכרת כבד היא כריתות בין הגוף להנשמה, והנה כאשר רוצה לשוב בתשובה צריך לבטל הגט, והנה הזמן היותר מובחר לתשובה הוא חודש אלול, ע"כ אמר אם לא אתינא מכאן עד תלתין יומין, שכל ירח אלול לא יחזור אל הנשמה להוי גיטא, , לסוף תלתין יומין אתא ופסיק מברא, כי בר"ה א"א להתודות ואמר חזו דאתאי חזו דאתאי, אבל אי אפשר לבטל הגט בהדיא, כי אם יבטל הגט בפה צריך להתוודות את חטאיו ולבטלם בפה, שהחטאים המה הכריתות ובר"ה א"א, אמר שמואל לא שמי' מתיא, וק"ו אם מאחר התשובה עד יום המיתה, ואולי לא יהיה לו פנאי להתודות, וכמעשה של הרוח ששאלו האר"י, מדוע לא התודה קודם מותו, והשיב שנטבע בנהר, ולא היה יכול להתודות, כי נחנק בגרונו, ודברים שבלב אינם דברים אשר ע"כ ראוי למהר התשובה כשהוא איש ומתגבר על יצרו:
<b>הששי</b> מחמת שעושין עבירות שאין ההם שום הנאה ואיך נוכל להוכיחם באמרי התנא הוי מחשב שכר עבירה נגד הפסדה וכל רואיו יחשבוהו כי עושה להכעיס, על כן לא ימצא מי שימלא פיו תוכחות נגדו, ואחרי שאין מוכיחו על הדבר הוא נשתקע בחטא יותר ויותר:
(יח) <b>הנה</b> זה המדבר בבה"כ מיחשב מומר להכעיס לדת ישמעאלית כי מה יתרון לבעל הלשון, והנה במס' סנהדרין מומר אוכל נבילות להכעיס רבא אמר כשר, רשע דחמס בעינן, אביי אמר פסול דהוי ליה רשע וכו', הנה בדברי אביי יש לדקדק, דקאמר דהוי ליה רשע אטו רבא מי' לא מודה דרשע הוא, אלא שמכשירו כיון שאינו רשע דחמס, והכי הוי לאביי למימר אביי אמר פסול דהא רשע הוא:
<b>ונראה</b> דרך רמז, שרבא אמר שזה המספר בבה"כ, והוא מומר להכעיס לדת ישמעאלית שאין לו מזה שום תועלת, כשר הוא פי' שבקל נוכל להכשירו, כי במעט תוכחת יקבל מוסר, דרשע דחמס בעינן שיהיה נהנה מהעבירה, כי טבע החומר למשוך אחר התאוה, אבל זה שאין לו הנאה נקל להפרישו, אביי אמר פסול פירוש שישאר פסול, ולא יקבל מוסר מ"ט דהוה לוה רשע, דהוה דייק שהוא מהוה עצמו רשע שמגרה יצה"ר אנפשיה ואל תאמרו מה שאני קורא לזה המדבר בבה"כ מומר, כי מלבי אני אומר זה, חלילה וחם, רק הן המה דברי הזוהר, וכן כתב הזוהר בהדיא פרודא ואחזי דלאו מזרעא קדישא דישראל הוא, ואחזי חולקא באלקא דישראל ומי לנו רשע גדול ממי שמראה בעצמו שאין לו חלק באלקי ישראל:
(יט) <b>עוד</b> פעם אני מזהיר בזה להתפלל בבה"כ דוקא, ובמקום רנה של הציבור שם תהא תפלה, כי אף הגדול שבגדולים לא יתפאר שיהיו כל תפלותיו בכונה, והנה מי שמתפלל בלי כונה תפלתו הוה פסילי המוקדשין, ואם אח"כ מכוין בתפלה אחרת הוא מעלה גם תפלה זו למעלה, אמנם שתקובל תפלה זו הפסולה תוך הכשרות הוא דוקא אם היתה בבה"כ כי אומר אני שתפלה זו יש לה דין קרבן שנפסל במחשבה שאם עלה לא ירד, אמנם מבואר במשנה דוקא שפסולו בקודש, שכל שפסולו בקודש הקודש מקבלו, וכל שאין פסולו בקודש אין הקודש מקבלו, ואז דוקא אם תפלתו היתה בקודש דהיינו בבה"כ הקודש מקבלו:
(כ) <b>חג</b> הסוכות הבע"ל בחג הקדוש הזה הגדילה התורה השמחה יותר מכל המועדות אחר שאנו מחכים ומצפים ביוה"כ לצאת בדימוס כאשר נזכה לשוב בתשובה שלימה בעה"י בימי התשו' הללו והקב"ה מקבל תשובותינו ברחמים ופורס עלינו סוכת שלום וראוי לאדם לשבת בסוכה בקדושה ובטהרה כי הוא חופף בכנפי השכינה ושבעה צדיקים אבות העולם המה אושפיזין עמנו בסוכה וראוי לכבד אורחים חשובים כאלו להכין להם מעדנים טובים מטעמים אשר אהבו לשמח נפש האומללים האביונים וזהו עקר השמחה, אבל דחדי בלחודוי ולא יהיב למסכנא עליו נאמר וזריתי פרש על פניכם פרש חגיכם אבל כשמשמח העניים הוא שמחה לפני השכינה:
<big>דרוש</big> <big>כ"ה</big> <big>ליום</big> <big>א'</big> <big>של</big> <big>סליחות</big> (א) האזינו השמים ואדברה ותשמע הארץ אמרי פי, יערף כמטר לקחי תזל כטל אמרתי כשעירים עלי דשא וכרביבים עלי עשב כי שם ה' אקרא הבו גודל לאלקינו:
המדה טובה שאין למעלה ממנה בשבח, היא השפלות והכנעה, וישח אדם וישפל איש להיות עניו מאוד, והיא המדה שנשתבח בה אדון הנביאים בתורה, והאיש משה עניו מאוד, והמדה המגונה שאין מגונה ממנה היא גסות הרוח ורמי הקומה, ותועבת ה' כל גבה לבב, והנה הענוה מביאה לידי יראת חטא, כדאית' בשלהי פ"ק דע"ז, ולהיפך הגסות מביאה לידי כל המעשים רעים כי שרש כל התורה כולה מה דסני לך לחברך לא תעביד, והעניו יש לו חבר, אבל הגבה לבב אומר מי דומה לי להיות נחשב לי לחבר דלא עבידא לי' מה דסני לי, וגם מביא לידי גזל ועריות וכל תועבות כי הגבה לבבו מה שיש לו הכל מעט בעיניו, ולאפס ותהו הוא בעיניו, ואם דרך כלל אמרו אין אדם מת וחצי תאותו בידו ק"ו לגסי רוח וחומד וגוזל ועושק ובכל אינו מספיק, משא"כ העניו כל מה שיש לו הכל רב בעיניו כי לשפלותו מספיק לו דבר מועט מאוד ובאמת על גסי רוח נאמר כל ימי עני רעים, כי תמיד הוא עני בעיניו ועושרו של קרח לא יספיק לו, ועדיין הוא אץ להעשיר יותר, ועל השפל רוח נאמר וטוב לב' משתה תמיד, שתמיד שמח בחלקו ושבע במה שיש לו, וא"כ שטות גדול הוא להיות גס רוח שהוא דבר שאין לו קצבה, ומעולם לא ישיג חפצו לא בכבוד ולא בעושר, בשלמא אם הי' לתאות האדם גבול וסוף, א"כ אם הי' מגיע לסוף הגבול הי' מספיק לו, ולא הי' נחשב כל כך שוטה רשע כשלא הגיע לקצה הגבול, אם הי' חומד, וכן אם הי' מתגאה בעשרו, כאשר הגיע לסוף גבול הגדולה והעושר, אבל כאן שהאדם אף שקרוץ מחומר אין סוף וגבול לתאותו, והוא מקוה דבר שאי אפשר להגיע אליו, א"כ הגס רוח הוא שוטה רשע, ואולי לזה רמז ר' לויטס איש יבנה באבות פ"ד מאד מאד הוי שפל רוח בפני כל אדם, שתקות אנוש רמה, והנה כמה נלאו המפרשים לפרש איך תקות אנוש רמה, ואני אומר אל תקרי רמה בחירק אלא רמה בקמץ, ולומר שמה שהאנוש מקוה הוא רם ממנו, ולעולם לא יוכל להשלים תאותו וא"כ למה התגאה טוב להיות שפל רוח, ותספיק במועט וטוב לך, אי נמי שתקות אנוש רמה עפ"י שארז"ל במס' שבת דף קנ"ב ע"ב ורקב עצמות קנאה כל מי שיש לו קנאה בלבו עצמותיו מרקיבים וכו', והנה ע"י הרקבון בא הרמה כידוע דמסרח. והדר גבול, והנה מי שיש לו קנאה תמיד מקוה להיות לו מה שיש ביד חבירו וזה גורם לו רמה שיהי' נרקב:
(ב) אי נמי תקות אנוש רמה, הנה תקוה הוא לשון חוט וחבל הקשור, כמ"ש ברחב את תקות חוט השני הזה תקשרי בחלון, ואמר שתקות אנוש החוט וחבל הקשור באנוש הוא הרמה, ורמז להעדר הכרוך ששום אדם לא ינצל מלהיות רמה ותולעה אחר מותו והמיתה קשורה באנך, ומוכנה לו בכל עת ואין למות התמהמה, ואין אדם בטוח בחיים אפילו רגע, ואיש אשר אלה לו איך יתגאה, ואיך לא יהי' שפל רוח, ועל דרך זה נוכל לפרש ג"כ רמה בקמץ, שתקות חוט חבל קשירת האדם היא רם ונשא וגבוה מאוד, שנשמתו חלק אלוה ממעל, חצובה מתחת כסא כבודו וצריך לשמור שלא יופסק החבל. וע"י הגאוה כביכול הקב"ה אומר גבה עינים ורחב לבב אותו לא אוכל, אל תקרי אותו אלא אתו כדאית' בריש סוטה, וא"כ הוא נפסק ממקורו, ועל זה כתיב ורמי הקומה גדועים שהמה גדועים וקצוצים משרשם העליון, וכיון שע"י הגאוה מוכן ליפול משרשו, ראוי לחוס על נפשו להשאירה במקום שנעקרה ולהיות שפל רוח, וא"כ תקות אנוש רמה, כולל השפלות והחשיבות רמה ותולעה, ורם ונשא שיחוס שלא יפול מאיגרא רמה לבירא עמיקתא, והוא ע"ד שפירש המדרש שמואל דברי ר"ע, הסתכל בשלשה דברים דע מאין באת וכו', מאין באת מטפה סרוחה, שפירש כחל הדברים הראשון לחשיבות והשני לשפלות, דע מאין באת שנשמתו של אדם באה ממקום קדוש וכו' עיין שם:
ועוד נראה דע מאין באת משלשה אבות וארבע אמהות וי"ב שבטים כלם משורשים בשרשי הקדושה, והקדושה ירושה לך מאבותיך, וכדרך שאמר הכתוב, ואנכי נטעתיך שורק כלה זרע אמת, ואיך נהפכת לי סורי גפן נכריה, ועוד דע מאין באת שעל אלו ב' בחינות שזכרתי דהיינו שהנשמה חלק ה' ממעל, וגם שורש האבות יש ביד היצר לדחות, ומה אעשה והנשמה עתה בגוף חומר עכור, ועל שרש האבות ידחה ויאמר, כבר הזקינו הדברים, ונפסקו כמה דורות לכן אמר מוסר יותר קרוב, שהאדם במעי אמו נר דולק על ראשו, ולומד כל התורה, וצופה ומביט עד סוף העולם, ועל זה אמר דע מאין באת מבטן אמך, ואיך היית שם במעלה גבוה מאוד, ואיך תוריד נפשך עתה לשאול, ועל זה אמר דע מאין באת מטפה סרוחה, שהרי בבטן היית בטפה סרוחה, שאין לך דבר סרוח ממקור האשה חמת מלא צואה ופי' מלא דם, ואעפ"כ היית מקושר למעלה גבוה, וק"ו עתה שאתה במקום טהרה, ושמא תאמר שם הי' אסור בבית האסורים והי' אימת בית האסורים עליו, ולכן אמר ולאן אתה הולך, למקום עפר רמה ותולעה, אך שאול תרד, אל ירכתי בור, ואין לך בית הסוהר דחוק מזה, ואיך לא יהי' אימת בית הסהר הזה יותר עליך מאימת בטן אמך, ושמא תאמר שם הי' יודע שעתיד לעמוד לפני המלאך המשביעו טרם צאתו מבטן, והי' בוש כי לא יוכל לומר לפני המלאך כי שגגה היא ולכן אמר ולפני מי אתה עתיד ליתן דין וחשבון, ואוי לאותה בושה ומעשיו יוכיחו אותו בדין:
(ג) <b>דע</b> מאין באת ולאן אתה הולך ולפני מי וכו' הנה בעו"ה עולם הפוך ראיתי, מהפכים הקערה על פיה ונתרבו בדורנו האפיקורסים המאמינים בטבע, וכופרים בהשגחה, והם מינים ממינים שונים, לא ראי זה כראי זה, הצד השוה שבהם שדרכם להזיק בהבל פיהם ולהכניס טינא בלב בני אדם בעסק האמונה, וכל עסקיהם שכופרים בהשגחה, ומניחים הכל ביד הטבע, ומותר האדם מן הבהמה אצלם אין, כמות זה כן מות זה, ואין שום השארות אחר מיתה, כנר שכבה שלא נשאר משלהבת הלהב מאומה, והנה אמונתנו העקרית שהבריאה היא יש מאין האפס המוחלט, והמיתה לא ישוב לאין, כי אם נשאר השארות הנפש לטובים ולרעים, א' מהם לא נעדר, רק הפרש גדול אלה לחיי עולם ואלה לדראון לכל בשר, אשם לא תכבה ותולעתם לא תמות, והפילוסופים הנקראים עתה בלע"ז מטרליסטין המה מהפכים הדברים, ואומרים שאין הבריאה יש מאין, אלא כך דרכו של עולם, מעולם ועד עולם יש מיש, אבל סוף הכל במותם לאין הגמור האפס, והנה המדרש שמואל דקדק באמרו מאין באת ולאן אתה הולך הוה לי' למימר מאין באת ולאין אתה הולך, או מאן באת ולאן אתה הולך, ואני אומר כוונת התנא לעקור מחשבת הפילוסופים, ולכן אמר דע מאין באת ביאתך נבראת יש מאין הגמור והמוחלט אבל הלוכך מן העולם אינו לאין המוחלט כדעת הפילוסופים, רק תדע כי על כרחך תלך ותבוא למקום יש, אבל יש דרכים לפניך הג"ע והגיהנם, ולכן אמר ולאן אתה הולך שבודאי אתה הולך לאיזה מקום, אלא שאינך יודע איזה מקום, ולפני מי אתה עתיד ליתן דין וחשבון, לא כדברי האפיקורסים שאומרים שאין הקב"ה משגיח על מעשה התחתונים, וכן אמר רבינו הקדוש הסתכל בשלשה דברים וכו', דע מה למעלה ממך עין רואה ואוזן שומעת, וכל ויך בספר נכתבים הכל בהשגחה הפרטית, ובמדרש דדי' ירווך בכל עת, מוטב לך לחבק דדים של תורה, שמביאה אותך לידי זכות מלחבק חיק נכרי', שמביא אותך לידי חובה, ואם תאמר אין הקב"ה רואה מה אני עושה, ת"ל נוכח עיני ה' דרכי איש מכאן אמרו דע מה למעלה ממך, ודקאמר דע מאין באת אתמהה, וכי האדם בא מאיזה מקום, והלא בריאתו יש מאין, ואם לעת עתה הבריאה כבר יש מיש, האדם מטפה זרעית, עכ"פ תחלת בריאה הוא מאין והוה ליה למימר מאין נבראת, ועוד אומר ולאן אתה הולך וכי הולך אדם אל בית עולמו, והלא מוליכין אותו ובמוטות ישאוהו, ועוד איך אמר אתה הולך לשון הוה, והיה לו לומר ואנה תלך או ולאן תלך לשון עתיד, ונראה דעל נשמות המגולגלים מדבר שכבר היו בעולם, ואמר דע מאין באת דלא תאמר שזה תחלתך בעולם אלא מאין באת מעולם הזה עצמו באת, ואתה גרמת לך אשר לא השלמת נפשך בגלגול הראשון, וא"כ מה יהיה בסופך, ולאן אתה הולך בכל יום ויום אתה הולך לשוב לעוה"ז, כיון שאתה מאבד זמנך בהבלי העולם, ושמא תאמר שלא תקבל עונש רק על הגלגול האחרון, לא כן הוא אלא אתה עתיד ליתן דין על כל מה שנשארת חייב בגלגול הראשון, וע"ז א"צ חשבון שכבר הי' החשבון בפעם ראשון וכאשר תקבל דינך על הראשון אח"כ תתן חשבון על השני:
(ד) <b>דע</b> מאין באת מטפה סרוחה, הנה אמרו מלאך המות כלו מלא עינים, וחרבו שלופה בידו, וטפה של מרה תלוי' בה וזורקה לתוך פיו, ממנה מת ממנה מסריח ממנה פניו מוריקות ולכן אמר דע מאין באת מטפה סרוחה, שכבר טעמת טעם מיתה של מלאך המות ע"י טפה סרוחה, ובודאי טפה סרוחה היא שהרי ממנה מסריח, וכיון שכבר טעמת טעם מיתה וסבלת עונשי המיתה מביתו עד הקבר רחמנא ליצלן, ושוב באת מחדש לסבול אוי לאותה בושה, כיעור לעבד שחוזר לרבו ראשון, הוא היצה"ר שאחר מיתה עבד חפשי מאדוניו, ועתה נתגלגל שנית, ובא לידי אדון קשה, ושמא תאמר א"כ שהוא מגולגל למה יעבוד הגוף חנם על הספק בין לענין שכר ובין לענין עונש, מי יודע אם איזה גוף תקנה הנשמה לקבל שכר, וכן לענין העונש תאמר בדעתך שהגוף בלא הנשמה הוא פגר מובס, ואינו מרגיש שום עונש, וא"כ למה יסגף הגוף עצמו בעוה"ז על הספק, ולכן אמר לא כן הוא גם הגוף סובל עונשים קשים ומרים, ולאן אתה הולך למקום עפר רמה ותולעה וכמאמר חז"ל קשה רמה למת כמחט בבשר החי, ובשרו עליו יכאב:
<b>ונחזור</b> לדברי ר' לויטס, מאוד מאוד הוי שפל רוח בפני כל אדם שתקות אנוש רמה, הנה כפל הלשון מאוד מאוד. ואמרו בפני כל אדם מיותר, ולגרוע אתי בפני כל אדם הוי שפל רוח, ובפני עצמו יהי' גבה רוח, ואין לך גאה כזו שעושה עצמו עניו בפני הבריות, כדי שישתבח גם במדת הענוה, וכבר הביא במדרש שמואל דאית דלא גרסי בפני כל אדם ועיין בתוס' יו"ט:
(ה)
<b>ואומר</b> אני האדם נקרא אדם לשני בחינות, האחת מצד רוממותו וחשיבותו מצד נשמתו, כי היה חצובה מתחת כסא כבודו, ועל הכסא דמות כמראה אדם, ולכן נקרא האדם אשר נשמתו משם חצובה בשם זה אדם, אדמה לעליון כביכול, הצדיקים מדמים הצורה ליוצרה, והבחינה השנית נקרא אדם מצד שפלת חומרו, כי לוקח מן האדמה ונקרא על שם האדמה אשר לוקח משם, ומעתה יש מקום לומר שהאדם מצד אחד ראוי להיות שפל ונבזה מצד גופו, וכי לוקח מן האדמה שהכל דשים עליה, כן ראוי להיות האדם נפשו כעפר, ומצד ב' יש מקום לטעות שהאדם ראוי להיות גבה רוח, מתנשא מצד נשמתו שהיא ממקום גבוה, אבל באמת לא כן הוא, גם מצד נשמתו וישח איש וישפל אדם, כי היא הנותנת כיון שנפשו חצובה מכסא הכבוד כל מעשיו לא יספיקו לעשות כפי המוטל עליו ועוד שאם מתגאה הרי הוא משרשו וכמו"ש למעלה והקב"ה אומר אני את דכא, וגבה עינים ורחב לבב אותו לא אוכל, וזה כוונת ר' לויטס איש יבנה מאד הוא אותיות אדם, וכפל דבריו ואמר מאד מאד מאיזה הצד הן מהגוף הן מהנשמה, הוי שפל רוח בפני כל אדם, באיזה פנים שאתה דורש שם אדם, אם לשבח מצד הנשמה, ועל הכסא דמות כמראה אדם, ואם לגנאי מצד החומר האדם מן האדמה, הוי שפל רוח שתקות אנוש רמה כמו"ש רמה בקמץ, מצד הנשמה רם ונשא, וצריך לירא שאם יתגאה יפול מאיגרא רמה, ותקות לשון חוט הקשר, וכמו כן שתקות אנוש רמה ותולעה הוא קשור במות, ואין למות התמהמה, איך יתגאה ציץ נובל, וא"כ שייך שפיר בפני כל אדם, כלומר באיזה פנים שתדרוש שם אדם:
(ו) <b>והנה</b> הענוה מביא לידי יראת חטא, לכאורה אדרבה יש מקום לומר שע"י הענוה נקל בעיניו לחטוא, אבל הענוה שפירשנו מחמת שיודע שנפשו קשורה במקום חוצבה, וע"י הגאוה תפול ממקום גבוה, וא"כ ענוה כזו בודאי מביא לידי יראת חטא, ועוד ע"י הענוה נוח לו לסבול הכל ובעו"ה כמה פרצות באים ע"י גסות הרוח, וגסות הרוח שבירבעם היא טרדתו מן העולם, ואנו רואים במופת שע"י הגאוה אם יבוא עליו איזה פחד על מעשה שעשה כבר, יקשה בעיניו שירד מגדולתו, ע"י זה הוא כופר בדת היהודית לגמרי, ויוצא מן הכלל, וזהו אמרם עבירה גוררת עבירה, ומלבד שגם מצד הפשוט הוא כן, וכך דרכו של יצה"ר היום אומר לו עשה כך וכו', עד שאומר לו כפור בעקר, ולכן יש לזהר מן הקלות, וק"ו מן החמורות, ופגם הברית מביא לידי כפירה, ובנות מואב עם פעור יוכיחו ואם זה הי' בדור המדבר, אשר שמעו מפי הגבורה אנכי ולא יהי' לך, איך צריך זהירות בדורות הללו, ואם יאמר האומר אותן שבמדבר לא מלו, ולא הי' חותם קודש בבשרם, לכך נמשכו גם לכפור, אף אני אומר לו הלא בענין זה נמשך ערלתו כמאמר רז"ל, ואפילו אברהם אבינו על פתח גיהנם אינו מכירו, אוי לאותה בושה, ובזה תדעו שמעולם לא יצא יהודי מכלל ישראל, ואם תשאלו הלא כמה יצאו, תדעו שבעת צאתם כבר לא היו יהודים, כי כבר הוסר מהם חותם קודש ע"י דבר ערוה שנמצא בהם, וכל מקום שאתה מוצא השחתה אינו אלא ג"ע וע"ג שניהם צמודים יחד, זה מביא לידי זה:
<b>ובזה</b> אמרתי פירוש הפסוק, וישמן ישורון ויבעט, שמנת עבית כשית, ויטוש אלוה עשהו, וינבל צור ישועתו, אמר וישמן ישורון וע"י זה ויבעט, בעט בבורא אלא שלכאורה איך נהפכו תכף לסורי גפן נכרי', ולכן אמר מתחלה שמנת עבית, כי זולל וסובא הוא עסק ביש, ועל ידי רדיפת התענוגים בא לידי עריות ומתוך כך כשית שערלה כסה הברית ונמשכה ערלתו, , אוי לאותה בושה וכלימה, אוי לנו מיום הדין, היום ההוא בוער כתנור, והי' לנו בטחון יש לנו אבינו אברהם, והוא יושב פתח האוהל כחום היום שהוא יום הדין, ועכשיו ע"י פגם הברית הלא זרים נחשבנו לו, כי לא מבשקר לנו ויטש אלוה עשהו, ואיך נהייתה הרעה הזאת, ואמר וינבל צור ישועתו, הנה כתיב ותקח צפורה צור, ותכרות ערלת בנה, וביהושע כתיב עשה לך חרבות צורים ודרכם הי' לימול בצור, והנה הצור הזה הוא לנו צור מעוז וישועה ביום תוכחה של גיהנם, כמבואר לעיל שאברהם אבינו מציל הנימולים, ואמר הכתוב כי מתחלה וינבל צור ישועתו, שנבלה עשה בברית הקדש להתערב באינו מינו, ובזה מצינו לשון נבלה, כאשר ענה שכם את דינה כתיב כי נבלה עשה בישראל:
<b>ובזה</b> נלע"ד פירוש הפסוק שחת לו לא בניו מומם דור עקש ופתלתול, הלה' תגמלו זאת עם נבל ולא חכם הלא הוא אביך קנך, הוא עשך ויכוננך, אמר שחת לו לו לעצמו, ע"י גילוי עריות ופגם הברית קודש, שחת לעצמו בגופו ונמשכה ערלתו, ולא נשאר חותם ברית קדש, ומתוך כך עבירה גוררת עבירה, וכופר בעקר ולא בניו מומם שהמום שלהם שהוא להם לשמצה בקמיהם שהם לא בניו, והנה ככל העו"ג בית יהודה, אלא שאם שמו אוזן למוכיח, לא היו נופלים מרעה אל רעה, כי היו חוזרים בתשובה, או אם היו עוסקים בתורה, המאור שבה הי' מחזירם תכף מן הקלות, ולא היו נופלים בחמורות, כי גם בעריות לא יפול האדם בבת אחת אבל נופל ממדרגה למדרגה, עד דיוטא תחתונה שבשאול, ותחלת הכל הוא ראיית העינים, ברית כרתי לעיני ומה אתבונן על בתולה, ובעו"ה לא די שמסתכלים בפנויות, אלא גם בנשים היושבות תחת בעליהן נותנים עיניהם להסתכל, ושוב הלב מהרהר בעבירה, והרהורי עבירה קשים מעבירה, כי הוא מתמיד בזה זמן רב, ונטבע בלבו כטבע, ואח"כ ידים עסקניות בכמה מיני משמושים וחיבוק ונישוק, ואח"כ נכשל בעבירה, וכל השנה כמה כרוזים יוצאים לאסור השחוק והטיול ואין שומע. ואמר מתחלה דור עקש שמתעקש מלשמוע דברי חכמים וגזירת הבית דין, ושוב ופתלתול שהוא הוא דבר הגדול, וכפול כחבל שכפול ומוקף כמה פעמים, וכן הוא מאמר הנביא, הוי מושכי העון בחבלי שוא, וכעבות העגלה חטאה, שמתחלה הוא חבלי שוא עבירות קלות, ולבסוף עבירה גוררת עבירה, ונעשה כעבותות העגלה, הלה' תגמלו זאת עם נבל ולא חכם הנה אם בעוד הקב"ה מתנהג עמכם במדת הרחמים, הוא פליאה נשגבה, איך תהיו כפויי טובה, ולכן אמר הלה' בלשון תימה בעודו מתנהג במדת הרחמים, שעל זה מורה שם הש"י ב"ה תגמלו זאת והוא פליאה, אבל יותר פליאה מזה עם נבל הרמב"ן כתב נבל מלשון נופלת, כמו עלה נובלת עלהו לא יבול, כמו לא יפול ונקראת המיתה נבילה, כי היא נופלת לארץ:
ואמר עוד יותר תמי' על תמיה עם נבל עם נופל, כמו אנו בדורנו עם עני ונבזה, בכל יום המפלה גדולה יותר, ואנחנו בבור השבי והגלות ישמעאלית גלה כבוד מישראל, אין לך עם נבל יותר ממנו, אעפ"כ ולא חכם אין בנו חכמה ליתן אל לבנו, על מה עשה ה' ככה, ומה חרי הוא כל זה בשביל רוב פשעינו, והי' ראוי לשוב בתשובה, עכ"פ מתוך יסורים שהיא המדרגה היותר פחותה ובכל זה אין בנו חכמה לעשות תשובה:
(ז) <b>הלא</b> הוא אביך קנך, הנה גם צפור מצאה בית ודרור קן לה נאמר על בה"מ שם הוא קן של הקב"ה כביכול קינן שכינתו שם והנה ע"י העריות מטמאין הארץ, ושכינה מסתלקת, וכל מקום שאתה מוצא גדר ערוה אתה מוצא קדושה, ובמקום שפרוצים בעריות הקדושה מסתלקת, וא"כ תימה מאוד איך אתם מאבדים קן הזה אשר בעו"ה בגלות הזה כצפור נודדת מקנה כן איש נודד ממקומו, ואמרו במדרש יש שינוי בין היונה ובין הצפור, היונה נוטלין גוזליה ואעפ"כ היא חוזרת לקנה, שנאמר כי יונה פותה אין לב, אבל הצפור אינה כן, אם ילדה במקום הזה ונטלו גוזליה, אינה חוזרת משם לעולם, כך משלו רשעים את הקב"ה וישראל כצפור ומחרפים אותנו ואומרים כצפור נודדת מקנה, כן איש נודד ממקומו, ואין איש אלא הקב"ה, שנאמר ה' איש מלחמה ומחרפים אותנו אין הקב"ה חוזר לבית הזה לעולם וכן הוא אומר נודי הרכם צפור, אמר להם הקב"ה גם צפור מצאה בית, עיין במדרש שהאריך, והענין כי הרשעים סברו שנסתלקה השכינה בשעת החורבן לגמרי, אבל לא כן הוא כי לא זזה שכינה מכותל מערבי, ובכל לילה על כל משמר הקב"ה יושב ושואג כארי, על היכלו ועל שכינת עוזו, ועל חלול כבודו ומתוך כך מצוה לקום לראש אשמורת, ודבר גדול תקנו כאן להחזיק משמורות, ובעו"ה הדבר פוסק לאחדים כי המה מתעצלים מלבוא, ואותן שאינן מתעצלים לגמרי שולחים נערים קטנים, אוי לאותה בושה, וראוי להתאמץ מאוד להחזיק דבר זה, כי זה עקר ויסוד בטחונינו בגלות הארוך הזה, אשר כמעט אבדה תקוה מקטני אמנה, אבל באמת. יש לנו לבטוח ואין אריכת הגלות מעכבת כלל כי לא מאס את יהודה, ולא געלה נפשו בציון אם יתמהמה חכה לו וכשם שהקב"ה לא נתייאש מתשובתינו, ובכל יום מצפה לתשובתנו ואף כי הרבינו לפשוע ונתננו כתף סוררת מלשוב זה אלף תר"ב שנה, כי קע"ב שנה קודם כלות אלף הרביעי חרב הבית, כדאיתא בפ"ק דע"ז, ועתה הוא כבר תק"ל שנה אחר אלף החמישי, ועדיין לא שבנו והנה קדמונינו יסדו בהוידוי צרות רבות סבבונו, קראנוך ה' כיי אלקינו, רחקת ממנו בעונינו, ואנחנו לא נוכל לומר קראנוך ה' אלקינו, כי אין קורא בשם ה' באמת מתעורר להחזיק בו, וכבר אנו משוקעים בגלות הזה אלף תר"ב שנה, ועלינו הדור הזה דור יתום, אני קורא מאמר משה איש האלקים בתפלתו תשב אנוש עד דכא ותאמר שובו בני אדם, כי אלף שנים בעיניך כיום אתמול כי יעבור ואשמורה בלילה, הנה משה רבינו כאשר נתן לב על אריכת הגלות והתפלל ענינו, הנה הזכיר גודל חסדי המקום עמנו מעולם, והזכיר נגד זה קשיות ערפנו זה זמן רב, ועם כל זה עדיין לא זז הקב"ה מחיבתנו, ורוצה בתשובתינו, והתחיל אז מעון אתה היית לנו המקדש נקרא מעון, וכמו שאמר רשב"ל המעון הזה, ואמר הרועה הנאמן, כי לא על עצים ואבנים שמנו בטחונינו, רק מעון אתה היית לנו, שאתה היית שורה במקום הזה בדור ודור, והזכיר קדושת המקום ושכבר נתקדש קודם שנברא עולם, בטרם הרים ילדו ותחולל ארץ שהוא ארץ הקדושה, ביחוד מקום המקדש, ואח"כ ותבל כי מקום המקדש הוא אך עפרות תבל, ושמא יאמר האדם כי הקב"ה השרה שכינתו עלינו הי' צורך גבוה, כי הוא ח"ו צריך אצלנו, לא כן הוא, ה' מלך עד לא עשה ארץ, וזהו אמרו ומעולם ועד עולם אתה אל, ואמרו אתה אל רמז על חסדו שלא היינו ראויים לזה כלל, רק מעולם ועד עולם אתה אל, מתנהג עמנו בחסד, וחסד אל כל היום שהשפעת עלינו גודל חסדך שהיינו מלאים כל שפע טוב:
(ח) <b>ומעולם</b> ועד עולם אתה אל, הנה משה רבינו כאשר רצה להזכיר כל הצרות העתידים לבוא על הדור האחרון כמו אנו היום, כמו שהזכיר במזמור הזה, כי כלינו באפך ובחמתך נבהלנו וגו', כל ימינו פנו בעברתך וגו', מי יודע עוז אפך וגו', אשר בכל הפסוקים הללו נזכר התנהגו עמנו במדת הרוגז והדין המוחלט ושלא יעלה על לב כי זה דרכו של הקב"ה, להתנהג במדת אכזריות ולא ברחמים, לכן הודיע מקודם כי לא כן הוא, ואין זה דרכו רק הרשעים מהפכים מדותיו הרחמים נדין, והוא על דרך מאמר הנביא מיכה קאפיטל ב' האמר בית יעקב, הקצר רוח ה', אם אלה מעלליו, הלא דברי ייטיבו עם הישר הולך, ואתמול עמי לאויב יקומם, ממול שלמה אדר תפשיטון, מעוברים בטח שובי מלחמה, והדברים כפשוטן הנה הקב"ה זה דרכו להאריך אף:
<b>והנה</b> מי שכועס ומלא חרון אף, ואין מעצור ברוחו להאריך אפו נשמתו קצרה, ואין יוכל להאריך בנשימה, ויש לו קוצר רוח, וזה ההיפך מן המדה של ארך אפים, וישראל כאשר ראו גודל הפורעניות הבא עליהם תכופות וצרות זו לזו, תמהו ואמרו הקצר רוח ה', כלומר כביכול בטלו י"ג מדות הרחמים, שאחד מהם ארך אפים, אם אלה מעלליו להתנהג באכזריות ובמדת הדין הקשה, והמה מתרעמים על מדותיו של הקב"ה, והם אינם שמים על לב כי המה קלקלו, עד שהפכו מדת הרחמים למדת הדין, ולכן הנביא משיב להם, הלא דברי ייטיבו עם הישר הולך, וא"כ היך נהי' דבר הזה ואתמול עמי אויב יקומם, והודיעם הנביא גודל רשעם ממול שלמה אדר תפשיטון, מעוברים בטח שובי מלחמה, הנה אמת שזה דרכו של הקב"ה ארך אפים לצדיקים ולרשעים, אלא שעם כל זה כבר אמרו רז"ל כל האומר הקב"ה ותרן הוא יוותרו מעיו, אלא מאריך רוחו וגבי דיליה:
<b>ולכאורה</b> דבר זה נפלא, א"כ איזה מדת הרחמים הוא זה מה שמאריך רוחו, כיון שלבסוף גבי דיליה, אלא שהדבר פשוט, שהקב"ה צופה לרשע וחפץ בהצדקו, ואם אולי יעשה תשובה, א"כ שוב לא יגבה, ואם כבר הי' גובה תכף חובו מה הי' מועיל התשובה, וכל זה למי שיש לחשוב עליו שלא ידח ממנו נדח ויעשה תשובה, אבל מי שפקר כולי האי עד שאין לחשוב עליו שיעשה תשובה, אין תועלת לו באריכת אפים, אלא שאיזה רשע יהי' שלא יקוה שישוב, אומר אני כי החוטא עושה למלא תאות יצר הרע לפי שעה. ולכן הרשעים מלאים חרטה, והנה החוטא יש לו יצה"ר מה שהוא עתה, אבל אין לו יצה"ר על מה שכבר נעשה, שהרי אין הנאת עולם הזה רק תענוג לפי שעה, וא"כ כל רשע אפילו היותר רשע, אם נזדמן לו שרצה לחטוא, ולא הי' יכול לחטוא או שאירע שמתגבר על יצרו ולא חטא, אחר זמן הוא נהנה מאוד במה שנצול מן החטא, כי עכשיו אחר זמן כבר הי' הנאה כלה ועבר, והעבירה היה נשאר וק"ו יש רשעים שמגיע אליהם כמעשה הצדיקים, ועושים מצוה רבה מה שצריך התגברות גדול על יצרו, וקשה מאוד בשעת מעשה, מ"מ אחר שכבר גבר על יצרו נהנה מאד, שהצער שהי' לו כבר עבר והמצוה קיים לו, אמנם כשנמצא רשע שתוהא על הראשונות מה שכבר עשה, וכמו שארז"ל בשלהי פ"ק דקידושין דף מ' ע"ב רשב"י אמר אפילו צדיק גמור כל ימיו ומרד באחרונה איבד את הראשונות, שנאמר צדקת הצדיק לא תצילנו ביום פשעו ומקשה בגמרא שם נהוי כמחצה עונות ומחצה זכיות, אמר ר' בתוהא על הראשונות, נמצא שזה שתוהא איבד כל זכיותיו, ומעתה אני אומר בשביל ב' סיבות רחוק זה מאוד מן התשובה, חדא בשלמא כל רשע שעושה רק לתאות לבו, א"כ איכא למימר כשכבר עבר התאוה והתענוג ישוב, אבל זה שמתחרט עתה על הראשונות, איזה תענוג יש לו עתה מזה, שנאמר שעושה לתיאבון, הא ודאי שזהו רשע להכעיס, וכבר נמכר לעקר, ולא נשאר בו שום חלק טוב, ועוד בשלמא כל רשע אפילו ריקנין מלאים מצות כרמון, וכל מצוה יש לה שורש בקדושה, ואף שגברה עליו הקליפה עד שרבו פשעיו, ועונותיו עצמו מספר מ"מ כיון שיש לו גם זכיות, ובכל מצוה בורא מלאך קדוש מליץ יושר, וזו הקדושה תגבור ותחזירהו למוטב, אבל בתוהא על הראשונות, א"כ איבד כל הראשונות, ולא נשאר לו שום חלק אחיזה בקדושה זהו רחוק מן התשובה מאד ולזה האריכות אפים ללא צורך והנה ביהושע בן יהוצדק כתיב הסירו הבגדים הצואים מעליו, ויאמר אליו ראה העברתי מעליך עוניך והלבש אותך מחלצות, וכבר ידוע בכל ספרי המוסר שע"י העבירות עושה הלבושים צואים לנשמתו וע"י המצות לובש מחלצות, והנה במס' סוכה אמרו שיצה"ר לצדיקים נדמה להר, לפי שבכל כחו מתגבר היצר עליהם והמה נלחמים בכל כחם נגדו, ומעתה נשוב לדברי הנביא מיכה, שישראל תמהו הקצור רוח ה', ובטלה מדת ארך אפים, עד ואתמול עמי לאויב יקומם, ופירש להם הנביא הטעם ממול שלמה ממה שקויתי שתסירו הבגדים הצואים ללבוש שלמה מחלצות, ותעשו תשובה ובתחבולות תעשו מלחמה, שאם עשיתם חבילות עבירות תרבו לעשות חבילות מצות, ואתם לא די שלא לבשתם שלמה חדשה אלא גם אדר (הוא בגימטריא הר] שהיא המצות שכבר עשיתם והגיע אליכם כמעשה הצדיקים שנלחמים בכל כח ביצה"ר והתגבר על יצרו וזכה להאדר היקר עתה אותו אדר תפשיטון כי הייתם תוהים על הראשונות ואבדו את הראשונות:
(ט) <b>מעוברים</b> בטח שובי מלחמה, הכוונה בזה מעוברים בטח ממה שכבר עבר עליכם בטח שכבר כבשתם את היצר הרע ועשיתם את המצוה בשלמות, עתה חזרתם שובי מלחמה, ששבתם להלחם עם היצ"ט, ואתם מצטערים אשר לא עשיתם העבירה, או על שקיימתם איזה מצוה, וא"כ אין לקוות שום תשובה מכם ולמה יאריך אפו על חנם והרי עכ"פ סוף גבי דילי', ממול שלמה אדר תפשיעון, מעוברים בטח שובי מלחמה, הנה ודאי יש מקוה שישוב הרשע בתשובה, אם הוא יודע שעובר עבירה, ויודע שיש משגיח עליו, הרואה כל סתריו, וכמ"ש רמ"א בהגהה ריש אורח חיים, שויתי ה' לנגדי תמיד הוא כלל גדול בתורה ובמעלת הצדיקים וכו', כשישים האדם אל לבו, שהמלך הגדול הקב"ה אשר מלא כל הארץ כבודו עומד עליו ורואה במעשיו, כמו"ש אם יסתר איש במסתרים, ואני לא אראנו נאום ה', מיד יגיע אליו היראה וההכנעה בפחד השי"ת ובושתו ממנו תמיד עכ"ל:
אבל מי שימיר טוב ברע ורע בטוב, ואומר שהעבירות המה מצות שבזה יפיק רצון הבורא זה לעולם לא ישוב בתשובה, וכמו כן מי שכופר בהשגחת הקב"ה בתחתונים, ואומר ה' עזב את הארץ וכופר בשכר ועונש פשיטא שזה לא ישוב בתשובה, ואלה השתי כתות המה לא ראי זה כראי זה, הצד השוה שבהם שדרכם להזיק לכל מי שקרב אליהם, ושומע דבריהם, והמה ב' כתות ושכיחים בזמננו כת א' כת שבתי צבי שחיק עמיא אלו הם האומרים לרע טוב וכל העבירות אצלו מצוה והמה משוקעים בעמקי הטומאה, וכת השני' הפילוסופים בזמן הזה שאומרים על הבורא כי דרכיו גבהו מאד, רם ונשא למעלה, ואינו משגיח בתחתונים, ואצלם הכל ביד הטבע, וכבר פירש האלשיך פסוק אשר יומרוך למזימה, נשוא לשוא עריך, פירש עריך הם שונאי השם, הם מנשאים אותו לשוא, כי עבור זה המה מצאו דרך לבעוט בכל התורה והמצות, באומרם אין תורה מן השמים, וכופרים בנבואת משה רבינו ע"ה, ובכל האותות לקרב הכל אל הטבע רחמנא ליצלן מההוא דעתא והנמשך אחריהם מאבד עולמו בשאט נפש:
<b>ועל</b> אלו ב' כתות רמז הנביא, נגד כת הראשונה אמר ממול שלמה אדר תפשיטון, הנה בקיום המצית לובש מחלצות וע"י העבירות פושט בגדי אור ולובש בגדים צואים, ואמר ממול שלמה ממה שיזכה ללבוש שלמה שהוא אצלנו קיום המצות ושמירת נפשו מטנוף העבירות, כאשר אמר הכתוב בכל עת יהיו בגדיך לבנים, אצלם כשרוצים לזכות לזה, המה עושים ההפך, אדר תפשיטון עושים עבירות מאוסות, עריות ומאכלות אסורות, ואין לך הפשטת אדר היקר יותר מזה, ובזה הם מחשבים להיות עוטה אור כשלמה, כי זה אצלם למצוה יחשב, אוי להם ולנשמתם ולכל המחזיק בידם, ונגד הכת השני' אמר מעוברים בטח, כי אפילו הרשע היותר מנוול ברשע, אפילו רשע לכל התורה כולה. אין לו מנוחה ולבו נוקפו ומתיירא מאימת הדין, ואינו עובר העבירה בטח, אבל אלו הרשעים שכופרים בהשגחה, וכופרים בתורה מן השמים, אלו עוברים העבירה בנפש שביעה, ובטח בלי שום פחד ודאגה, ואפילו חרדת יום הדין אין עליהם, וזהו מעוברים בטח שובי מלחמה, כאנשי חיל בשובם ממלחמה ונצחו את האויב שאין עליהם שום אימה:
ואלו השתי כתות לא ראי זה כראי זה, כת הש"ץ אין אמון בהם, כופרים באמונה העקרית ביחידו של עולם, וכת הפילוסופים הם שלמים באמונת היחוד, ונפלו בבור שחת ע"י שאומרים גבהו דרכיו יתברך מלפעול בהתחתונים, ורוצים לשלול מהבורא מה שקשה בעיניהם בההנהגה האלקית, והנה זייפו התורה והאמונה, והעלו חרס בידם, כי יפלו בקושיות יותר עצומות והכל מה שמתחכמים בזה נופלים בכמה רשתות של קושיות עצומות וספיקות גדולות ותיפח רוחם דורשים במופלא מהם במה שלעולם לא ישיגו, והן נשמתם אשר בתוך גופם נלאו כל הפילוסופים לחקור מהותה, ואיך יחקרו בגבוה מעל גבוהים, ועל זה הוכיח הנביא משוכבת חיקך שמור פתחי פיך, פירוש משוכבת חיקך היא נשמתו של אדם, כמו שדרז"ל ממנה תקח מוסר וק"ו אם בזאת הנשמה שהיא שוכבת חיקך אין לך השגה, א"כ שמור פתחי פיך מלחקור בהנהגת הבורא, , וקבל האמת מפי המקבלים דור אחר דור, מפי משה רבינו מפי השכינה ושתי כתות הללו נפרדים בעסק היחוד, ועכ"פ כת הפילוסופים עדיפא מכת ש"ץ שפוגמים באמונת היחוד, אבל בעסק התורה והמצות שניהם שוים עוקרי תורה ומצות לגמרי:
(יא) <b>וכאשר</b> נדקדק מה שאמר דע מה למעלה ממך עין רואה וכו' למה אמר דע וכבר אמר הסתכל והיה די באמרו הסתכל בג' דברים מה למעלה ממך עין רואה וכו' וגם ממך אין לו שום פירוש, ופשיטא שהרקיע הוא למעלה מן האדם, והיה די באמרו דע מה למעלה, וגם מה מיותר ג"כ, ואין לו הבנה והי' ראוי שיאמר דע כי למעלה עין רואה, ולמה אמר מה שמשמע ששואל מה למעלה ואח"כ משיב לעצמו:
(יב) <b>והנלע"ד</b> שרבינו הקדוש הודיע כי כל מה שנעשה למעלה בגבהי מרומים הכל הוא מאתנו, ממעשינו ומלמוד תורתנו ותפלתינו, הכל צורך גבוה ואין בכל תורתנו דבר אחד גזירה בלי טעם, ואם נעלם מאתנו כל החוקים, הם רק בגדר ידיעתנו, אבל באמת הכל במשפט, ולכן אמר רבינו הקדוש שדע מה למענה שתדע שכל מה שנעשה למעלה בגבהי מרומים הכל ממך ומכוחך נעשה הכל ואינו סולם המוצב ארצה וראשינו מגיע השמימה ולכן אנחנו האומה הישראלית צריכים לשמור עצמינו מכל סיג וחלאה של שום עון אפי' קל, ואמר עין רואה וכו', הנה פרי כל הנעשה למעלה דרך כלל הוא ב' בחינות נקראים מיין דכורא ומיין נוקבא ואם הדברים גבוהים מאוד וסודות עמוקות הנעלמים ממנו, אם כל זה אסבור לכם ע"פ נגלה הנה יש משפיע ויש מקבל שפע המשפיע נמשל לזכר והמקבל שפע נמשל לנקיבה ושורש כל כוונת האר"י שצריך מתחלה מיין נוקבין ואח"כ מיין דוכרין, הנה העולמות כלם נשפעים מלמעלה והשפע נמשך למטה ממדרגה למדרגה ומעולם לעולם שתחתיו עד הנוגע אלינו ומתחלה צריך שיענה התעוררת מלמטה למעלה, וזהו ע"י תפלתינו ומעשינו הטובים ועי"ז מתעורר השפע מלמטה למעלה אור חוזר ואור ישר:
(יג) <b>והנה</b> יש הפרש מן ראיית העין לשמיעת האוזן, כי ראיית העין אינו דבר הנראה נכנס לתוך העין אלא הראיה יוצאת מן העין נחוץ ורואה, ולכך אי אפשר להביט למקום רחוק כיון שכך מתפזר כח הראות וזה פעולת בתי עינים לקבץ הפיזור אבל בשמיעת האוזן הוא להיפך שאין השמיעה יוצאה מן האוזן לחוץ, אלא דבר הנשמע נכנס הקול ההוא לתוך האוזן, וזה פשוט לכל משכיל, ולכן ראיית העין רומז על ירידת השפע מלמעלה למטה שהוא בסוד מיין זכורין, ושמיעת האוזן רומז להתעוררות הבא מלמטה למעלה הנרמז בסוד מיין נוקבין, ולכן סוד העין יותר גבוה משמיעת האוזן כמבואר בעץ החיים בשער שעין רומז לטעמים ואוזן לנקודות:
(יד) <b>ולכן</b> אמר רבינו הקדוש אחר שאמר כל מה שלמעלה הכל הוא ממך אמר עין רואה ואוזן שומעת, שבין התעוררות שלמטה למעלה ובין השפע היורד מלמעלה למטה הכל הוא ממך, ועם כל זה אין אתה צריך לכוין רק כל מעשיך בספר שהם הספירות נכתבים ממילא, ואם זה יהי' שמור בידך אי אתה בא לידי עבירה, האזינו השמים ואדברה ותשמע הארץ אמרי פי יערוף כמטר לקחי תזל כטל אמרתי, כשעירים עלי דשא וכרביבים עני עשב, כי שם ה' אקרא הבו גודל לאלקינו:
<b>הנה</b> כבר רמזתי שלש כתות חלוקות וכל כת מאלו מתנשא במדתו לשם שמים, כאשר כבר אמרתי אפי' כת הש"ץ הם אומרים ששמים חושך לאור תיפח רוחם, וכאשר אני רוצה להוכיח אדם שבדעתו אינו חוטא, לא יכנסו דברי באזניו וצריך התעוררת גדול ממוכיח מדבר קשות, , וזהו האזינו השמים ואדברה קשות ותשמע הארץ הם כללות עם ישראל כמונו היום הנשמרים ממינות הפילוסופיא וממינות השבתי צבי, וגם דעתנו קצרה ומעולם לא באנו בסוד ה' שנצטרך מוכיח שלא לכוין כוונות וכל עקר התוכחה לנו ולכיוצא בנו על עבירות גסות חומרות שאנו נכשלים בהם גזל ועריות ולשין הרע והשחתת הזקן בתער ולבישת שעטנז שאין לנו שום אמתלא לומר שלא חטאנו, אלא היצה"ר גבר עלינו, אוי לנו מיום התוכחה שאפי' בתוכחה קשה ראוי לנו להתבייש מאוד במעשינו, ובפרט בפגם הברית אשר הרבינו לפגום מאוד בכמה מיני פגמים, אוי כי גמלנו לנפשנו רעה והורדנו נפשנו היקרה החצובה ממקום רם ונשא לשאול תחתי', ובפרט מי שחטא בחייבי כריתות, ובפרט באשת איש אוי לנו וי לנו אהה עלינו מה נאמר ומה נדבר ביום הדין הנורא הבא בסמוך, וכל מעשינו בספר נכתבים וראוי לנו להרבות בכי כתנים, לספוד מספד מר, ואין צריך לנו לשמוע קשות ממוכיח, ודי באמירה רכה, ולכן אמר ותשמע הארץ אמרי פי, ולא תאמר שאין תקוה, יש ויש תקוה:
ואין לך דבר שעומד בפני התשובה, יערוף כמטר לקחי נגד ג' כתות הראשונים שקשה להם כמטר, תזל כטל אמרתי לאנשים כיוצא בנו בשמעינו בשורת התשובה שלא נתייאש כשעירים עלי דשא, הנה רש"י בפ' בראשית בפ' תדשא הארץ דשא עשב מזריע זרע, לא דשא לשון עשב וכו', דשא הוא כולל כל המינים כשהארץ מלאה ועשב כל מין לעצמו נקרא עשב:
<b>והנה</b> שעירים פי' רש"י לשון רוח סערה, והנה אלו ב' כתות פילוסופים ושבתי צבי אלו כופרים בכללות התורה, ולכן התוכחה של המוכיח אצלם כרוח סערה קשה עליהם מאוד, וזהו כשעירים עלי דשא, אלו שכפרו בכלל כל המצות והתורה, וכרביבים הוא טפי מטר שהוא יורד בנחת עלי עשב אנשים כמונו שפגמנו במינים אחדים, במצות אחדים עריות גזל לה"ר רכילות השגת גבול שקרים מדות ומשקלות שבועות שוא ונדרים, הסתכלות בעריות מאכלות אסורות וכיוצא בהם שנמשל לעשב השדה, מתקבל התוכחה כרביבים, וראוי לנו להתמרמר בבכי ולשוב בתשובה, ויש ב' מיני תשובה א' ע"י מוכיח. ות' התעוררות ע"י עצמו וטובה מרדות בלבו של אדם, ובפרט מעונים ומדוכים ושפלים בתחתית דיוטא מה לנו צורך למוכיח ובירה תוכיח, חורבן בה"מ עונות אבותינו החריבו לשעה, ועונותינו מאריכים קצו זה זמן רב, והנה יש הפרש בין השב מעצמו, למי שאינו מתעורר מעצמו, מבואר בספר בינה לעתים שהעון הוא דומה לחולאת, והתשובה לרפואה., והנה החולאת הוא מחמת ארס שיש בגופו, וצריך להקיאו לחוץ, ולפעמים הטבע מעצמו גובר בכח הדוחה, לדחות הארס לחוץ, וזהו רפואה שאין למעלה ממנו, כי הטבע עושה הכל במדה ומשקל, לדחות עד שגורם הקאה להחולה, ואז יוצא הארס כלו לא נשאר ממנו מאומה, אבל כשאין כח בטבע בעצמה לדחות וצריך ע"י תמרוקי סמים מהרופא, אף שיוצא הארס בכח, מ"מ נשאר מעט ממנו וצריך שמירה שלא יחזור לחליו, כן המתעורר מעצמו זה תשובה גמורה מאהבה וזדונות נעשו זכיות לא נשאר רושם, אבל מי שצריך מוכיח ולהזכירו עונשי החטא, ולהפחידו עד שיעשה תשובה, זה דומה לתמרוקי הסמים, והן אמת שעבירה נדחית אבל נשאר רושם, וזדונות נעשו שגגות עיין בדבריו שהם דברי טעם, והנה מצד מדה"ד נפש החוטאת תמות, א"כ אף שנשאר רק שוגג אין לו קיום בדין, וצריך לעורר מדת הרחמים אבל אם מתעורר מעצמו, וזדונות נעשו זכיות, זה תשובה מועלת אפי' במדת הדין, וזהו דבר הפסוק, כי שם ה' צריך אני לעורר מדת הרחמים, שזה מורה שם הוי' הוא כאשר אקרא אני לתשובה ולא תתעוררו מעצמיכם אבל הבו גודל לאלקינו הבו הוא לשון הזמנה כמו שפירש רש"י בפ' שמות בפסוק הבה נתחכמה, וכן אמר כאן הבו אם אתם תזמינו עצמיכם מעצמיכם לתשובה, אז גודל לאלקינו תוכנו להתקיים אפי' במדת הדין:
(טו) <b>הנה</b> הארכתי מעסק לעסק, , עד שיצאנו מכללות הדבר שאנו בו, שהם דברי משה רבינו, וחסד ה' מעולם ועד עולם אתה אל, כבר כתבתי כאשר רצה משה רבינו להזכיר גודל הצרות הנזכרים בסוף המזמור, שלא יאמרו ישראל כי דרכו של הקב"ה, להתנהג במשפט גמור בלי רחמים, לכן הודיע כי לא כן הוא, רק דרכו להתחסד, וחסד אל כל היום, ולכן אמר ומעולם ועד עולם אתה אל, כלומר מתנהג בחסד אל כל הימים, ועתה זה כבר אלף שבע מאות וב' שנים אשר אנוש עד דכא, דהנה ד' שמות יש לאדם, אדם גבר איש אנוש, חשוב שבכולם אדם, ועל הכסא דמות כמראה אדם ולשון אדם אדמה לעליון, ופחות שבכלם אנוש לשון נחלה ושבר, אנוש לשברך אנושה מכתך, וזהו בגלות המר הזה, אנו שפלים ונבזים במדרגות אנוש, ומדוכים בכל מיני גליות ויסורים צרות צרורות מיעוט שפע ועוני וחוסר כל, וידל ישראל עד דכא, מדוכים עד דכדוכא של נפש, לא נשאר בלתי גויתנו, ובכל זאת אף שתשובה מחמת יסורים פחותה מאוד, אעפ"כ ותאמר שובו ותזכו להיות במדרגה גבוה שהוא בני אדם, והנה אמר משה רבינו זה נגדנו, אנחנו הדור הזה הלוואי שנהיה בגלות הזה הדור האחרון, ובימינו תושע יהודה וירושלים, והרגיש משה רבינו בעצמו שאמר תשיב שהם תשבית שנים אנחנו מדוכים, והיכן הוא האלף והלא זה אלף תשב שנים שאנו בגלות, והנה אלף שנים נגזר עלינו גלות ולא היה סגי בלאו הכי ואחריתה כיום מר יום של הקב"ה אלף שנים כל היום דוה, ולכן אין לחשוב רק הנוסף על אלף, שזה אנחנו מאריכין הקץ במריינו, וזה שאמר משה כי אלף שנים בעיניך כיום אתמול כי יעבור ואשמורה בלילה, והנה אחיי ורעי מה יהי' בסופינו כלו כל הקיצין ואין הדבר תלוי אלא בתשובה, לכו ונשובה אל ה' והנה עתה הוא שנת השמיטה וראוי להזכיר לעשות פרוזבול בערב ראש השנה ועכ"פ כתיב ואת אשר יהיה לך את אחיך תשמט ידך, וגם הקב"ה ברחמיו ישמיט ידו לגבות חובותינו, ובמוצאי שביעית בן דוד בא, ויהא רעוא שנזכה לשוב בימים הללו באמת, ובזכות תשובתינו תתקרב שנת גאולתנו ובא לציון גואל ב"ב אכי"ר:
<big>דרוש</big> <big>כ"ו</big> <big>כל</big> <big>נדרי</big> (א)
<b>כי</b> ביום הזה יכפר עליכם לטהר אתכם מכל חטאתיכם, לפני ה' תטהרו:
לכאורה יפלא, אטו יוה"כ על השגגות מכפר, ועל הזדונות אינו מכפר, והרי קרא בזמן ביהמ"ק מיירי, ושעיר המשתלח מכפר על כל עבירות שוגג ומזיד, וכן כתיב בהדיא בשעיר המשתלח, והתודה עליו את כל עונות בני ישראל, ואת כל פשעיהם לכל חטאתם, הרי שגם עונות ופשעים, דהיינו מזידין ומרדין מתודה עליו, אמנם בהך קרא דשעיר המשתלח ג"כ יש לדקדק, דהוה ליה למימר ואת כל חטאתם, כדאמר את כל עונות בני ישראל ואת כל פשעיהם, ומהו לכל חטאתם:
(ב) <b>אמנם</b> רבי ורבנן פליגי, דלרבי יוה"כ מכפר בין על שבים בין על שאינם שבים, אבל רבנן מביא שם ברייתא דספרי, דתניא יכול יהא יוה"כ מכפר על שבים ועל שאינם שבים, דהואיל ומכפר על המזיד כשוגג, יכפר גם על אינם שבים, ת"ל אך חלק, וקי"ל כרבנן, וא"כ ע"י התשובה אפילו היא הגרועה, דהיינו מיראה כבר זדונות נעשות כשגגות, וא"כ קרא הכי קאמר, והתודה את כל עונות ואת פשעיהם דהיינו זדונות ומרדות, לכל חטאתם אדלעיל קאי, אהנך עונות ופשעים שכבר נחשבו לכל חטאתם על ידי התשובה ולכך לא כתיב ואת כל חטאתם דהוה משמע ענין בפני עצמו:
<b>וא"כ</b> גם קרא כי ביום הזה יכפר עליכם, לטהר אתכם מכל חטאתיכם אתמהה, ואטו זדונות לא, ולכן קאמר לפני ה' תטהרו, לפני ה' קודם שיטהר אתכם ה' ביוה"כ, תטהרו אתם בעצמיכם בתשובה, וא"כ לא נשאר רק חטאתיכם.
(ג) <b>אי</b> נמי כי ביום הזה יכפר וגו', דהנה תינח בזמן שביהמ"ק הי' קיים, שהיה לנו שעיר פנימי וחיצון ושעיר המשתלח, וכל שאר עבודת היום, וכה"ג עומד ומשמש ומתודה על השעיר את כל עונות בני ישראל, אבל מה נעשה אנן בזוזי דבזוזי בדור יתום הזה, שאין לנו לא קרבן ולא מזבח, ולא בגדי לבן, ולא ביה"מ ולא שום מליץ שיהיה מליץ בינינו לבין אבינו שבשמים, ואנחנו שפלים ונבזים, וא"כ הכי ח"ו אבדה תקותינו, ונהיה מחוסר כפרה ח"ו, אבל הקב"ה ברחמיו רצה לרחם עלינו, ולכן ביוה"כ הוא בכבודו ובעצמו יושב כסא למשפט כסא רחמים, ואנחנו לפניו מתחטאין, כבן המתחטא לפני אביו, ואלהיכם כהן הוא, והוא בעצמו כהן המכפר, ולכן אמר הפסוק כי ביום הזה יכפר עליכם לטהר אתכם על ידי עבודת הכהן גדול, ואמר מכל חטאתיכם לשון אני ושלמה בני חטאים, שהוא לשון חסרון בעת שתהיו חסרים מכל אלה, כמו בגלות הזה שאין לנו לא כהן, לפני ה' בעצמו ובכבודו תטהרו, והוא הכהן המכפר עלינו:
(ד) <b>לא</b> כן ביוה"כ שנא' בו וכל אדם לא יהיה באוהל בבואו לכפר, ודרשו אפילו אותן שנאמר בהם ודמות פניהם פני אדם, והטעם לפי שאין הקב"ה רוצה שיהי' איש אתו, בבוא להתודע לבניו כדי שיוכלו להגיד לפניו:
(ה) <b>משל</b> למלך שהיה לו בן יחיד אהוב ונחמד, וגידלו בחיקו, והושיבו בהיכלו, והיה מאוכלי שלחנו, והבן הזה זחה דעתו, וישמן ויבעט, והמלך על רוב פשעו כסה אהבה, עד שהרבה להרע, ולטנף את ההיכל והשלחן, והוציאו המלך מהיכלו, וגלה הבן מעל שלחן אביו, ומסרו ביד מושל במדינה רחוקה, ואעפ"כ לפרקים היה המלך שולח גדולי שריו ועבדיו לדרוש שלום הבן, וכאשר ראה הבן כל הכבוד הזה, וגדולי שרי המלוכה משכימי' לפתחו זחה דעתו, ולא נכנע לאביו, וביזה שלוחיו, ומאז חדל המלך לשלוח שריו, ואעפ"כ לפעמי' פקד את בנו ע"י מכתב שלא יראה את השליח רק יראה דבר המכתב, ועדין הבן עמד במרדו, ולא פנה לראות המכתב כלל, ולא הביט בו, עד שחדל המלך מלדבר בו כלל, וכאשר ראה המושל ההוא שגלה הבן תחת ממשלתו, כי נבאש הבן בעיני המלך, כי לא פקד אותו זמן רב, סבר בדעתו כי כבר נשאר בן המלך עבד עולם אצלו, והתחיל להשתעבד בו ביותר ובפרך, והמלך אעפ"כ מרחוק הי' שולח בר ומזון לבנו, באופן שלא ירגיש, כי מאת המלך היא ארוחה, והבן הזה בראותו צרת נפשו, שהוא ביד אדון אחר נתן כל אשר לו מהמלך להמושל כזה, והמושל הי' לוקח המבחר, ומאכילו מאכל עבד הנהוג במדינה גסה ההיא, ותמורת זה לקח מאכל המלך, והמלך ידע את כל אשר נעשה, ואכתי רחמי האב על בנו אלא שמתאוה לתחנוני בנו שיהי' נכנע ויבקש להחזירו, ויבטיח להתנהג לפי כבוד המלוכה, וישם המלך אל לבו ליתן מקום לבנו למצוא פנים לבקש מלפניו, ויצו המלך ויעבירו קול בכל מלכותו, אשר כל שריו יבואו יחדיו ביום מועד כשמעם את הקול קול קרנא משרקותא, וכל אחד יביא עבדיו והשבוים אשר עמו ג"כ יבואו, ויהי היום ויתקע בשופר, ויחרדו כל השרים ויתאספו ויעמדו על המלך, ובן המלך עומד מרחוק בין העבדים והשבוים, והמלך שאל לכל אחד דרכיו, וכל אחד בקש צרכיו מהמלך, וירא המלך והנה בנו עומד מרחוק, משתחוה ושותק ופניו זועפים, ויבן המלך כי אין זה אלא כאב לב, אשר אי אפשר נו לגלות מיראת אדונו, ויצו המלך שילכו כל איש לביתו ובעוד ימים אחדים יבוא זה השבוי לבדו לפניו ובביאת הבן התחיל לבכות מה יהי' בסופי, ועד מתי אתרחק משלחן האב, וכל השפע שאתה משפיע, אני בעצמי מוסר לאדון הארץ, ואולי בגובה לבבו ימרוד בהמלך, ואני מה יהי' בסופי, והלוא כבודי הוא כבודך, כי אתה אבי, ואז המלך בראותו כי אין הבן מבקש שישלח לו מגדנות, רק מבקש כבוד המלך, המלך מרחם עליו ומחזירו לביתו:
(ז) <b>הנמשל</b> בנים אתם לה', ובחיקו נשא אותנו ממצרים על כנפי נשרים ואכלנו משלחן המלך, ויביאנו בהיכלו מקום מקדשו המכוון נגד מקדש של מעלה, אהבת אותנו ורצית בנו, וקרבנו נשמו הגדול, ואנחנו מרדנו בו כבן סורר ומורה, וגלינו מארצנו גנות ראשון לבבל, והמלך הי' שולח גדולי מלכות בשליחות אלינו, והי' לנו נביאים שהיו מתנבאים בבבל שהם גדולי המלכות, ואנחנו בזינו בנביאים, ולא קבלנו מהם שליחת המלך, ולכן בחרבן בית שני, נשארנו בלי נביא וחוזה, ועדין פקד אותנו במכתב, שהיינו משתמשים בבת קול וברוח הקודש, ככל גדולי התנאים והאמוראים אנשי מופת, כמו רשב"י וחבריו, ובכל אלה לא השגחנו ומרדנו ומאז חדל המלך מלהביט עלינו, ואין אתנו יודע עד מה, והלואי נתפלל בפירוש המלות, ואלו המתפללים בדברי שקר שיודעים סתרי תורה נפלו בבירא עמיקתא ושוחה עמוקה במינות וכפירות רחמנא יצילנו, ומאז ארך עלינו עול השיעבוד ומתוך כך בבבל עדיין היינו חשובים בעיני מלכי האומות, כי ראו כי שם ה' נקרא עלינו, אבל בזמן הזה אותותינו לא ראינו, אנחנו נבזים ושפלים בעיני הישמעאלים, וכבד עלינו שם עול המס ושאר צרות, והקב"ה ברחמיו אעפ"כ ממרום משגיח עלינו להשפיע בנו שפע קדושה, ואנחנו בעונותינו ובפגמינו מורידים השפע והקליפה, וכל המצות שאנו עושים הכל בפניות ובמחשבות זרות, ויש להס"מ חלק המבחר בו, ואין לך יום שאין קללתו מרובה מחברתה, והקב"ה ברחמיו בריש שתא בשופר גדול יתקע, ויבואו בני אלקים להתיצב, ויבוא גם השטן, וגם אנחנו בתוך הבאים למשפט, ובראותינו המקטרג הגדול קולנו לא ישמע, ואין אנחנו מתודים בר"ה, רק בוכים ומבכים, ומה הקב"ה עושה בירר יום א' בשנה שהוא נורא ואיום יוה"כ, ואז אנחנו עומדים לפני אבינו, ואין זר אתנו, ואז אנחנו מתודים, והעיקר הוידוי להוציא השפע קודש שהורדנו בעונינו, חיל בלע ויקיאונו, לאמר שאנחנו מורידים השפע בקליפה, ואפילו מעט המצות, ומה יהיה בסופנו, והלא טוב יחזור אותנו המלך לביתו להקדושה, ושם נעבוד אותו באמת, ועל זה ראוי להיות עיקר הבקשה, לא על בצעין דהאי עלמא, לא כמו שאנחנו עושים עיקר התפלה חיי ומזוני הגוף ולא מזון הנפש:
<b>ובמשנה</b> ד' פ"ד דנזיר האשה שנדרה בנזיר, והפרישה את בהמתה ואח"כ הפר לה בעלה, אם שלו היתה בהמתה תצא ותרעה בעדר, ואם שלה היתה בהמתה החטאת תמות, ועולה תקרב עולה והשלמים תקרב שלמים, ונאכלין ליום אחד ואינן טעונין לחם.
(ח) <b>הנה</b> ביוה"כ אנחנו מביאין ב' שעירים, ומטילים ב' גורלות, גורל א' לה' וגורל א' לעזאזל, והדבר יפלא, הכי חברותא נמי איכא, שיטילו גורל, ולא עוד אלא שאמרו רז"ל, אין הגורל קובע לעזאזל אלא בראוי לשם, והנה האדם נברא משני בחינות החומר והצורה, שהוא הגוף והנשמה, הנשמה היא חלק אלקי ממעל, חצובה מכסא כבודו, והגוף יסודו טפה סרוחה מעורב בדם נדה שהוא זרע האשה, ומזה נוצר הולד, ולכן החומר נמשך, אחר חומרו בכל תאות העוה"ז, והנשמה שורשה ממקום קודש, ורצונה וחפצה אל המקום אשר משם חוצבה, ומצד הנשמה נקרא אדם אדמה לעליון, אבל מצד החומר מותר אדם מן הבהמה אין, ולכן הרשעים דומים לבהמה, כי עקרם החומר, ולא יעלה בדעת האדם שהחיוב כך שישארו חלוקות, והחומר ישאר בבהמיותו, והנשמה תשאר קדושה, כי לכך נברא האדם לקשר ב' בחינות כאחד, והצדיק זוכה לקדש גם חלק חומריותו, להיות נעשה זך ונכלל בהנשמה, כמשה רבינו ואליהו שעלו לשמים עם הגוף, והרבה שנכנסו חיים לג"ע, והרשעים גמורים כל כך טמאו הנשמה, עד שגם היא נשקעת במקום טומאה, ופוק חזי כמה מעשיות מרוחות ושדין, שהם מן הרשעים, וביד אדם להטות לפי מה שהוא רוצה, ולכן ביוה"כ מטילין גורל, לומר שלא תאמר שאי אפשר להתהפך כחומר חותם אלא אפשר ואפשר שחלקו של שם והראוי לשם, יפול לעזאזל זו מדת הרשעים שמטמאין הנשמה, וגם אפשר שחלקו של עזאזל יפול לשם זו מדת צדיקים, שהחומר מזדכך ומתקדש ונבדלים מכל תאות עוה"ז, לא כמו שאנחנו עושים בעוה"ר עיקר מתאות עוה"ז. לאכול משמנים וסעודות מרעים, ובעילות אסורות ומגונות, אוי לנו כי חטאנו:
(ט) <b>והנה</b> כנסת ישראל נמשלה לאשה, והקב"ה לבעל, ומקרא מלא כי בועליך עושיך ה' צבאות וגו', ועונותינו היו מבדילים בינינו לבין אלקינו, ונתרחקנו ממנו וכמה פעמים התרהבנו לשוב ואמרנו לא נשוב, וכל כך סרבנו כאלו נשבענו ונדרנו שלא לשוב חלילה, ועבור זה גרמנו גם להיפך באפי נשבעתי אם יבואון אל מנוחתי, אמנם על תנאי אם לא נשוב, והבעל שנדר בנזיר ואמר לאשתו ואת מה תאמרי, האת נזירה כמותי, ואמרה אמן, אם הפר לה, שלו בטל שזה כמי שתולה נדרו בנדרה, כמבואר ברמב"ם פי"ג מה' נדרים ובש"ע יו"ד סי' ר"ד ס' נ"ד:
(י) <b>וזה</b> דברי המשנה, האשה שנדרה בנזיר, דהיינו אנחנו כנסת ישראל שבל כך מסרבים לשוב, כאלו נדרנו בנזיר, וכל זה מחמת רוע יצרנו, ואף שאנחנו בגלות המר והארוך זה אלף תרצ"ז שנים, והיצה"ר מסמא עינינו, וכל מעשינו מעשה בהמה, וגם התפלה בלי כוונה הכל מצד החומר הגוף הנגוף ואח"כ הפרישה בהמתה שנתנה לב לשוב, ולפרוש מן מעשה בהמה של החומר, והנה יש תשובה מאהבה ותשובה מיראה, ועל ידי תשובה מאהבה זדונות נעשים זכיות, וע"י תשובה מיראה זדונות נעשים שגגות, אמנם כבר בארתי בדרוש ד' תשרי הזה, שאם חטא במחשבה לחוד, אף ע"י תשובה מיראה, לא נשאר רושם מהחטא, וגם המצות שאדם עושה ברשעו טורפים אותו בפניו, וכמו שפרשתי בדרוש ההוא, דהיינו ומשלם לשונאיו על פניו בהאי עלמא לטרדו לעתיד לבוא, וכשעושה תשובה אף מיראה עכ"פ מחזירין לו אבידתו, דהיינו המצות שעשה להיותם גנוזים לו לעוה"ב:
(יא) <b>וזה</b> כוונת המשנה, דהנה כבר ביארתי שע"י תשובה מאהבה זדונות נעשים זכיות, והטעם שמתחרט בלב שלם, וכאלו מעולם לא נהנה מעבירה, וזה אם שלו היתה בהמתו שלמפרע היתה של הבעל שנעשו זכיות, תצא ותרעה בעדר, , הנה ירושלים נקרא מגדל עדר, כדכתיב מיכה ד' ואתה מגדל עדר עופל בת ציון כו', וכבר ביארתי בכמה דרושים כי תשובה מאהבה יש בסגולתה להביא הגאולה קודם זמנה, והיום אם בקולי תשמעו, וזה שאמר אם שלו כו', דהיינו תשובה מאהבה תצא מהגלות, ותרעה בעדר בירושלים, ובודאי אתי משיחא ע"י תשובה מאהבה, אבל בעו"ה זה זמן ארוך לשוא שמר שומר, שומר מה מלילה שומר מה מליל, והקב"ה שומר וממתין עד שנשוב מאהבה, ובעוה"ר אנחנו מסרבים ומתעצלים, ותרדמת הזמן ושנת האולת אנחנו ישנים בהגלות, ואם אנו מתעוררים קצת ביום הנורא, היא תשובה מיראה, ואין בה כח להביא הגאולה וממשלה למגדל עדר, והיינו סיפא דמתניתין ואם שלה היתה בהמתה, שהחומר נשאר עדיין בקליפה, ותשובה מיראה ולא נעשו זדונות כזכיות, רק כשגגות והיינו שלה שעדיין נשאר הנאת עבירה, שגם השוגג יש לו הנאה, עכ"פ החטאת דהיינו זדונות נעשו כשגגות והיינו חטאת תמות, שזה עכ"פ נשאר בקל פה מקום המיתה, ועולה היינו חטא שבמחשבה לחוד, ועולה באה על הרהור הלב, והעולה על רוחכם תקרב עולה, כפי מ"ש שלחטא שבמחשבה לחוד מועיל תשובה מיראה, שלא ישאר שום זכר בקליפה, והשלמים דהיינו מעשה המצות שנקרא שלמים, שעושים שלום בין ישראל לאביהם שבשמים, ועד עכשיו היו טורפים מצות בפניו ונפלו בקליפה ועכשיו ע"י התשובה אף מיראה מחזירין אבידתו, ושלמים תקרב שלמים שמתקרבים לקדושה ונאכלין ליום אחד, שעד עכשיו היה אוכל פרי מעשה המצות בהאי עלמא, כדכתיב ומשלם לשונאיו על פניו כו', מעוה"ב, אבל עכשיו ע"י תשובה שכר מצות שלו קיים ונאכלים שכר מלותיו ליום א', דהיינו ביום שיהיה ה' אחד ושמו אחד:
<b>ואין</b> טעונין לחם, הנה שאלו לחכמה חוטא מה יעשה, והשיבה חטאים תרדף רעה, שאלו לנבואה והשיבה הנפש החוטאת היא תמות, שאלו לתורה והשיבה יביא אשם, ולפי זה עכשיו בגלות שאין לנו מזבח ולא כהן ולא קרבן, ח"ו אבדה סגולת התשובה, אבל הקב"ה ברחמים השיב יעשה תשובה וח"צ לקרבן, ולדעת הקב"ה פי' תשובת התורה שמה שאמרה יביא אשם, היינו אם תשים אשם נפשו, וזבחי אלקינו רוח נשברה, וזו עיקר התשובה לשבור רוחו ולהתחרט, והנה הקרבן נקרא לחם שנאמר את קרבני לחמי וזה שמסיים ואין טעונין לחם שלא תאמר תיקח בזמן שבה"מ קיים ומביא קרבן, אבל אנן מה תהא עלן, ולכן מסיים ואין טעונין לחם שאין טעון שוב קרבן וכתשובת הקב"ה בעצמו שהשיב יעשה תשובה:
<b>גם</b> י"ל כי כהן עם שלש אותיות גימ' לחם דבזמן הבית היה הכה"ג מכפר ענינו בשעיר המשתלח ובזמן הזה אנן מחוסר כפרה אלא שהקב"ה בכבודו הוא המכפר עלינו וזהו ואין טעונין לחם ר"ל כהן כי הקב"ה בעצמו הוא במקום כהן:
<big>עוד</big> <big>דרוש</big> <big>על</big> <big>פסוק</big> <big>הנ"ל</big>
(א
) <b>כי</b> ביום הזה יכפר עליכם כו', הנה ד' חלוקי כפרה הם, ואמנם אמרו בגמ' כי באמת ג' הם, ותשובה עם כל אחד, כי כפרה בכדי בלי תשובה לא אשכחן, ובפרט בגלות הישמעאלית, שאין לנו שעיר המשתלח, שלדברי רבי היה השעיר המשתלח מכפר אפילו בלא תשובה, אבל אנן יתמי דיתמי הכל תלוי בתשובה, ויוה"כ אין מכפר אלא לשבים, והנה החילוקי כפרה הם, עבר על עשה ועשה תשובה, לא זז משם עד שמוחלין לו, אבל עבר על ל"ת תשובה תולה ויוה"כ מכפר, וכן שאר חילוקי כפרה כ"א לפי מדרגתו, והנה חטא הוא מלשון חסרון, והיינו שחסר לו שלימות, לפי שע"י רמ"ח מצות משתלם קומת נפש האדם, ובחסרו מצוה הוא חסר, וכן השוגג נקרא חוטא, כי אף שאיננו מזיד מ"מ כל היושב ואינו עובר עבירה נקרא מקיים מצוה, וע"ד שכתב העשרה מאמרות פירוש הפסוק אף לא פעלו עולה בדרכיו הלכו, וא"כ אף שעל מה שעבר על הלאו היה שוגג, מ"מ עכ"פ העשה לא קיים, שאלמלא לא עבר היה נקרא מקיים עשה. ולכן נקרא ג"כ השוגג חטא מלשון חסרון, ועל כל זה מועיל תשובה לבד ואין צריך ליוה"כ:
<b>וזה</b> פירוש הכתוב, כי ביום הזה יכפר עליכם, דהיינו יוה"כ מכפר, אמנם בתנאי אם מכל חטאתיכם לפני ה' תטהרו דהיינו קודם יוה"כ שאז הקב"ה מטהר, עכ"פ לפני זה תטהרו שהקדמתי תשובה שאז נטהרו חטאתיכם דהיינו ביטול מ"ע:
(ב) עוד יש לומר על פסוק זה, דלכאורה לשון יכפר, וכן מה שאנו אומרים מחל לנו כפר לנו הוא קשה ההבנה, שזה לא שייך רק בקרבן, שהכהן היה מקריב לכפר עלינו, וכמו שנאמר וכפר אהרן על קרנותיו וגו', וזה תינח בזמן שבה"מ היה קיים, אבל לא בזמן הזה שאין לנו לא כהן ולא קרבן, אלא יתכן שפיר כיון שהדבר תלוי בנו, היום אם בקולי תשמעו, ואם ברגע זו נשוב כלנו, אזי תכף יבא משיח צדקנו לירושלים, ושפיר יכפר עלינו, אלא שלזה צריך תשובה מאהבה, ולזה קאמר שיכפר עליכם בתנאי אם לפני ה' תטהרו:
<big>דרוש</big> <big>כ"ח</big> <big>לשבת</big> <big>תשובה</big>
(א
<b>)</b> <b>אבות</b> פרק ג' הוא היה אומר הכל נתון בערבון, ומצודה פרוסה על כל החיים, והחנות פתוחה והחנוני מקיף, והפנקס פתוח והיד כותבת וכל הרוצה ללות יבוא וילוה, והגבאין מחזירין תדיר בכל יום ונפרעין מן האדם מדעתו ושלא מדעתו, ויש להם על מה שיסמוכו, והדין דין אמת והכל מתוקן לסעודה:
<b>הנה</b> מכחישי האמונה הקדמונים היו אומרים, עזב אלקים את הארץ ואינו משגיח במעשה התחתונים, ולהוציא הכפירה הזו אמר התנא במשנה הקודמת, הכל צפוי שהקב"ה צופה ומביט ומשגיח על כל דבר, ומה שאינו מעניש את העושה הרע תכף, הוא לפי שהרשות נתונה, ואם הי' מעניש תכף הי' האדם כמעט מוכרח להיות צדיק, ולא הי' שכרו מרובה, ועוד בשלמא אם לא הי' מקום ניסה והצלה להחוטא, ועל כרחך סופו יאבד בעונו הי' מקום להקשות למה אין הקב"ה מעניש תכף, אבל באמת בטוב העולם נידון, והכל לפי רוב המעשה, ואפילו אם היו בידו עבירות, אם הזכיות מרובין הרי זה צדיק, ולכן הקב"ה ממתין וצופה לרשע וחפץ בהצדקו, אבל אם הי' ממיתו תכף בעברו עבירה, הי' מת רשע ושוב אין מעשה טוב בשאול, וכמו שאמר יחזקאל הנביא החפץ אחפוץ במות רשע, כי אם בשובו מדרכו וחי', ונאמר ולמה תמותו בית ישראל שובו וחיו:
(ב) <b>ואחר</b> שהשיב התנא נגד האפיקורסים אלו, הסב פניו נגד כת שני' שמודים שהקב"ה ברא הכל, ומשלם גמול ועונש, אלא שאומרים שהרחיק הדבר עד אחר מותו של אדם, מביט במעשיו, וכל ימי חייו אינו משגיח בו, לא להעניש ולא לשלם גמול, וכל הצלחת האדם כל ימי חייו וכן להיפך, הכל מקרה מצד המזל, ויש מהם שאומרים שיש יום קבוע בשנה, שהקב"ה משגיח במעשה התחתונים, אבל בתוך הזמן מעלים עין לגמרי, וכמו שאמר שלמה בחכמתו על פתוי היצר לכת הנ"ל, לכה נרוה דודים עד הבקר נתעלסה באהבים כי אין האיש בביתו, הלך בדרך למרחוק צרור הכסף לקח בידו, ליום הכסא יבוא ביתו, הטתו ברוב לקחה בחלק שפתי' תדיחנו, הולך אחרי' פתאם כשור אל טבח יבוא, וכעכס אל מוסר אויל, עד יפלח חץ כבדו וגו', ועכ"פ גם היצר הרע מודה, כי ליום הכסא יבוא וגם מתחלה מפתהו לכה נרוה דודים עד הבקר דהיינו עד הימים שיגיע זמן לעמוד באשמורת הבקר, וא"כ עכ"פ עתה אין ליצה"ר אפילו מקום לפתות, ואיך אנחנו עדיין לא נתעוררנו לשוב בתשובה וכבר בא יום הכסא, אין זה כי אם רוב עונינו עבירה גוררת עבירה, וכבר נטמאה הנפש ונתנני ה' בידי לא אוכל קום, דהיינו אפילו בשעה שמגיע זמן הקימה לא אוכל קום, ועתה אחיי נתעוררה נא לשוב בתשובה, ולא נהי' דומים לרשעים שאפילו על פתחה של גיהנם אינם חוזרים בתשובה, והנה לכאורה מאמר חז"ל בזה תמוה דמה מועיל תשובה אחר מיתה, והיום לעשותם ולא למחר לעשותם ודרך רמז נוכל לומר כי לא מבעיא לרשעים שאינם חוזרים בתשובה על שאר עבירות, אלא אפילו על פגם הברית אינם חוזרים בתשובה, ואף שבעון זה תלוים ועומדים בפתחה של גיהנם, כי אם יש להם חותם ברית קודש יתיב אברהם על פתחה של גיהנם ומסיק לי', אבל אם הברית פגום לא קמבשקר לי', וא"כ חטא זה מביאם לפתחו של גיהנם ואעפ"כ אינם חוזרים בתשובה, ואף שבגמרא מביא ראי' מדכתיב הפושעים ולא כתיב שפשעו, מכלל דפשעי ואזלי, אומר אני כן בדבר והוא הדבר אשר דברתי בדרוש העבר, כי כל העבירות אינם תופסין רק רגע העבירה, אבל עריות אין לך דבר המטמאה המחשבה כזה, כי מהרהר בו תמיד בהרהורי עבירה, וכמו שאמר הנביא הושע כלם מנאפים כתנור בוערה וגו' והיינו הפושעים והולכים תמיד:
(ג) <b>ונחזור</b> לדברי התנא, שבא להוציא גם מדעת הרשעים המרחיקים זמן ההשגחה. ואמר שאם הי' הדבר כן לא הי' חידוש מה שהאדם נמשך לפתוי היצר, כי סובר בריחוק הזמן עדיין ישוב, או שאר אמתלאות מפתוי היצר, אבל באמת לא כן הוא, אבל הכל נתון בערבון תמיד, ואעפ"כ מצודה פריסה על כל החיים, מצודת היצר זה דבר חידוש, וכל חוטא שוטה, כיון שיודע שהקב"ה צופה ומביט, והוא נתון ביד הקב"ה בערבון, כמו שאמר דניאל ולאלקא די נשייתך בידי' וכל אדמתך לי' לא הדרת:
(ד)
<b>החנות</b> פתוחה והחנוני מקיף, אחיי ורעי אנחנו כלנו שלחנו יד בחנות הזה, ונשתרגו עול על צוארנו, ואין בידינו לשלם תשובת במו ידינו, והנה נחזי אנן כמלכותא דארעא, אם בעל חוב בא בתפלה ובתחנונים, ועושה בקשות להמלך להרויח לו זמן, צריך שיברר מה אומנתו ומה ואיך וכמה הפסיד וכמה היו לו הכנסות והוצאות וחובות, ואם רואין שהי' לו היזק וכדומה מקילין עליו ומרוחים לו זמן, אבל אם נראה בחשבונותיו שהפריז מעותיו בענין רע, אין מרחמין עליו, ועתה אחיי ורעי אנחנו מבקשים חסד, וצריכין אנו לברר חשבון היזקותינו, והלא המצא ימצא שהפרזנו מעות ואבדנו זמננו הנבחר בשיהי ופיהי, ולא הלכנו לעסוק בסחורה בתורה ובמצות אשר יעשה אותם האדם וחי בהם, וכן כל החובות שאנו חייבים בחנות הזה לא הפסדנו במו"מ, כי אם הפרזנו ואבדנו בידים, בזנות ומאכלות אסורות וכדומה, לשון הרע רכילות שנאת חנם שעטנז, הלא החנוני יכעוס מאוד, החלפנו עולם עומד בעולם עובר, ומה יש לנו עוד צדקה וזעקה לצעוק אל המלך מלכו של עולם, ואיך לא הי' בנו דעה ובינה לשוב מאהבה, איך לא שבנו עכ"פ מיראת היום הדין הגדול והנורא שהיה זה זמן קצר, והלא אפילו היצר אין בידו לפתות רק לדחות עד יום הכסא, וכמו דכתיב ליום הכסא יבוא, ולא עוד אלא שבזמן הזה הקב"ה מתחיל אתנו ובא אצלינו וכמו שדרשו רז"ל דרשו ה' בהמצאו, ואוי לאותה בושה שהקב"ה בא אצלינו, ולא די שלא קדמנו לקראתו קודם ר"ה, כמ"ש המדרש שנאמר אח"כ, אלא אפילו בבואו אצלינו אנחנו נשבנו אחור, ועל כיוצא בזה נאמר ויאמרו לאל סור ממנו ודעת דרכיך לא חפצנו, כי הקב"ה הזהירנו דרשו ה' בהמצאו וגו', יעזוב רשע דרכו וגו':
כי לא מחשבותי מחשבותיכם ולא דרכיכם דרכי, והכונה כי יש לחשוב מה נועיל בתשובה מועטת על כמה שנים שעברו עלינו מלאים פשעים ומרדים, וכעבד מורד על אדוניו היינו, ואיך אפשר שיתפייס המקום מאתנו בתשובה קלה כזו, והלא אם נתענה שבעים שנה הפסקות, לא יועיל על חלק מועט מגודל פשעינו. אבל באמת דרכי ה' גבהו מאוד, ורחמיו מרובים ורחמנא לבא בעי, לב נשבר ונדכה, אבל הממאנים לשוב, אלו אומרים, ודעת דרכיך לא חפצנו, ואוי לבנים המתרחקים מאביהם, ואולי זה הוכיח ישעי' הנביא, הוי גוי חוטא עם כבד עון זרע מרעים בנים משחיתים עזבו את ה' נאצו את קדוש ישראל, הנה הנביא מקונן, איך נפלנו מאיגרא רמה ברוב קדושתנו לבירא עמיקתא, שתחת שהיינו כל כך במדרגה גבוה, שאפילו השוגג הי' פוגם בנו ועושה רושם, כי לפי חשיבת הבגד מזיק בו אפילו כתם קטן, אפילו מעט מים שיבוא עליו, משא"כ הבגדים הגסים לא יזיק להם כי אם הזפת, ואמר תחת שהיינו במדרגה שאפילו על השוגג הי' מקום לקונן הוי גוי חוטא, שישראל הם גוי קדוש, שאפילו החטא שהוא השוגג פוגם, עד שיש לזעוק הוי ואוי, עכשיו נעשה עם כבד עון, וזרע מרעים ובנים משחיתים, אוי לחותו מפלה, ועוד יותר תמוה עזבו את ה' שהקב"ה בזו אליהם, והם עזבו אותו נאצו את קדוש ישראל, ובמה נאצוהו נזורו אחור, שכאשר בא אלינו אנחנו נשבנו אחור ממנו, והחנוני מקיף אם לא נתקרבנו לאבינו שבשמים, כאהבת הבן לאביו עכ"פ הי' לנו להתקרב מיראה, כי אין הקב"ה בא לבדו רק עם חיילות גדולות סביב, וכמש"ל שהביא הטור א"ח בשם המדרש משל למלך שהיתה מדינה חייבת לו מס ולא נתנה בא בחיל גדול לגבותו כשהיה רחוק ביוד פרסאות יצאו גדולי העיר לקראתו ואמרו אין לנו מה ליתן ויתר להם שליש כיון שנתקרב יותר יצאי בינוני העיר לקראתו ואומרים שאין לנו וכו' ומוותר שליש וכו' כך בער"ה וכו' נמצא שביוד ימי תשובה כבר מתקרב המלך עם החיל הגדול לגבות וזהו החנוני מקיף אותנו בחיילותיו לגבות חובו והחיילים הלא המה כל המשחיתים אשר בראנו במעשינו דכיון דעבר אדם עבירה אחת קונה לו קטיגור ואלו באים לגבות וכמו שנאמר תיסרך רעתך ומעשיו של אדם בעצמו יוכיחו אותו בדין
(ח
) <b>הכל</b> נתון בערבון ומצודה פרוסה וכו' והחנות פתוחה והחנוני מקיף הנה כמה קדושות הי' לנו עשר קדושת ארץ ישראל מקודש וכו' עד קדשי הקדשים והנה אלה פקודי המשכן משכן שנתמשכן בעונינו ולא נשאר לנו מאומה כי לא מבעיא שאין לנו לא קדשי קדשים ולא פרוכת ולא מזבח כפרה ולא ירושלים אפילו ארץ ישראל אין לנו, והנה כל זמן שהי' לנו הקדושות הללו בשלמות לא נשתרגו חובות על צוארנו ומעולם לא לן אדם בירושלים ועבירה בידו, דתמיד של שחר הי' מכפר על עבירות של לילה ותמיד של הבע"ה מכפר על עבירות של יו"כ, ועכשיו אין לנו כפרה והחובות מתרבות מדי יום ביומו וזהו שאמר הכל נתון בערבון כל הקדושות שהיו לנו נתונים בערבון, שנתמשכן בעונותינו ולכן מצודה שהיא מצודת היצה"ר פרוסה על כל החיים, והחנות פתוחה והחנוני מקיף והחובות מתרבים:
(ו) <b>והנה</b> הבע"ח הבא לפני המלך לבקש הרחבת זמן צריך לראות אם יש לו בטחונות דבר המתקיים שהוא נחלאות ובתים ואם אין לו אין נותנים לו הרחבת הזמן, כן אנחנו כל זמן שהי' בית המקדש הי' לנו דבר של בטחון, והי' מרחיבים לנו זמן אבל עכשיו אין לנו שום בטחון:
<b>הכל</b> נתון בערבון ומצודה פרוסה על כל החיים כי הקב"ה שפך חמתו על עצים ואבנים, וגבה חובות וניצולו ישראל אבל עכשיו שכבר הכל נתון בערבון, ולכן מצודה פרוסה על כל החיים לגבות מהאדם בעצמו, והרשע בעונו ימות, אם לא ישוב:
<b>הכל</b> נתון בערבון, כל ישראל עריבים זה בזה ומצודה פרוסה בעון היחיד על כל החיים, ולכן יראה אדם כאלו העולם חציו זכאי וכו' ואם זכה אשרי לו ואם לאו אוי לו שהכריע כל העולם לכף חוב:
(ז) <b>הכל</b> נתון בערבון אפינו בניו ובנותיו הקטנים, אלו נטל הקב"ה בשעת קבלת התורה לערבון, ומצודה פרוסה על כל החיים אפילו על הקטנים שאינם בני עונשין, ולכן ראוי לאדם לחוס על בניו ובנותיו הקטנים לשוב מעבירות שבידו:
(ח) <b>החנות</b> פתוחה והחנוני מקיף, הנה מה שאמרו למטה וכל הרוצה ללות יבוא וילוה נראה מיותר שהרי כבר אמר החנוני מקיף, ולכן נראה לי החנות פתוחה היינו עולם הזה נברא בה' שפתוחה למטה, כל הרוצה לצאת יצא בא לטמא פותחין לו וזהו החנות פתוחה והחנוני מקיף הוא על דרך הפסוק עיר קטנה ואנשים בה מעט, ובא אליה מלך גדול וסבב אותה ובנה עני' מצודים גדולים, שדרז"ל עיר קטנה זה הגוף ואנשים בה מעט אלו אבריו של אדם, ובא אליה מלך גדול זה יצה"ר שכל איברים מרגישים בו, ובנה עליה מצודים גדולים אלו עונות, ומצא בה איש מסכן זה יצ"ט ומלט העיר בחכמתו אלו תשובה ומעשים טובים (עיין נדרים דף ל"ב) ועכ"פ היצה"ר נאמר בו וסבב את העיר דהיינו הגוף, וזהו החנוני מקיף היצה"ר נקרא חנוני שהכל מצוי אצלו לשעתו משא"כ היצר טוב נקרא מסכן שכל דבריו היא לעלמא דאתי, ובעוה"ז אין בידו מאומה, והחנוני הזה מקיף הגוף, להביא במצודים גדולים מצודה רעה, וכל הרוצה ללות יבוא וילוה זה קאי על הקב"ה שמלוה לאדם, וממתין לו ואינו נפרע בשעתו שוב מצאתי במדרש שמואל שפירש גם כן החנוני על היצה"ר:
<b>הפנקס</b> פתוח שמא יאמר האדם כיון שהחנוני שהוא מלך גדול מקיף הגוף ובונה עליו מצודים גדולים, א"כ האדם כמעט אנוס הוא ושמא יאמר האדם לפטור עצמו מן הדין, אך כבר ארז"ל אמר הקב"ה בראתי יצה"ר בראתי לו תורה תבלין, והתורה מגינה ומצלי מן החטא, ולכן אמר הפנקס פתוח, היא התורה פנקסו של הקב"ה, וא"כ כבר יש לכל אדם תבלין להציל עצמו מן היצה"ר, אך אוי להם לבריות מעלבונה של תורה:
(ט) <b>והיד</b> כותבת הוא ג"כ תוכחה שלא להתפתות מפתוי החנוני הזה, כי בשלמא אם הי' יכול היצה"ר לסמא עיניו של אדם שלא ירגיש כלל ברוע מעשיו, ושלא יתחרט הי' מקום להסיתו שנית, אבל זה אי אפשר והרשעים מלאים חרטה, והיד כותבת ידו של אדם בעצמו כותבת ומודה שחטא וא"כ למה זה שוב שנית יתפתה מיצרו:
(י) <b>והגבאין</b> מחזירין תמיד בכל יום, שצריך האדם להזהר מאוד ולהיות זריז בתשובה, ואל יאמר עוד יש לי זמן, לא כן כי כדגים הנאחזים במצודה, כן בני האדם, ולא ידע האדם את עתו, ושוב יום אחד לפני מיתתך, דשמא למחר ימות וזהו והגבאין מחזירין תדיר בכל יום:
(יא) <b>ושמא</b> תאמר הלא אם ימות יחלה מקודם את חליו אשר ימות בו, ויתודה וישוב לפני מותו, וגם תשובה זו תועיל אף שהיא תשובה גרוע מאוד, ואשרי איש כתיב שעושה תשובה כשהוא איש, מ"מ עכ"פ מועיל תשובה, וכתיב תשב אנוש עד דכא, עד דכדוכה של נפש, ויאמר כי יסתפק במועט תשובה ואם כי אוי לאותו בושה ולא תהא כהנת כפונדקית, כי בתאות עוה"ז שהוא הבל הבלים לא יסתפקו במועט, ותמיד כל היום רודף אחר תאות נפשו, ואחר בולמוס של עריות ואכילת מעדנים, זולל וסובא, ובעסקי עוה"ב שהוא התכלית של הנפש, יסתפקו במועט, אעפ"כ יאמר שדי לו באותו מועט לזה אמר גם בזה אינך בטוח, ולכן אמר ונפרעין מן האדם מדעתו ושלא מדעתו, כי יש חיים יודעים שימותו, ופקודת כל אדם יפקוד עליהם, ויש אינם יודעים כלל שימותו והרבה מתו מיתה משונה פתאום בלי וידוי ובלי חרטה ולכן אי אפשר להתאחר אפילו רגע.
(יב) ויש להם על מה שיסמוכו, והדין דין אמת, והכל מתוקן לסעודה הוא עפ"י שארז"ל שבת סוף השואל, תנן התם ר' אלעזר אומר שוב יום אחד לפני מיתתך, שאלו תלמידיו את ר"א וכי אדם יודע איזה יום ימות, אמר להו וכל שכן ישוב היום וכו' ונמצא כל ימיו בתשובה, ואף שלמה אמר בחכמתו בכל עת יהיו בגדיך לבנים וגו', אמר ריב"ז משל למלך שזימן את עבדיו לסעודה, ולא קבע להם זמן, פיקחים קישטו עצמן וישבו על פתח בית המלך, אמרו כלום חסר לבית המלך, טפשים הלכו למלאכתם אמרו כלום יש סעודה בלא טורח פתאום ביקש המלך את עבדיו פקחים נכנסו מקושטין וטפשים נכנסו מלוכלכים שמח המלך לקראת פקחים וכו' ולכן גם כאן אמר שנפרעין שלא מדעתו ושלא תאמר שיש עול במשפט הזה כי מהי תיתי הי' לזה למהר בתשובה וכלום יש סעודה בלא טורח ולכן אמר ויש להם על מה שיסמוכו ועל בני אדם קאי שיש להם בעבודתן בתורה ובמצות על מה שיסמוכו כי הבעה"ב הוא עשיר גדול והשכר הרבה וכיון שכן ואעפ"כ נתעצלו א"כ הדין דין אמת כי הכל מתוקן לסעודה ואין דבר חסר מבית המלך ואין צריך טורח לכך הי' ראוי להם להיות תמיד מוכנים:
(יג) <b>אי</b> נמי והדין דין אמת והכל מתוקן לסעודה, עפ"י מה שכתבו התוס' במס' שבועות, דאמרינן שם במשנה על שאר עבירות שבתורה הקלות והחמורות הזדונות והשגגות הודע ולא הודע עשה ולא תעשה כריתות ומיתות בית דין שעיר המשתלח מכפר, ואמרינן בגמרא דף י"ב ע"ב, האי עשה היכי דמי, אי דלא עביד תשובה, זבח רשעים תועבה, אי דעבד תשובה כל יומא נמי, דתניא עבר על מ"ע ועשה תשובה, לא זז משם עד שמוחלין לו, אמר רבי זירא בעומד במרדו, ורבי היא דתניא רבי אומר על כל עבירות שבתורה, בין עשה תשובה ובין לא עשה תשובה יוה"כ מכפר, חוץ מפורק עול ומגלה פנים בתורה ומפר ברית בשר שאם עשה תשובה יוה"כ מכפר, ואם לא עשה תשובה אין יוה"כ מכפר, מ"ט דרבי דתניא כי דבר ה' בזה, זהו הפורק עול ומגלה פנים, ואת מצותו הפר זהו המפיר ברית בשר, הכרת תכרת הכרת לפני יוה"כ תכרת לאחר יוה"כ, יכול אפילו עשה תשובה ת"ל עונה בה, לא אמרתי אלא בזמן שעונה בה, פירש"י אלמא בשאינו שב קאי, ובהני תלת הוא דגלי אף לאחר יוה"כ אבל בשאר עבירות אעפ"י שאינו שב יוה"כ מכפר, ורבנן, הכרת בעוה"ז תכרת לעוה"ב, עונה בה בזמן שעונה בה, שאם עשה תשובה ומת מיתה ממרקת, ופירש"י דלרבנן במיתה הוא דגלי בהנך ג' עבירות שאינה ממרקת בלי תשובה, אבל יוה"כ השאר עבירות ג"כ אינו מכפר בלי תשובה, וכתבו התוס' בד"ה בעומד במרדו, ה"ק הרר"ש מדרויש דביומא אמרינן מיתה ויוה"כ מכפרים עם התשובה עם התשובה אין בלא תשובה לא, הא מני דלא כרבי, והא לא אתי' אפילו כרבנן, דאית להו דמיתה בלי תשובה מכפרת בשאר עבירות דלאו הנך שלשה, ויש לומר דהכא לא קאמר לרבנן דמיתה ממרקת אלא עם היסורים ועונשים שדנין אותו אחר מיתה וע"י כך אינו נכרת לעוה"ב, אבל עם התשובה מיתה ממרקת לגמרי, שאינו נידון עוד ביסורים לאחר מיתה, ומעתה נחזור לדברינו, שימצא הרשע מקום לתלות שלא לשוב, ולומר עוד זמן, וממ"נ אם יחי' הרי עוד זמן לשוב בתשובה, ואם ימות פתאום הלא מיתה מכפרת בלא תשובה, לזה אמר התנא והדין שדנין אותו אחר מיתה הוא דין אמת, והמיתה בלי תשובה אינה מועלת לפטור מן הדין חיבוט הקבר וגיהנם ושאר עונשים קשים. רק המיתה מועלת שיהא הכל מתוקן לסעודה שלא יהא נכרת לגמרי:
(יד) <b>החנות</b> פתוחה והחנוני מקיף, והפנקס פתוח, הנה בגמ' אמרו מאי קפנדריא אדמקיפנא אבי דרי איעול בהא נמצא שמי שמוכרח לילך דרך מעוקם ורחוק ושלא בדרך הישר נקרא מקיף, הנה הבית המקדש נקרא חנות מתרי טעמא אחד על שם שהי' שם חנותו של אלקי ישראל, ושם הי' מקום תחנוהו מקום מנוחתו, ובפסיקתא הובא בילקוט תהלים ע"ז השכח חנות אל אם קפץ באף רחמיו סלה, ואומר חלותי היא שנות ימין עליון, השכחת שאתה חנון ורחום ה', והרי אנו בימים הללו צועקים בסליחות בכל יום כמה פעמים י"ג מדות אל רחום וחנון ולית דמשגח בן, השכח חנייתך על פי ה' יחנו ועל פי ה' יסעו, השכחת חנותיך אל אהל מועד גלגל נוב וגבעון ובית עולמים שני מקדשים, אם קפץ באף רחמיו סלה אע"ג דהוא כעוס רחמיו קרובי', ואמר חלותי היא שנות ימין עליון, אמר ר' שמואל בר נחמני על שלא חלינו פניך בתשובה נשתנית הימין אמר ר' יצחק משל לגבור שהי' שרוי במדינה, והיו בני המדינה בוטחים בו כשיבואו גייסות הוא יוצא ומראה להם פנים והם בורחים כשבאו גייסות לשם אמר להם ימיני חששה לי אבל הקב"ה אינו כן אלא הן לא קצרה יד ה' מהושיע, כי עונותיכם היו מבדילים. ויצא לנו מן הפסיקתא שבית המקדש נקרא חנות אל ששם הי' חונה, והנה בה"מ של מטה הי' מכוון נגד בה"מ של מעלה, וכשהי' בית המקדש קיים וישראל שרוים על אדמתם ושכינה היתה שורה בבה"מ זהו דרך ישרה מלמעלה למטה מכוון זה כנגד זה, ושם ירד השפע תחלה וקיבלו ישראל המובחר, והתמצית נתחלק אח"כ לשאר ארצות, וכמו שדרשו רז"ל כל העולם מתמצית של ארץ ישראל שותה וזהו טעם שני שנקרא המקדש חנות, כשם שהכל באים לחנות ליקח משם מאכל ומשקה וכל צרכיהם וחנותו של בשם הכל מתבשמין משם, כך היו הכל מקבלים שפע מבית המקדש ועכשיו הוא בהיפך, כי גלו ישראל תחת ממשלת שרי מעלה חוץ למקומם, וכל מקום שגלו גלתה שכינה עמהם, ואי אפשר לה לשרות בדרך הישר מכוון נגד המקדש של מעלה כי אין שם מקום לחנות כי המקדש חרב:
(טו) <b>והנה</b> כשיש לבית שערים יכולים לסגור שלא יכנוס מי שירצה כי אם כל א' לפי מעלתו הראוי לגינה לגינה הראוי לביתן יהי' בביתן, אבל כשנפרץ החומה ונלקחו השערים נעשה מקום הפקר לכל, כן הי' מקום מקדשנו, עשר קדושות הן וכו' לפנים מן החומה מקודש שאכלו שם מעשר שני וקדשים קלים הר הבית מקודש ממנו שאין זבים וזבות ויולדות ונדות נכנסים שם, החיל מקודש ממנו שאין נכרים וטמאי מתים נכנסים וכו', וכן כמה מדרגות עד קדשי קדשים מקודש שאין נכנס שם אלא כה"ג ביוה"כ אחת בשנה, ושם הי' משכן השכינה בין שדי ילין ועכשיו שועלים הלכו בו:
(טז) <b>וזהו</b> כוונת המשנה, החנות הוא מקום מקדש חנות אל פתוחה, כי טבעו בארץ שערי' ופרצו חומותי', וראתה גוים באו מקדשה אשר צוית לא יבואו בקהל לך, וגלתה השכינה משם, וישראל גלו על אדמת נכר, והחנוני הקב"ה מקיף אדמקיפנא אבי דרי, כי אי אפשר לברר דרך ישרה המכוון נגד מקדש של מעלה וכיון שגלו ישראל גלתה השכינה עמהם חוץ למקומה, ולכן מקיף הולך וסובב חוץ למקדשו, וכמו דכתיב הגידה לי שאהבה נפשי איכה תרעה איכה תרביץ בצהרים שלמה אהי' כעובי' על עדרי חבירך, מה לו לאב שהגלה את בניו ואוי לבנים שגלו מעל שלחן אביהם
, (יז
) <b>והפנקס</b> פתוח, הנה בדניאל כתיב ואתה דניאל סתם הדברים וחתם הספר עד עת קץ ישוטטו רבים וגומ', והיינו קץ גלות הרביעי, כי לכל הגליות ניתן קץ מפורש, מצרים ת' שנה, בבל ע' שנה, אבל קץ הגלות הזה לא ניתן להגלות, ולכך היה הספר צריך להיות חתום שלא יראו זמן הקץ אפילו מלאכי מעלה:
<b>ואומר</b> אני טעם החתום הזה ל ל"י שהי' זמן ארוך מאוד, ופן ח"ו יתייאשו מן הגאולה עד זמן ההוא, וידבקו ברשעים ולכך סתם הדברים שיהיו מוכנים בכל עת, ואומר אני דלפי זה לא הי' צריך הספר הזה להיות חתום כי אם עד עת הקץ, אבל עתה שכבר כלו כל הקיצין ואין הדבר תלוי אלא בתשובה וכל יומא זימנא הוא, א"כ כבר נפתח הספר החתום כי למה יהי' חתום על מגן, ולכן כאשר אמר התנא גודל צער הגלות כי החנוני מקיף כביכול אינו יכול להיות שורה במקומו המיוחד, וישראל ישנים ואינם מעוררים עצמם בתשובה, והקב"ה צועק אם אב אני איה כבודי, אך שמא תאמרו מה בידינו לעשות ואין בידינו למהר הקץ קודם זמנו, ואדרבה ישראל מושבעים שלא ידחקו הקץ, ולכן אמר הפנקס כבר פתוח שנפתח הספר שהי' חתום, לפי שכבר כלו כל הקיצין:
(יח) <b>והיד</b> כותבת חשש התנא שמא יתיאש האדם ויאמר אני חוטא מנוול, איך אפשר לי לקרב הגאולה, ודי אם אוכל לפעול בתשובתי שלא אקבל עונש, אבל איך אוכל להתקרב לה' עד שע"י תשובתי תתקרב הגאולה, ולכן אמר לא כן הוא ובמכילתא הובא בילקוט ישעיה מ"ד זה יאמר לה' אני ולא יתערב בי חטא, וזה יקרא בשם יעקב אלו גרי עו"ג וזה יכתוב ידו לה' אנו בעלי תשובה, הרי שבבעלי תשובה נאמר זה יכתוב ידו לה', שיכול להתקרב לה' אי נמי היד כותבת התנא מתמי' לא די שאנו ישנים שינת העצלות מן התשובה בכל השנה, הלא עתה הגיע הזמן שהיד כותבת, כי ספרים נפתחים ובני אדם נכתבים ונחתמים על ידי היד העליונה, וגם זכרון ירושלים נפקד למעלה אם ראוים ישראל לגאול, ולכן עורו נא והתעוררו נא למען ציון לא אחשה ולמען ירושלים לא אשקוט:
(יט) <b>וכל</b> הרוצה ללות יבוא וילוה, אמר התנא כיון שעתה היד כותבת דהיינו בין ר"ה ליוה"כ, לכן כל הרוצה ללות על דרך הפעם ילוה אישי כל הרוצה להתדבק יבוא וילוה וידבק עצמו, כי כל השנה לרבים מסורה, אבל עתה כל הרוצה ללות אפילו היחיד שרוצה להתדבק בשכינה, דרך מפולש לפניך, כי דרשו ה' בהמצאו שהוא מצוי אפילו ליחיד, ועקר הדביקות להתפלל על דברים של תכלית על כבוד שמו הגדול שלא יהי' מחולל בגלות הישמעאלית, והקב"ה מבקש מאתנו להיות תשובתינו על כוונה זו, כדכתיב אמר שומר אתא בוקרו גם לילה אם תבעיון בעיו שובו אתיו, הרי שעקר התשובה תהי' עבור אתיו שנבוא לבית אבינו כבתחלה, אבל בעוה"ר לשוא שקד שומר כי כולנו כצאן תעינו, איש לדרכו פנינו, אין דורש ואין מבקש על כבוד ה', והקב"ה שואג מדוע באתי ואין איש קראתי ואין עונה הקצר קצרה ידי מפדות:
(כ) <b>והגבאין</b> מחזירין תדיר בכל יום, ונפרעין מן האדם מדעתו ושלא מדעתו, ויש להם על מה שיסמוכו, עקר דברי התנא שהוא מתמי' על בנים שגלו מעל שלחן אביהם, ואינם נותנים לב לבקש לחזור על שלחנו וביתו של האב, והנה אף אם הבן בהגלותו מעל שלחן אביו, הי' מוצא שלחן מלכים מלא טוב, אעפ"י שעם כל זה הי' לו לבקש להיות בשלחן אב, ולא על שלחן זרים, והי' נקרא חוטא אם היה מתעצל בזה, ובפרט שהמצפה לשלחן אחרים חייו אינם חיים, ק"ו אם הבן גלה למקום שאין מרחמים עליו, וצריך לסבב על הפתחים, על פת לחם יפשע גבר פשיעה רבה, אם מתעצל לדרוש ולבקש חזרתו, וזה דברי התנא לא מבעי שגלינו מעל שלחן אבינו, וממקום קדוש יהלכו על אדמת זרים, ואפילו הגבאין מחזירין תדיר בכל יום לגבות מעט שפע שבידינו, וכל המו"מ ננעל בפנינו, ועול המס בבעהמן נשתרג עלה על צוארנו, ונפרעין מן האדם מדעתו נתונות כסדרן, ושלא מדעתו מוספים שלא כהלכתן ומיום שחרב בה"מ אין לישראל יום שאין קללתו מרובה משל אתמול וא"כ למה מתוך עוני ולחץ ודחק לא נשוב אל ה', ובמצרים נאמר ויאנחו בני ישראל מן העבודה ויזעקו, ונגאלו קודם הזמן ק"ו אם אנחנו היינו צועקים מכאב לב, שהיינו נגאלים אחר שכבר כלו כל כקיצין:
(כא<b>)</b> <b>ויש</b> להם על מה שיסמוכו, הנה בימים הקדמונים זה דרכו של שר האומה למעלה שגלינו תחת ממשלתו, שהי' נותן בלב אומתו שלא יכבידו עול הגלות ביותר, ואדרבה היו מכבדים ומנשאים את היהודים, וכל זה כוונה מכוונת מן השר כי הי' מתיירא פן ע"י הלחץ והדחק יזעקו אל ה' ויצאו מהגלות מתחת ממשלתו ויפסיד הוא השפע, אבל עתה הנה במדינות אחרות כגון באזיא ואפריקא הישראלים מבוזים וסובלים עול גלות מאוד, ואינם מתייראים כלל כי כבר הכירו קשיות ערפנו, כל הצרות אנו סובלים, ובתשובה אין אנו חוזרים וזהו ויש להם לגבאים הללו מה שמכבידים עול על מה שיסמוכו, כי סומכים עצמם שכבר עבירות שבידינו טמאו נפשותינו, עד שאנו רחוקים מאוד מן התשובה, וכמה דברים המעכבים התשובה הם בידינו:
(כב) <b>הדין</b> דין אמת, שלא תאמר איך הקב"ה רואה בצערנו ובעלבון נפשותינו ושותק אמנם כשם שאין אנחנו חסים על כבודו ואין עבודתינו לבוראנו, הלא השלכנו אותו אחר גוויינו וכל הדברים אדם מקדים לעבודת הבורא, וכל התפלות רק מצות אנשים ואפילו עול מלכות שמים בק"ש בדוחק לכוין פירוש המלות אפילו בפסוק ראשון והרבה שעוברים זמן ק"ש בימי הקיץ, ואין אנו חסים על כבודו, כך כביכול העלים עין ממנו ואינו תובע עלבוננו וכשם שעבודתינו אליו בצמצום גדול כך השפע שלנו בצמצום גדול:
(כג) <b>והכל</b> מתוקן לסעודה כדרך שאמרו במס' שבת, כלום חסר מבית המלך וא"כ התמי' כפולה ומכופלת איך אנו מחליפים עולם עובר בעולם עומד מלא כל טוב
(כד
) <b>ועתה</b> לכו ונשובה אל ה', אמנם אין התשובה יוצאה מפינו כי אם מלבנו ועקר תשובה וידוי וחרטה, וכל מי שיודע נגעי לבבו יגמור עתה במחשבתו בחרטה גמורה ויקבל על עצמו בלבו לעזבם ושלא ישוב לדבר זה לעולם, והנה מאוד צריך לשוב מעבירות השכיחים הסתכלות בנשים ובפרט בעריות, פוגם מאוד ויבוא לידי מעשה ועכ"פ המהרהר ביום בקל יבא לידי קרי בלילה, ימה גם אלו שנוסעים לעייל עם נשים אחרים ויושבים בצדם, היחתה איש גחלים בחיקו ויצר סמוך מאוד, גזל צריך ליתן לב שלא לגזול החבירו והשותפין יחזיקו חשבון צדק שלא יגע בשל חבירו ואיש אמונים רב ברכה ואפוטרופסים של יתומים הלא אלו יש להם גואל צדק לריב ריבם, והקב"ה הוא אבי יתומים, ועל המנהיגים מוטל שישגיחו שלא יעמידו אפוטרופוס כי אם אדם נאמן, אבל לא כן המנהג רק שמבקש האלמנה שיעמידו, הם עושים, והלא האפטרופוס צריך להשגיח לטובת היתומים, ולטעון נגד האלמנה כל מה שאפשר לו לטעון:
<b>לשון</b> הרע שקול כנגד ג' עבירות חמורות, שנאת חנם בייא דין דאחרבי' לביתינו עדיין מרקד בינינו על כל אלה שימו לב להתחרט, ולבקש סליחה ומחילה וכפרה ועוד מדות רעות ומגונות מאד הן המה רדיפת הכבוד קנאה וגאוה שר' אלעזר הקפר אמר הקנאה התאוה והכבוד מוציאין את האדם מן העולם, ומדות הללו שכיחי מאוד, ואני מבקש ומתפלל אל ה' יצילני ממדות הללו ולא יביאני לידי נסיון, כי הנסיון בזה קשה מאוד, וארז"ל שמואל אשכחי' לרב יהודה דתלי בעיברא דדשא ובכי, אמר ומי זוטר מה דכתיב ברבנן איה סופר אי' שוקל איה סופר את המגדלים ואמר ר' אמי ד' מאה בעיא בעי דואג ואחיתופל במגדל הפורח כולי האי עביד ותנן שאין להם חלק לעוה"ב אנן מה תהא עלן א"ל שיננא טינא היתה בלבם, והנה כיוצא בזה אני אומר על מעשה שאירע בזמננו באשה אחת ושמה לאה בת ר' יעקב גונזין מק"ק באן, שנתגרשה בק"ק קליף בבית דינו של הרב דשם מבעלה כדת משה וישראל, וחכמי פפד"מ פסלו הגט ורוב חכמי ישראל התירוה להנשא, וגם אני מן המתירים, הנני אומר ברבים שככה נזכה להיות מותרים השנה הזאת מגלותינו הישמעאלית כשם שהאשה הזאת מותרת לכל אדם לישראל חוץ מכהנים וקרובים, ועם כל זה חכמי פפד"מ הכריזו עליה איסור וכמה מן אחריות יש להוציא לעז על גט כשר, והנה ח"ו לא הי' כוונתם להוציא לעז אנא מתחלה נכשלנו בהוראה, ואף לגדולים בישראל אירע לפעמים שגגת הוראה, ועכשיו בעו"ה שוב מחמת כבודם וקנאתם מחזיקין בזרוע בדעתם, ועל זה אני בוכה שאני יודע שהאנשים הללו גדולי ישראל המה, ונכשלו בזה, ועכ"פ זאת מוטל עלי לפרסם, שכל הכרוזים שלהם בעסק הך איתתא אין בהם ממש, ושום אדם לא יחוש בזה לדבריהם, ואף כי כבודם רם מ"מ בזה שיש בו חילול השם צריך אני להשגיח על כבוד שמים, וכבוד התורה ועל תקנת בנות ישראל, ולפרסם ההיתר של האשה הזאת ועכ"פ כמה יש לדאוג שלא ישלוט בנו היצה"ר:
(כח) <b>כעס</b> צריך לשמור מאוד מן הכעס, ושלא להתכבד בקלון חבירו, וכל אחד ילמוד בימים הללו הלכות תשובה ברמב"ם ושם יראה דברים המעכבים את התשובה:
(כו) <b>למצות</b> היום אני חוזר, דרשו ה' בהמצאו קראוהו בהיותו קרוב עכשיו הקב"ה נמצא אצלינו, וסגולת הימים הללו רב מאוד, והנה הבאתי לעיל המשל שהביא הטור בשם המדרש, למדינה שלא נתנה מס למלך ובא בחיל גדול לגבותו וכו' כך בער"ה הגדולים מתענים, והקב"ה מוותר שליש. בעשי"ת הבינונים מתענים והקב"ה מוותר שליש, ביוה"כ הכל מתענין והקב"ה מוותר הכל, והקשה הב"י א"כ ער"ה הוא כמו יוה"כ, וגם ער"ה לחוד חשיב כמו כל עי"ת:
<b>והנ"ל</b> ע"ד כוונת המדרש על פי מה שאמרו במס' יומא דף פ"ו ע"א שאל ר' מתיא בן חרש את רעב"א ברי מי שמעת ד' חלוקי כפרה שהי' ר' ישמעאל דורש אמר שלשה הם ותשובה עם כל אחד ואחד, עבר על עשה ולא שב אינו זז משם עד שמוחלין לו, שנאמר שובו בנים שובבים, עבר על ל"ת ושב תשובה תולה ויוה"כ מכפר, שנאמר כי ביום הזה יכפר עליכם, לטהר אתכם מכל חטאותיכם עבר על ח"כ ומיתות בית דין ועשה תשובה, תשובה ויוה"כ תולין ויסורים ממרקין, שנאמר ופקדתי בשבט פשעם ובנגעים עונם, אבל מי שיש בידו חלול השם אין כח בתשובה לתלות ולא ביוה"כ לכפר ולא ביסורים למרק, אלא כולן תולין ומיתה מכפרת, שנאמר ונגלה באזני ה' צבאות אם יכופר העון וגו' ובירושלמי אמרו על חילוקי כפרה הנ"ל זו דברי ר"י ורעב"א ורע"ה, אבל חכמים אומרים שעיר המשתלח מכפר אם אין שעיר היום מכפר:
<b>ואומר</b> אני שהמדרש קאי בשטת הירושלמי, שיוה"כ מכפר על הכל אפילו על חילול השם, והנה יש כאן ג' חילוקי כפרה על ל"ת יוה"כ מכפר ועל ח"כ ומיתות יסורים ממרקים, ועל חילול השם מיתה ממרקת, ואומר בער"ה הגדולים מתענים והקב"ה מוותר שליש היינו שליש הראשון עבר על ל"ת שהי' ראוי שלא יכופר עד יוה"כ והקב"ה מקדים לכפר בער"ה, בעי"ת הבינונים מתענים ונחשב התענית ליסורים והקב"ה מכפר שליש השני דהיינו כריתות ומיתות בית דין, ביוה"כ הכל מתענים וחמשה ענוים שהוא הפשטת הגשמיות לגמרי, וכן עמידה יחף הכל דוגמת מלאכי השרת שהם שכליים נבדלים, כך צריך האדם להתפשט מהחומר לגמרי ביום זה והוא דוגמת המיתה שהנפש מתפשטת מן הגוף, והקב"ה מוותר שליש האחרון שהוא חילול השם, שאינו מתכפר עד המיתה וזהו רמז התנא שוב יום אחד היינו יום המיוחד בימי השנה שהוא יוה"כ ומה שהי' הייתור לפני מותך שיכופר לך בתשובה זו מה שבפעם אחר לא הי' מתכפר עד לפני מותך:
(כז) וא"כ אחיי ורעיי כמה נתחלל שם שמים על ידינו החנוני מקיף על כל העבירות הקב"ה מקיף אבל בחילול השם אין מקיפים בחילול וארז"ל שאם היתה שקולה מכרעת הרי טעון זה חמור כל כך עד שבכחו כביכול לדחות מדת החסד שהרי בבינונים אמרו ב"ה ורב חסד מטה כלפי חסד ובענין זה אם היתה שקולה מכרעת ולפי זה אני אומר דאריכות הגלות הוא בעון זה וזה רמוז בפסיק השכח חנות אל אם קפץ באף רחמיו סלה ואמר חלותי היא שנות ימין עליון הנה החסד נקרא ימין שהרי רש"י פירש בפ' בשלח ימינך ה' וגו' כשישראל עושין רצונו עושין השמאל ימין לכן כתיב ב' פעמים ימינך והוא בודאי על דרך שמהפכים מדת הדין למדת רחמים א"כ ושמאל ראוי למדת הדין א"כ ימין הוא החסד וכך הוא פירוש המקרא השכח חנות אל אם קפץ באף רחמיו סלה כשראה ברוח הקודש אריכת הגלות הי' מתמיה אין מדותיו חנון ורחום ואמר חלותי היא חולי שלי הגורם לי אריכות הגלות הוא שנות ימין עליון דבר שמשנה ימינו כביכול והיינו חלול השם שמדחה מדת החסד, והטעם שקודם הגאולה צריך שיהי' השם שלם והכסא שלם, וכל זמן שאנו מחללים שמו כביכול איך יכול השם להיות שלם, לכן נשובה ונבושה מה' על זאת וכל אחד יגמור בלבו להיות מוכן ומזומן בכל עת למסור נפשו על קידוש השם הגדול וכמו שאמר ר' עקיבא כל ימי הייתי מצטער על זה מתי יבוא לידי וכו' ככה יגמור כל א' בלב שלם ורחמנא לבא בעי וכל כך יכניע כל אחד לבו עד שיהא לבו חלל בקרבו וכולי האי ואולי ירחם הקב"ה עלינו ויקיים למעני למעני אעשה למען שמו הגדול ויקבל תשובתינו ברחמים וברצון ויקרב גאולתנו יחיינו מיומים ביום השלישי שהוא יוה"כ יקימנו ונחי' לפניו ויעביר כל עונותינו המבדילים בינינו לבין אלקינו ונחי' לפניו בלי מסך מבדיל ונזכה בימינו לראות כהן גדול עו"ד ומשמש בבית המקדש בקדושה ובמהרה ובא לציון גואל ב"ב אמן:
<big>דרוש</big> <big>ל'</big> <big>לעשי"ת</big> (א)
<b>רבי</b> חנינא אומר הניעור בלילה, והמהלך בדרך יחידי, והמפנה לבו לבטלה, הרי זה מתחייב בנפשו, הנה אם בכל ימות השנה יפה לתשובה ולתפלה ולעבודה, עוד יותר ויותר חביבה מצוה בשעתה בהמצא ה' לדורשיו בעשרת ימי תשובה, אם מפאת הכוונה שאז האדם אימת הזמן עליו, כי ספרי החיים והמתים עדיין פתוחים עד יוה"כ, והאדם מכוין לבו מאוד מאוד, משא"כ בשאר ימות השנה גברה השכחה והטרדה, והתפלות המה שדופות קדים מבלי כוונה נכונה, ואם מפאת המעשה שהאדם הוא ברשות עצמו להתעורר בתשובה ובתפלה, אבל אין האדם שליט ברוח חבירו שיתעורר גם חבירו בשעה שהוא מתעורר, וכל השנה הקב"ה מצוי לרבים ולא ליחיד, וא"כ אף אם יתעורר היחיד ואולי שאר האנשים אשר עמו מתפללים לא יתעוררו ונשאר יחידי, משא"כ בימים הללו הוא ברשות עצמו. וא"צ סיוע חביריו, כי הקב"ה נמצא אז אף ליחיד ואין לו שום אמתלא, להניח הזמן הנכבד הזה בבטלה, וזה כיון הלל הזקן בא מרו, אם אין אני לי מי לי וכשאני לעצמי מה אני ואם לא עכשיו אימתי, כיון על יוד ימים הללו, ואמר בכל השנה אף אם מתעורר כדרך האדם כשמגיע עליו צרה, ורוצה לזעוק בבכי ובתחנונים, הלא מי לי, ולשאר העם לא איכפת להו בצרתו שלזה, וא"כ אם אין אני לי מי לי, שום אחד לא יתעורר עבורי, וכשאני לעצמי מה אני, ואין תשובת היחיד מסוגלת, ולכן אם לא עכשיו, דהיינו בעשי"ת אימתי, שאז אני לעצמי, וזהו שאמר ר' חנינא בן חכינאי, הנעור בלילה שהם ימי התשובה, שאז עומדים בבית ה' בלילות, והמהלך בדרך יחידי שאפילו יחידי יכול הוא להיות מהלך בדרך המלך מלכו של עולם, ומפנה לבו לבטלה ומניח הזמן היקר והנכבד הזה, הרי זה מתחייב בנפשו, כי אם לא עכשיו אימתי, ורז"ל אמרו שב בנתים מוחלין לו, לא שב בנתים אפילו הביא כל אילי נביות וכו' ושוב צועק ואינו נענה, וא"כ מי פתי לא ישים על לבו כל הדברים האלה לשוב בתשובה שלימה:
(ב<b>)</b> <b>עוד</b> נ"ל אם אין אני לי מי לי, דהנה מר"ח אלול מתחילין מ' ימי רצון שנתרצה הקב"ה למשה רבינו, ואך אעפ"כ אין סגולות כל המ' יום שוה, עשרת ימי תשובה המה רחמים גמורים, והקב"ה מצוי ביותר אז, וכמו שאמרו רז"ל בפסוק דרשו את ה' בהמצאו, ומה שרמז התנא אם אין אני לי רמז לאותן מ' ימים גימטריא לי, וחלקם לשתי בחינות, למד בפ"ע ויוד בפ"ע, ואם ח"ו אין אני לי לשוב בתשובה בימים הללו, ונשאר הרשע עומד ברשעו, והנה ג' ספרים נפתחים, ולמדוהו מקרא דמשה מחני זה ספרן של רשעים, מספרך זה ספרן של צדיקים, אשר כתבת זה ספרן של בינונים, והקב"ה השיבו מי אשר חטא לי אמחנו מספרי, וזה רמז התנא ואם אין אני לי בימים הללו, ונשאר הרשע ברשעתו, אזי גם הקב"ה עומד בדיבורו, מי אשר חטא לי אמחנו מספרי, וזה שאמר מי לי שנשאר מי לי שאמר הקב"ה, וכשאני לעצמי מה אני, דהנה בעו"ה בזה טועים רוב העולם בראש השנה ויוה"כ, עיקר בקשתם על חיי עוה"ז ופרנסה, ואין דורש ומבקש על גלות ירושלים, וגלות השכינה שגלתה עם ישראל בכל מקום שגלו, ואפילו על מחילת העון, אינם מכוונים כל כך, כמו על פרנסה, ועל חיי הגוף הנגוף, אשר כל ימי חייו הבל, ומי יודע אם החיים הללו נקראו חיים, ואולי חיי תענוגי עוה"ז מיתה נקראין באמת, דהנה בגמ' ג' ספרים וכו', צדיקי' גמורים נחתמים לאלתר לחיים, ורשעים גמורים נכתבים ונחתמין לאלתר למיתה בינונים וכו' והקשו התוס' דחזינן צדיקים שמתים ורשעים חיים, וכתבו דהיינו חיי עוה"ב וכל זה מקרי חיים לגבי הצדיק ומיתה לגבי הרשע, ובזה אמרתי שצדיקים במיתתן קרוים חיים, שהעני חשוב כמת, וכדומה לזה שאר יסורים וע"י זה קרוי חי לעוה"ב והרשע בהיפך בחייו דהיינו תענוגי עוה"ז, ואי מת שזהו מיתתו לעוה"ב להאבידו, ושוב מצאתי כן בחידושי אגדות, וא"כ האדם המתפלל על חיי עוה"ז עשירות ושפע, אולי הוא עצמו מבקש מיתתו, ומחליף עולם עומד, וזה שאמר התנא וכשאני לעצמי, וכשאני מתפלל על צרכי הגוף החומר, מה אני ומה חיי, וכל המפרשים תמהו, על שאלת זכרנו ומי כמוך, הלא לא ישאל צרכיו בג' ראשונות, ופירשו שכל זה היא חיים הנצחיים, ולכן מסיים בזכרנו למענך אלקים חיים, שאנחנו מבקשים החיים למען נוכל לעבוד עבודת אלהים וההכרח לפרש כן, שאין לפרש למענך אלקים חיים שלמענך תעשה עמנו, אף אם אין אנו כדאין, דא"כ מי שאינו כדאי צריך לעורר מדת הרחמים, כולי האי ואולי, ולא מדת הדין ואלקים הוא דין, אמנם אם הענין כמו שפרשתי, שהבקשה שיתן לנו חיים, למען נוכל לעבוד עבודת הקודש, אזי שפיר הזכיר שם אלקים להורות שעקר בקשתנו לעבוד עבודה גבוה כל כך, שיהיה שלא על לקבל פרס, ונפרש המשנה, אל תהיו כעבדים המשמשים את הרב ע"מ לקבל פרס, אלא הוו כעבדים המשמשים את הרב שלא על מנת לקבל פרס, ויהי מורא שמים עליכם, והנה היא גופא קשיא העובד שלא ע"מ לקבל פרס אינו מדרגת עבד, אלא מדרגת ובנים למקום נקראו, והיכן מצינו עבד שאינו מצפה לתשלום שכר, והכי הוה ליה למימר אל תהיו כעבדים המשמשים את הרב ע"מ לקבל פרס, אלא היו כבנים משמשים מאהבה שלא ע"מ לקבל פרס, ופשיטא שקשה מה דמסיים ויהי מורא שמים עליכם, שאם משמשים ע"מ שלא לקבל פרס, כבר הגיעו למדרגת אהבה שהיא גבוה מאוד, ואיך אמר אח"כ ויהי מורא שמים עליכם, ואם כוונתו שיש שני מיני עבדים, יש עבד לזמן דהיינו שכר יום שכשכיר יקוה פעלו, וזהו עושה ע"מ לקבל פרס, ויש עבד יליד בית או מקנת כסף, קנין הגוף עבד עולם, ששוב אינו מצפה לשכר, והזהיר אותנו שלא נהי' כשכיר, כי אם כעבד קנוי קנין עולם, שכבר קיבל כספו בעת מקנתו, כן אנחנו כבר הקדים לנו הקב"ה טובות הרבה, מיום היותנו עד היום הזה, וכל ימינו לא יספיקו לעבדו על אחת מאלף, וא"כ שפיר אמר כעבדים, ושפיר אמר מורא שמים שבעבד כל ענינו מיראה:
(ג) <b>אבל</b> היא גופה קשיא כיון שהתנא רצה להיישיר דרכינו בעבודת ה', היה לו לאחוז מדת האהבה ומדת הבנים ואף שיש יראה גבוה מאוד גבוה מאהבה, למדחל ליה בגין דאיהו עיקרא ושרשא דכל עלמין ולא יראה דדחיל מעונשא מרצוע דקיימא לאלקאה לרשוע, שנמצא שאינו מתיירא מהקב"ה רק מהרצועה, ועל זה הזהיר הנביא ולא שב עד מכהו, וכן הוי אשור שבט אפי, ואמרתי שכיון שמתיירא מהרצועה והוא הסם עצמו ותייסרך רעתך ממש, א"כ ע"י תשובה מיראה אי אפשר לקרב הגאולה, שהרי בשעת הגאולה צריך להיות והרשעה כולה כעשן תכלה כליון לגמרי שלא ישאר מהקליפה כלום, ותשובה מיראה יש להסם חלק בה שהרי ע"י יראת הרצועה הוא שב, וא"כ הוא עצמו מקבל קצת חיות מתשובה זו ואיך יהיה כלה כעשן, אבל יראה גבוה בגין דאיהו רב ושליט עקרא ושרשא, היראה היא מהקב"ה עצמו, ואעפ"כ צריך להבין, למה יראה זו גדולה מאהבה, ונראה משום דשכר מצוה מצוה, ואף שכר ג"ע ושאר תענוגי עוה"ב, עד שאמרו יפה שעה אחת של קורת רוח בעוה"ב מכל חיי עוה"ז, אלא שאני תמה שם במשנה שאמרו ג"כ יפה שעה אחת בתשובה ומעשים טובים בעוה"ז מכל חיי עוה"ב ומלבד שקשה רישא אסיפא, וכמו שדקדקו המפרשים קשיא סיפא גופא דאם שעה אחת בתשובה יפה מכל חיי עולם הבא, אם כן אין ביד הקב"ה לשלם להאדם שכרו אתמהה:
(ד) <b>ואומר</b> אני עפ"י מה שכתב הרמב"ם מה' תשובה פרק ח', שהשכר הגדול שאין למעלה ממנו, שהצדיקים יושבין ונהנין מזיו השכינה, כלומר שמשיגין אמתת הקב"ה, והנקמה הגדולה שאין נקמה גדולה ממנה שתכרת הנפש, ולא תזכה לאותן הסיים שנאמר הכרת תכרת הנפש וכו' שמא תיקל בעיניך טובה זו, ותדמה שאין שכר המצוה והיות האדם השלם בדרכי האמת אלא להיותו אוכל ושותה מאכלות טובות ובועל צורות נאות ולובש בגדי רקמה ושוכן באהלי שן ודומים לזה האומרים הערבים הטפשים, אבל החכמים ובעלי דעה ידעו שכל הדברים הבזוי והבל ואין בהם תועלת ואינה טובה גדולה אלא מפני שאנו בעלי גוף וכו', אבל הטובה הגדולה לעתיד אין לך ערך, ועל זה נאמר מה רב טובך אשר צפנת ליראיך:
והנה המפרשים כתבו שיש חילוק בין עוה"ב ובין לעתיד לבוא, ועוה"ב מצוי עתה ותכף אחרי מותו בא, אבל לעתיד לבוא היינו אחר שיחדש הקב"ה עולמו, וכבר יש מחלוקת בזה בין הרמב"ם והראב"ד שדעת הרמב"ם שעוה"ב מצוי ודעת הראב"ד שיחודש, אבל המפרשים חילקו בין עוה"ב לעתיד לבוא שעוה"ב יש בו חיי הנפשות לאחר מיתה, אבל עדיין אינם זוכין לתענוג הגדול להיות דבקים בקב"ה להנות מזיו השכינה, וא"כ על ידי התשובה יזכה להתענוג הגדול הזה, ושפיר אמרו יפה שעה אחת בתשובה מכל חיי עוה"ב, ומה שאמרו יפה שעה אחת של קורת רוח בעוה"ב מכל חיי עוה"ז, והיינו תענוגי עוה"ב:
(ו) <b>הנה</b> המצות מאהבה אין אהבה אלא דביקות, שרוצה להיות דבוק באהבתו את הקב"ה והיא עצמה שכר מצוה, ושפיר אמרו שכר מצוה מצוה, והעושים בהם נתקיים בהם, עולמך תראה בחייך, וא"כ איך אפשר להם לעשות שלא ע"מ לקבל פרס, והרי כבר שכרם אתם ופעולתם לפניהם במצוה העצמה ולכן כיון באזהרה זו לומר שתהא עשייתך מחמת יראה הגבוהה, דאיהו עיקרא ושרשא כי יראה זו גבוה מאהבה שאינו מצפה לשכר:
העולה מזה, שעבודה על מנת שלא לקבל פרס היינו מיראה ויראה גבוה לא יראת הרצועה, ולכן בתפלתנו אנו אומרים למענך אלקים חיים לרמוז על היראה, שנזכה לקיים המצות מיראת שמים:
(ז) <b>והעיקר</b> להתפלל על החיים הנצחיים, אבל אלו העושים טפל עיקר, וכל בקשתם על חיי הבל, לאכול ולשתות ולשמוח, יכול להיות שמתפללים על רעתם, ועל זה רמזו רז"ל מה יעשה אדם וימות יחיה עצמו:
ובזה נלע"ד כוונת התפלה, זכרנו לחיים מלך חפץ בחיים וכתבנו בספר החיים למענך אלקים חיים, ומה זה הכפל זכרנו לחיים וכתבנו בספר החיים, ואם נכתב אין צורך לזכור, כי זכרנו הוא על העתיד, לא על הנעשה לאלתר, ולמה בזכרנו לא אמר בספר, ומה זה שאמר תחלה מלך חפץ בחיים, ובסוף למענך וכו', ונראה שהנה אין הקב"ה חפץ במות רשע, וכמו שאמר יחזקאל החפץ אחפוץ במות רשע הלא בשובו מדרכו וחי, ונאמר למה תמותו בית ישראל שובו וחיו, והיינו חיים הנצחיים שזהו חפצו של הקב"ה להטיב בתכלית הטובה, והנה ביומא דדינא אנו מבקשים שלא יארע לנו כמו שכתבו התוס' לרשעים, שמה שכותבים הרשעים לחיים היינו מיתתן, והתוס' כתבו שם במס' ר"ה, דמי שעונותיו מרובין אמרינן בקידושין דדומה כמי שקיים כל התורה, וכל זה מקרי הכא גבי רשעים מיתה וגבי צדיקים וכו', ולכאורה קשה למה להו למימר שכל זה מקרי הכא מיתה, והיינו שהחיים של העוה"ז מקרי כן ומדוע לא פירשו שכאן קאי באמת על חיי עוה"ב, ורשעים נכתבין למיתה ממש וצדיקים לחיים ממש, אבל טעם התוס' שהרי ספרי חיי עוה"ב אינם נפתחין בר"ה כי אם לעתיד ליום הדין הגדול, וא"כ איך קאמר רשעים נכתבין ונחתמים לאלתר, לכך כתבו התוס', דמה שנכתבו לחיי עוה"ז זה מקרי מיתה שע"י זה נשאר מת לעוה"ב:
(ח) <b>והנה</b> בריש שתא צריך לפרש תפלתו, ולכך אומרים בר"ה לחיים בשבא, ואנחנו לא נדע מה נעשה, אם נתפלל על החיים ושמא ע"י חיי עוה"ז נפסיד חיי עוה"ב, ולכן צריך להקדים חיי עוה"ב שלזה משפט הבכורה, וכתיבה אי אפשר להתפלל שהספר הזה אינו נפתח עתה, ובדעתנו לבקש ג"כ על כתיבת החיים של עתה ג"כ, כי אימת מות עלינו בהעלותנו גודל מריינו ומרודינו ועוצם פשעינו, ושמא נמות בלי תיקון הנפש, ולכן אנו מקדימין קודם שנתפלל על חיים של עתה, זכרנו לחיים שנעלה בזכרונך על חיי עוה"ב, שתשמרינו ביום הדין הזה שלא יקרה לנו כמקרה הרשעים, מלך חפץ בחיים, כי לא תחפוץ במות רשע כי אם בשובו מדרכו וחי חיי עוה"ב שהוא עיקר החיים, ואחר הקדמה זו אנו מבקשים על החיים ממש של עתה, שספרי החיים וספרי המתים פתוחים, ואנו מבקשים וכתבנו בספר החיים שנשאר עוד בחיים אבל אין כוונתינו חיי הגוף לרדוף אחר תענוגים כ"א למענך אלקים חיים שנוכל לשוב ולעבוד עבודת הקודש להיות מורא שמים עלינו:
(ט) <b>ולכך</b> בברכת אתה גבור שהוא תחיית המתים שם אנו אומרים זוכר יצוריו לחיים ואין אומרים כותב יצוריו לחיים לפי ששם קאי על חיים הנצחיים שאין עתה זמן הכתיבה רק הזכירה, וגם אומרים שם ברחמים ואין מזכירין מדת הדין לפי שלעתיד אין זמן קיום המצות, ואז הוא קבלת השכר האמיתי אנו אומרים ברחמים שנקבל השכר ברחמים גמורים, רב חסד מטה כלפי חסד אבל קיום המצות כתיב היום לעשותם ולמחר לקבל שכרם:
<b>וזה</b> אולי כיוונו רז"ל באמרם שוב יום אחד לפני מיתתך, וכי אדם יודע אימת ימות אלא ישוב היום שמא ימות למחר, ונמצא כל ימיו בתשובה, וכבר דקדקתי בדרושים הקודמים, ואטו ביומו היא בטוח, שהתנא הרחיב לו זמן שמא ימות למחר, והלא ימינו כצל עוף הפורח באויר, אלא שרז"ל לא הפחידו במיתת הגוף רק שידאג שמא ימות לעוה"ב שהוא זמן החיים הנצחיים, והוא קרוי מחר כמו שדרשו היום לעשותם למחר לקבל שכרם, וזהו שאמרו שמא ימות למחר לעוה"ב הקרוי מחר, וכל יום ידאג על זה ונמצא כל ימיו בתשובה:
(י) <b>ועתה</b> אחיי ורעי היש מכאוב כמכאובנו, שיש לנו לדאוג משני צדדים, אם ח"ו רחמנא ליצלן היה הכתיבה בר"ה על מי ומי למיתה, הלא שאוג ישאג וירבה תפלה ובכי ותחנונים לקרוע גזר דינו, ואם נכתבנו לחיים הלא יש לנו לדאוג שיהיו חיים של חיים ולא חיים של מיתה, ועל זה ידוו כל הדוים, וזה נלע"ד בהפטרת היום, דרשו ה' בהמצאו קראוהו בהיותו קרוב, אמר אם ה' נמצא לך במדת הרחמים שמראה לך פנים שוחקות, בבני חיי ומזוני ושאר צרכיו בלי חוסר, צריך לדרוש את ה' אם הוא לטובה, או אם הוא ח"ו ע"ד ומשלם לשונאיו אל פניו להאבידם, והוה ניחא מה דאמר לשון דרישה, דהוה ליה למימר בקשו את ה':
(יא) <b>ובזה</b> נלע"ד לפרש הפסוקים בהושע, לכו ונשובה אל ה' כי הוא טרף וירפאנו, והנה ביומא חשבו ג' מיני תשובה מאהבה ומיראה וע"י יסורין, והגרוע שבכלם ע"י יסורים, ואיך אמר הנביא לטעם ונשובה אל ה' כי הוא טרף, ונראה שעיקר החסרון בתשובה מיראה, משום שיראה היא יראת העונש, והעונש הוא הסם בעצמו וא"כ יש להסם חלק בתשובתו וק"ו אם לא שב עד שבאו היסורין, וכל זה ברשע שיסוריו הם מצד הקליפה ע"ד תיסרך רעתך, אבל הצדיק יסוריו המה מקב"ה בעצמו במדת רחמיו מצד ארך אפים לצדיקים ומייסרו בעוה"ז כדי להחיותו לעוה"ב, וא"כ העונש הזה הוא כולו טהור ואין לקליפה חלק בו, ואף אם שב מיראה הוא יראה טהורה:
<b>ויצא</b> לנו מזה שהצדיק יכול לשוב אף מיראה, אבל הרשע צריך שישוב מאהבה, זה דברי הנביא לכו ונשובה אל ה', אף שכבר באו יסורים עלינו מ"מ מועיל לנו כל מיני תשובה בין מאהבה ובין מיראה, כי הוא טרף הקב"ה בעצמו טרף לא על ידי הסם, וירפאנו הכאה זו רפואה היא לא לנקמה, משל לאב הרודה את בנו שודאי לא מחמת שנאה, ואדרבה חושך שבטו שונא בנו, כן את אשר יאהב ה' יוכיח, וא"כ משכחת תשובה מאהבה ע"י יסורין, שע"י היסורין הוא רואה שהקב"ה אוהבו, ואינו מן כת השונאים שנאמר בהם ומשלם לשונאיו על פניו וגו', וא"כ גם הוא ראוי לו לעורר אהבתו להתדבק בקב"ה ע"י תשובה, ושפיר קאמר הנביא לכו ונשובה אל ה' כי הוא טרף וירפאנו, ואם כן הוא אוהב אותנו ונשוב ג"כ לאהבה אותו:
(יב) <b>אי</b> נמי לכו ונשובה אל ה' כי הוא טרף וירפאנו, יך ויחבשנו יחיינו מיומים ביום השלישי יקימנו ונחיה לפניו, ונדעה נרדפה לדעת את ה' כשחר נכון מוצאו וגו', ויש לנו לדקדק כמה דקדוקים באמרו טרף לשעבר ואח"כ אמר יך משמע להבא, דהוה ליה למימר ג"כ הכה ויחבשנו, יחיינו מיומים ביום השלישי, מתי הם יומים הללו ואימת הוא יום השלישי, ואומרו יחיינו מיומים, והוה ליה למימר יחיינו ביומים, ואמרו ונחיה לפניו ונדעה נרדפה לדעת את ה' כשחר נכון מוצאו, הנה המשתוקק לדעת ולהשיג אין גבול למה שירצה להשיג, והוא משתוקק להשיג עד כדי שיוכל השגה אחר השגה:
(יג) <b>והנה</b> רש"י פירש יחיינו מיומים היינו שתי מקדשים שנבנו ונחרבו, ביום השלישי יקימנו ונחיה לפניו, הוא הבית השלישי אשר אנו מחכים ומצפים אז יקימנו ונחיה לפניו שישאר נצחי, והנה הוה ליה למימר יחיינו ביומים מאי מיומים, ואמנם נוכל לומר ששפיר אמר יחיינו מיומים לפי שהקב"ה שפך חמתו על עצים ועל אבנים, וכלה חמתו ויצת אש בציון, נמצא שע"י חורבנות המקדשין נשארנו אנחנו בחיים, אבל אי היה הקב"ה חס על ביתו להשאירו היינו אנחנו בסכנה עצומה., ונחזי אנן תשלום גמולנו להקב"ה מדה כנגד מדה, הוא החריב ביתו בעבורנו, ובידינו נמסר קץ בנין הבית השלישי כי כלו כל הקיצין ואין הדבר תלוי אלא בתשובה ואנחנו מתעצלים ולא איכפת לנו בחורבן ביתו, אוי לנו כי חטאנו כפויי טובה אנחנו, וזהו זמן רב אנחנו מתעקשים ועומדים על דעתנו, כי הקב"ה אומר שובו אלי ואשובה אליכם, שהתשובה תתחיל מצדנו ואנחנו משיבין השיבנו ה' אליך ונשובה, שהקב"ה יתחיל לעורר אותנו ואז ונשובה, והויכוח הזה הוא בינינו ובין אבינו שבשמים זמן רב, וזה שאמר הנביא יחיינו מיומים שהקב"ה מחריב ביתו פעמים לחיותנו כיום הזה, ואיך אתם כפויי טובה אתמהה, ביום השלישי יקימנו לפניו שהקב"ה יקים אותנו תמורת מה שהיה לנו לעשות לאקמא שכינתא, וכמו שנאמר נפלה ולא תוסיף קום, והיינו שלא תוסיף קום מעצמה עד שנקימה ע"י תשובתינו, אי נמי בניחותא, ופסוק זה אנחנו כנסת ישראל אמרנו לכו ונשובה וגו', ואנחנו אומרים כשם שעשה עמנו חסד ביומים ביום השלישי יקימנו לפניו, והנה כיצד יקימנו שיהיה התעוררות תשובתינו ההתחלה ממנו יתברך, לפי שבעוה"ז אנחנו בעמקי מצולה וכחולה שכל כך גבר חליו עד שאינו מרגיש בחליו, כן אנחנו אין אנו מרגישים בשפלותינו ובגלות המר הזה ירודים עד עפר, נבזים ושפלים בעיני הרשעים והיה לנו לכום על לבנו כי עבדים אנחנו, אבל טבענו במצולות עוה"ז עד שאין אנו מרגישים, ורודפים תענוגים כאחד השרים ובגדי חופש, ובעו"ה נתקיים בנו לשוא תתיפי מאסי בך עוגביך נפשך יבקשו, והיהודים לובשים מלבושי הרוזנים להדמות להם, ויצרו מעבירו על דעת קונו לאמר שע"י זה ימצא חן ונהפוך הוא מאסו בך והרוזן שונאו כי חרפה היא לו, ונפשך יבקשו, שע"י זה גורמין כובד המס והנתינות, רע ומר נגע עד הנפש, וכשהקב"ה ירצה להקיץ אותנו משנת האולת, יקים עלינו אנשים להכביד עולנו עד שלא יהיה אפשר לסבול, ונצטרך לשוב ולזעוק לה', ואנחנו בעצמנו מבקשים ביום השלישי יקימנו שתהיה ההקמה ממנו על ידי יסורים, וכמו שאמר רבא כל כהאי ריתחא לרתח רחמנא ולפרקינן, (יד)
<b>ונדעה</b> נרדפה לדעת את ה' כשחר נכון מוצאו, כתיב על אילת השחר גאולת ישראל נמשל לשחר, כי השחר הוא הזמן היותר חשוך, לפי שבלילה הכוכבים מאירים, אבל בשחר אין שם רק חושך ולא אור ומתוך החושך מאיר כך גאולתן של ישראל, והיינו שקודם הגאולה יהיו צרות רבות חבלי משיח להשיב אותנו בתשובה, וזהו שאנו מבקשים ונדעה נרדפה לדעת את ה', כשחר אף שיהיה משול לשחר אבל נכון מוצאו, כשם שבשחרות השחר בטוחים שיבוא היום, כך אנו רוצים לסבול כל חבלי משיח, רק שיבוא במהרה ויבוא כגשם לנו, והנה רז"ל אמרו ישראל שאלו שלא כהוגן, ויבוא כגשם לנו, וגשם פעמים מתבקש פעמים אינו מתבקש, והקב"ה השיבם כהוגן אהיה כטל לישראל, ולדידי ניחא שהגשם בעת ירידתו הוא בצער גדול, מטריח על הבריות, אבל פעולתו טובה, מצמיח ומרוה את הארץ הולידה והצמיחה, כן בקשתנו הקב"ה יקיים מאמרו בחמה שפוכה אמלוך עליכם, ויבוא כגשם שתחלתו צער, כן חבלי משיח יהיה צער גדול, אבל שיגרום תשובה ואז והולידה והצמיחה הישועה, וכל זה טענת ישראל, השיבנו אליך, אבל הקב"ה אומר שובו אלי שהתעוררות התשובה יהיה מצדנו, תשובה מאהבה בלי יסורים, ולכך השיבם אהיה כטל שהטל מתחלתו ועד סופו הוא בנחת:
(טו) ועכ"פ אנחנו מבקשים כולי האי ואולי, ע"י יסורים נשוב ונקרב הגאולה אבל כשחר נכון מוצאו, אבל בנו נתקיים הרינו חלנו כמו ילדנו רוח ישועות בל נעשה ארץ, משל לאשה הרה ט' ירחים בצער העבור ואח"כ חבלי לידה, ובכל אלה לא איכפת לה, וכל אשה מתאוה להריון ויש לה תנחומים על עצבון הרונה וחבלי לידה סוף שתלד זכר, אבל אם אח"כ ילדה רוח דא עקא, כן אנחנו כל הצרות עברו על ראשנו, הרינו חלנו ולבסוף ילדנו רוח, ישועה בל נעשה והגלות מתגבר, והטעם לפי שכל היסורים על שם סופם שנשוב בתשובה, אבל אנחנו קשה עורף, ועדיין לא שבנו בתשובה ולכן לא נושענו:
(טז) <b>לכו</b> ונשובה אל ה' כי הוא טרף וירפאנו, לתרץ כל הדקדוקים הנה כמה יש לאדם להיות ירא וחרד מאימת הדין וכמה דינין עוברים עליו, הא ודאי שבכל ר"ה נידון וביוה"כ, ומלבד זה בכל יום ויום ותפקדנו לבקרים, אמנם בכללות אנחנו חושבין כל ימי חיינו לדין אחד שנידון בזה היותנו בחיים, והדין השני' אחר מותו אם ראוי להנשמה למנוחה, וכמה דינין איתא תכף בבי קברא ואח"כ רחמנא יצילנו מעונשי גיהנם וכף הקלע ועונש הגלגול ואפילו אם זכה למנוחה, אבל כל צדיק נכוה מחופתו של חבירו, וכשרוצה לעלות ממדרגה למדרגה נידון מחדש ובכללות אנחנו חושבין כל זה לדין אחד, דין הנשמות והגוף אחר מיתה, והדין השלישי הוא יום הדין הגדול והנורא אחר התחי', ועל זה אמרו במס' ר"ה ג' כתות הם ליום הדין, ואז הוא תשלום גמול האחרון הן לשכר והן לעונש, וכל הקודמים לאין נחשבים, והשכר הוא כמו שכתב הרמב"ם שנזכה להשיג אמיתת ידיעת הבורא, וזהו מקרי נהנין מזיו השכינה, ועל יום זה נאמר, ואמר ביום ההוא הנה אלהינו זה קוינו לו, שזה התקוה המוחלטת שאין למעלה הימנה, וכן להיפך העונש, הוא הכרת תכרת הנפש ההוא שלא תזכה לתענוג הזה, ודין זה השלישי דין מוחלט הוא, כי הדינים הקודמים אינם מוחלטים, ואפילו הרשעים סובלים בגיהנם ומצטרפים בצירוף אחר צירוף עד שיזדככו היטב, כי הגיהנם הוא כמצרף לכסף וככור לזהב, אבל אחר הדין השלישי מי שנדחה שוב אינו חוזר ונראה, ונחזי אנן אם לא עברנו על חייבי כריתות שיש לדאוג מהכרתת הנפש, והנה עון נדה היא בכרת, וכמה פנויות נמצאו מעוברות והלא כל הפנויות שלנו נדות הם, ובעו"ה ענין פנויה נקל בעיניהם בעיני הנערים, והגורם לזה שחוק וקלות ראש ודברי נבלה וטיול הגנות והפרדסים, וביותר צריך כל בעה"ב להיות נזהר בביתו שלא יתיחדו נערים ובתולות, והמלוה ברבית אינו קם בתחית המתים, וכיון שלא יקום לא יזכה לתענוג, ואפיקורסין נדונים לדורי דורות, ונחפשה דרכינו לדעת אם יש בנו מכל אלו או משאר חייבי כריתות, ושבת הוא כרת וסקילה ובא על הכותית עונשו מפורש בדברי קבלה בכרת, וגם הוא בכלל מיפר ברית בשר שהרי ערלתו נמשכת, ואפילו אברהם אבינו לא קא מבשקר להצילו מגיהנם, וגזל אין לו תקנה רק להשיב הגזילה ואם מת ולא השיב הגזילה אין לו תקנה ובעו"ה עון גזל מצוי מאוד, ואטו גזל מי לא מחשב רק החוטף בזרוע מיד חבירו כמו ויגזל החנית מיד המצרי, הלא בכל ענין ובשום תחבולה שמעכב של חבירו בידו, והמתעסקים שאינם עוסקים באמונה, וכמו כן השותפים הכל נקרא גזל והחייטים הגונבים, או חושבים הוצאות יותר מהצורך גנבים הם, ובעו"ה בעיר הזאת נדמה להם כהיתר ורובם בגזל ובגניבה, וכן גזל המס העשיר גוזל את העני ע"י תחבולות רשע, וכל זה גורם עין רעה ונפש רחבה. וכל הון לא יספיק להם, כאשר הארכתי בדרושים כמה פעמים. והנה אגיד לכם הטעם שאין לכם מדות הסתפקות, כשם שבשנת הזול אדם אוכל קימעא ומתברך במעיו ואוכל לשובע נפשו, לפי שהשפע של השנה ההיא היא מהקב"ה שנתן בעין טובה וברכה, ובשנת רעבון מלבד חוסר התבואה נשלחה מאירה, ואפילו יאכל הרבה לא ישבע לפי שהשפע של השנה ההיא אין הקב"ה נותן ברצון, כן מי שיש לו ריוח בהיתר ובשפע אלקי בקדושה יש בו ברכה ושובע והסתפקות, אבל העושה עושר ולא במשפט רק גזל והשגת גבול ובשקר ובעול במדה ובמשקל ובמנין, העושר הזה אין בו שפע אלקי ואין ברכה ולא שובע, ולכן כל הון לא יספיק לו ומעולם לא יאמר די, משא"כ הברכה שהיא מהקב"ה נאמר בו והריקותי לכם ברכה עד בלי די, ודרשו רז"ל עד שיבלו שפתותיכם מלומר די.
(יז) ולפי שבעו"ה בזמננו העושר שלנו רבו שלא במשפט, ואם יש בו איזה ריוח בהיתר בטל במיעוטו ובא זה ואיבד את זה, לכן נבהלים להון ולנכסים ואין להם נחת בעושרם, ולעולם לא ישמחו בחלקם, ודבר זה אבי החכמים אמר בקהלת, גם כל האדם אשר נתן לו אלקים עושר ונכסים והשליטו לאכול ממנו ולשאת את חלקו ולשמוח בעמלו זה מתת אלקים היא, נמצא נתן סימן שאם שמח בעמלו, אזי ידע נאמנה שכל עשרו מתת אלקים בשפע אלקי, אבל למי שעיניו לא תשבע עושר, עליו אמר שלמה זה הבל וענין רע:
(יח) <b>והנה</b> בגזל העניים נאמר, וקבע את קובעיהם נפש, ובן מות האיש, ואיך ישא פניו בימים נוראים לבקש זכרנו לחיים, וידיו דמים מלאו שוד עניים, והקב"ה אינו ותרן, ואם הקב"ה יהיב חיי ומזוני לאיש העושה כל אלה, ידע כי כל זה לרעתו להאבידו מעוה"ב, ואיך סכנה גדולה היא שאלתינו החיים ופרנסה, ואשא משלי לאיש ידוע חולי נגוע ומוכה אלקים, וגם הוא מטופל בבנים קטנים שאין להם על מי להשען כי אם על אביהם, והנה הרופאים באו להחולה הזה ושפטו משפטו שלא יקום מהמטה זה ולא ירד ממנה, לפי דרך הטבע ומות ימות, אמנם יש בידם ע"פ רפואות להחיותו, אבל כל ימיו ישאר בעל יסורים. ולא עוד אלא אפילו יתר אבריו שלא שלט בהם החולי ולא נגע הארס בהם יתפשט הארס ושדי תיכלא בכולהו, עד שיהיו לו יסורים בכל גופו לא ישאר אבר שלם מכף רגל ועד ראש, הנה לאיש הזה קשה הבחירה אם יבחר בחיים עצמו מכאוביו ולילות עמל מנו לו, ואם יבחר המות קשה להפרד מבניו הקטנים שישארו יתומים, נוע ינועו בניו ואשתו אלמנה, הנמשל החוטא הוא איש ידוע חולי הנפש נגוע ומוכה אלקים בכל אבריו, כאשר אנחנו נדע כל אחד נגעי לבבו מכף רגל ועד ראש אין בנו מתום, הראש והמחשבה שבמוח מלא הרהורי עבירה הקשים מעבירה, וכל היום וכל הלילה מהרהר ביום ובא לידי קרי בלילה, המצח מצח אשה זונה היה לנו בלי בושה, כי אם עזות מצח, העינים המסתכלות בנשים ובאשת איש והמסתכל בעקיבה של אשה כאלו מסתכל בתורפה, ק"ו מסתכל במקומות המכוסים, האזנים הנה רז"ל אמרו אודנא דשמעי זמרה תעקר שנאסר לנו כל שמתה ושיר, מיום אשר שאלונו שובינו דברי שיר ונחרב בית מקדשנו ובעו"ה הלא כל היום וכל הלילה תמיד לא יחשו המשוררים בפה ובנבל וכנור בשוקים וברחובות, ואי' איפוא זכרון ירושלים להעלות על ראש שמחתנו, וכל הסעודות מלאים שירי עגבים, ואין אומר ואין דובר בדברי תורה, וכל שולחנות מלאים קיא צואה, הפה כל פה דובר נבלה ומרבה שיחה עם נשים נכריות ואפילו אשת איש, ושקרים ורכילות וליצנות שבועת שוא ולה"ר ודברי חול ומו"מ בשבת ויו"ט ומלבד המאכלות אסורות ובישולי א"י בבתים שאינם יהודים, ומיעוט השגחה במליחה, ובתולעת הצואר והגרון נטויות גרון ובקומה זקופה ודוחק רגלי השכינה, הידים עסקניות הן בכמה מיני משמוש ולאחוז לאשה בידה יד ליד לא ינקה ידיכם דמים מלאו בגזל ורבית ואונאה וגניבה ולהכות באגרוף ונקרא רשע למה חכה, הלב חושב מחשבת און והלב חומד וסרסור גדול לעבירה, ובעת התפלה לבו בל עמו, הרגלים לרע ירוצון ולטייל עם נשים ולילך להלשין והולך רכיל, הברית קודש נתחלל מקדושתו בכמה מיני קשוים לדעת ובהוצאת זרע לבטלה, וק"ו אם נכשל בניאוף בעריות, וכן הפנויות עריות המה שהרי המה בנדתן, באופן שמכף רגל ועד ראש אין מתום, כל איברי הנשמה פגומים, פצע וחבורה ומכה ערי' לא זורו ולא חובשו בתשובה, ועבירה גוררת עבירה, ובפרט שעל כל אלה עברנו ושנינו ושלשנו כמה פעמים, ואיך אנו בטוחים לבקש החיים, והלא קרוב הדבר אם נשאר איזה אבר שלא נטמא שג"כ יפול ברשת היצר כדרך הרשעים שיצר הרע שופטן, ואם ח"ו יגיע קץ למות ג"כ קשה עלינו מאוד, כי הלא בנים מרעים ומשחיתים אשר נבראו במעשינו, המה יהיו למכשול ולפוקה כל זמן שלא יצאו חפשי מהקליפה על ידי תשובה, ואנשים כאלה מזומנים לגיהנם מלבד יסורים קשים מאוד קודם הגיהנם, חבוט הקבר וכף הקלע, ומי יעמוד בכל אלה באופן שהבחירה קשה משני צדדים, רק מלוגמא אחת ורטי' ואספלנית הטובה לשני הצדדים והוא התשובה, ואם נחי' התשובה תגין עלינו לבלתי נוסיף לחטוא, שאם אנו מתחרטים על העבר איך נוסיף כזה, ואם ח"ו כמות התשובה היא כתריס בפני הפורעניות של גיהנם וחבוט הקבר, ותשב אנוש עד דכא, עד דכדוכה של נפש, ועכ"פ אם לא תספיק ותשובתו להצילו מעונשים, כי יש כמה עבירות החמורות שתשובה יוה"כ תולין ויסורים ממרקין וזהו ענין תשובת המשקל לסגף עצמו בסיגופים כפי משקל היסורים הראוים על עון זה, ואם לא עשה בסיגופים עכ"פ יסבול קצת יסורים או בחייו או בגיהנם, עם כל זה תועיל תשובתו להקל היסורים, ועיקר שתועיל שיהיה לו נפשו לשלל, לזכות לחזות בנועם ה' בדין האחרון השלישי שזכרתי, שזה התענוג הגדול שאין למעלה ממנו וכל יסורי הגיהנם הוא רק למרק, אבל אם לא ישוב אזי נכרתה הנפש, והנקמה הגדולה שאין למעלה ממנה שזכר הרמב"ם שלא תזכה להיות אז ותאבד לעד:
(יט) <b>באופן</b> שעיקר התשובה הוא להיות דבוק בה', ויוכל להיות נמנה לעתיד בין הצדיקים הנהנים מזיו השכינה ומשיגן הבורא השגה אמיתית, והיא מצוה שמתן שכרה בצדה, שא"א שלא ירגיש תכף אהבה ודביקות:
(כ) <b>ונבוא</b> לביאור דברי הנביא, לכו ונשובה אמנם לא תהיה תשובתינו מיראת העונשין בעוה"ז או מעונשי הנשמה בגיהנם ושאר עונשין אחר מיתה, אמנם תהיה עיקר תשובתנו אל ה' שנזכה לסוף בדין השלישי, לשוב אל ה' ולדבקה בי כי הוא התכלית האחרון והתקוה שאין למעלה ממנה, ואומר הנביא כי הוא טרף לשן עבר, שכבר טרפנו טירוף אחר טירוף בכמה מיני יסורים בעוה"ז, וירפאנו עי"ז בא לנו רפואה לעוה"ב, וזו מדת הצדיקים שהקב"ה מייסרם בעוה"ז, יך התחיל לשון עתיד, ואם עוד יך אותנו גם אחר מיתה בעונשי הגיהנם וחיבוט הקבר ושאר עונשין, ויחבשנו כי כל אלה הם צירוף אחר צירוף לנקות חלאת טומאת הנפש, יחיינו מיומים כוונתו על שני דינין, דין האדם משך ימי חייו, ודין הנשמה אחר מיתה, אמר מיומים האלה יחיינו ולא אמר ביומים, כי באמת ביומים לא היה לנו חיים, כי מרוב יסורים חייו אינם חיים, אבל מיומים הללו על ידי יסורים יחיינו אח"כ ביום השלישי, כי אז היא תשלום גמול האמיתי והמוחלט וכמו כן העונש המוחלט והנקמה הגדולה המוחלטת, אז יקימנו ונחיה לפניו, כי אז נזכה להיות נהנה מזיו הקב"ה להשיגו השגה נפלאה, ונדעה נרדפה כל מה שנרדפה ונרוצה אחר התשובה לדעת את ה' שזו היא התשלום הגמול האחרון המוחלט שזכר הרמב"ם ולא כהשגתינו בעוה"ז שיש בה שיבושין וספיקות, אבל אז יהיה כשחר נכון מוצאו, ועכ"פ עכשיו מ"ע שהזמן גרמא לשוב כל אחד מדרכו הרעה ולשוב אל ה' כבן ששב חל אביו שבטוח ברחמי האב שיפשוט ידו ויקבלנו ויחיינו הקב"ה יומים שני ימים של ר"ה שכבר עברו, ביום השלישי ביוה"כ הבע"ל יקימנו ונחיה לפניו, כמו שנאמר כי ביום הזה יכפר עליכם מכל חטאתיכם לפני ה' תטהרו, ויטהר אותנו מכל חלאת טומאת אשמתינו, וכמו שאמר ר' עקיבא אשריכם ישראל לפני מי אתם מטהרים ומי מטהר אתכם אביכם שבשמים, שנאמר וזרקתי עליכם מים טהורים, ואומר מקוה ישראל, מה מקוה מטהר אף הקב"ה מטהר את ישראל ויטהרנו מכל טומאותינו, יחדש רוח נכון בקרבנו לעבדו בכל לבבינו לאהבה וליראה אותו בכל מחשבותינו ולדבקה בו ונזכה לעתיד להיות דבוקים בה' ולהשיג השגה נפלאה, ויאיר עינינו במאור תורתו ובא לציון גואל בב"א:
<big>הספד</big> <big>א'</big> <big>דרוש</big> <big>ל"א</big> (א)
<b>קרא</b> עלי מועד לשבור בחורי, מהמובחרים שבעדה אשר עליהם נשען מעמד ומצב הקהלה, והיום יום שאין אומרין בו תחנון, ואין אומר ואין דברים במלי דהספידא, כי בחודש ניסן אין מספידין בו, ואמנם לפי גודל יקר מעלת וערך האיש ראוי עכ"פ למיעבד ליה יקרא במותו להזכיר שבחו, והגם שבשאר ימות השנה אגרא דהספידא דלויי, להרים קול בכי וצעקה, לא כן היום שכבוד היום גורם, שלא לעורר הספד, רק להגיד שבח תהלת ומעלת האיש הנכבד הזה, ואמנם המג"א בסוף סי' תקמ"ז ס"ק ח' כתב וז"ל, עיין ביו"ד סי' ת"ג דמשמע בשחין אומרים תחנון אין אומרים שבחו של מת דהא מרגיל ההספד כשמזכיר שבחו, וא"כ אסור לדרוש עליו אלא לחכם בפניו כו', ואמנם אני עיינתי ולא מצאתי ביו"ד סי' ת"ג שום רמז מזה, ואדרבה לכאורה יש ראיה להיפך, שהרי שם בסעיף ג' עצמות אין עומדים עליו בשירה וכו', ואין אומרים עליהם קינה ונהי, אבל אומרים עליהם קילוסין, דהיינו שבחו של מת, ומשבחין להקב"ה שהוא ממית ומחיה, הרי שאף שאין אומרים קינה ונהי, מ"מ אומרים שבחו של מת, ואמנם אין מזה ראיה לסתור דברי המג"א, דבעצמות מה שאין אומרים עליהם קינה ונהי, אין הכונה שאסור לומר קינה ונהי, אלא הכונה שאין צריך לומר קינה ונהי, וא"כ למה נגזור בהגדת שבחו שמא ירגיל ההספד משא"כ בימים שאין מספידין יש איסור בדבר משום כבוד היום שפיר אפשר שגם הגדת שבחו יש למנוע, שמא ירגיל ההספד, אלא שאף שאין תיובתא להמג"א, אבל עכ"פ אין סיעתא, ואם כונת המג"א ממה שמבואר שם שאין ליקוט עצמות במועד, והי' סבור המג"א שהטעם משום שלא יוכל להגיד שבחו, זה אינו ששם הטעם משום שאיבול הוא לו, שהרי מתאבל כל היום:
(ב) <b>אבל</b> הנלע"ד שטעות הוא במג"א, וצריך להיות ביו"ד סי' ת"א דשם כתב הטור בשם רבינו משולם, דאין אומרים צ"ה בחוה"מ, משום דכשם שאין מניחין המטה ברחוב בחוה"מ, שלא להרגיל ההספד, הכי נמי ע"י צ"ה שלא להרגיל ההספד, ומזה למד המג"א דגם אין להזכיר שבחו, ואני אומר א"כ הנשים במועד שמענות אבל לא מטפחות, , נמי נימא מתוך שמענות ירגילו ההספד לכן נלע"ד דלפ"ד המג"א נימא שלא ילוו המת בחוה"מ שלא יבואו להרגיל ההספד, כדרך שאין מניחין המטה ברחוב, לכן נלע"ד דחז"ל לא רצו למנוע כבוד המת, ומה שהוא כבודו עושין לו חוץ מן ההספד אבל עכ"פ לא גזרו במה שהיא כבודו, שמא ירגילו ההספד אבל הנחת המטה ברחוב אין בזה כבוד למת, וכן צ"ה אין בזה שבח למת שהרי על כל המתים אומרים צ"ה, יהיה מי שיהיה, לכן גזרו בו שמא ירגילו ההספד:
<b>ולכן</b> נ"ל היתר להזכרת שבח, וכ"ז אפי' בחוה"מ, וק"ו בימים הללו שהוא רק מנהג ואין לימים הללו רמז בתלמוד בבלי, ובפרט על אדם נכבד ויקר ערך:
(ג) <b>והנה</b> כשמת ר"א הגדול במו"ש הי' רבי עקיבא מכה בבשרו עד שדמו שותת לארץ, פתח עליו בשורה ואמר אבי אבי רכב ישראל ופרשיו, הרבה מעות יש לי ואין שלחני להרצותם וכתבו התוס' ומשום ושרט לנפש ליכא, דמשום תורה קעביד כדאמר הרבה מעות יש לי ואין לי שלחני להרצותן:
<b>הנה</b> ר"ע אמר רכב ישראל ופרשיו, דרך המרכבה להיות בארבעה סוסים, ואם יפול סוס א' לא די בהפסד הסוס הזה, אלא שגם האחרים בטלים ממלאכתם שאי אפשר לג' לשאת משא המרכבה, ונמצא יש הפסד כלם, ופרשים הוא כל פרש רוכב סוס לעצמו ובנפול א' חסר הוא, כן ר"א הגדול בלימוד תורה במותו הי' הפסד לכל חבריו ג"כ שהמה מתחכמים זה מזה דוגמת המרכבה שהאחד נושא עם חבירו במשא המרכבה, ובזכותו הרב הי' כדאי לעצמו דוגמת הפרשים שכל אחד לעצמו:
(ד) <b>והנה</b> ושרט לנפש הוא לאו מפורש בתורה, ועם כ"ז הותר בשביל צער עצמו שאין שלחני להרצותן, ק"ו ימים שאין אומרין תחנון שאינו רק מנהג, שעכ"פ נוכל להזכיר צער עצמינו, ועל הנכבד הזה אני קורא רכב ישראל ופרשיו כו', שידוע שהי' מרבה ליתן ביד הגדולה, וידוע שאם אין קמח אין תורה, ולכן אמרו בפ' גיד הנשה ליבעי רחמי אתכליא כו', וכשהאדם בצער שכינה מה לשון אומרת קלני מראשי קלני מזרועי, ראשי הם הלומדים שהם כמו הראש, והזרועות הם הבע"ב, ועל איש נכבד הזה נאמר קלני מראשי, ועוד מרבה לספר בשבח המת מה שאין כאן מקומו:
<big>הספד</big> <big>ב'</big> על הגאון רבינו יהונתן ז"ל אייבשיץ
(א
) <b>תקעו</b> בחודש שופר בכסא ליום חגנו, ובעוה"ר נתקיים כאן והפכתי חגיכם לאבל, ואתה בן אדם האנח כו', והי' כי יאמרו אליך כו', אל שמועה כי באה כו':
<b>הנה</b> מקרא זה נדרש עלי, ידעתי כי בלב האנשים עלי, חושבים ח"ו אין אני מתאונן על גברא רבה בתורה הזה, מחמת שנאה שהי' בינינו בחיים, וא"כ אף שאני יודע בלבי גודל הצער היזק הדור באבדון הגדול הזה, היה לי לקיים לך עמי בא בחדריך, ולבכות במסתרים, אבל לעמוד להספיד ברבים יאמרו מה יום מיומים, וע"ז רומז הנביא בן אדם האנח בשברון מתנים, שתהי' האנחה לא למראית עין, כ"א יוצאה מן הלב שתהי' שברון מתנים כי אנחה שהיא רק למראית עין, אנחה זו אינה שוברת חצי גופו של אדם, והזהיר הנביא שיאנח ממש, ופן יעלה במחשבתו להיפך, שיאנח בפ"ע אבל לא בפני רבים פן יחשדוהו שעושה למראית עין, והזהיר הנביא ובמרירות תאנח לעיניהם, והיה כי יאמרו אליך על מה אתה נאנח, שישאלו הלא בחייו לא היית אוהבו, ועל מה אתה נאנח, ואמרת על שמועה כי באה ונמס כל לב וגו', כי מהספדו של אדם ניכר, וכיון שתכף לקול השמועה נתעוררו כל העם, זה ראיה על מעלת האיש הזה, וכי היה בו מדות טובות הרבה מאד:
(ב) <b>והנה</b> מה אומר ומה אדבר ואם אזכיר מעלותיו, זה יפליא פלאות על דברי וזה ישחית דברי הנעימים, אבל אומר אני לכם, אחיי אם אתם רוצים לשמוע ממני עוצם מעלותיו של האיש הזה, הביטו נא וראו במכתבי הגדול שכתבתי זה י"ד שנים, ותראו איך הארכתי בשבחו, אמנם כל זה אינו מן הצורך, כי כשם שאי אפשר להכחיש אור השמש בצהרים, כך אי אפשר להכחיש עוצם גדולת תורתו ומדותיו הטובות, מוכיח גדול שלא נמצא כמוהו, וגומל חסד עם כל אדם, וביותר עם שונאיו, ומרביץ תורה לאלפים תלמידים, ובעיר הזאת הרביץ תורה מאד, ולכן יאות למספד, לכן יאות למבכי:
(ג) <b>ויקונן</b> דוד על יהונתן כו', הנה במדרש אתם נצבים היום. זש"ה הפוך רשעים ואינם, כל זמן שהקב"ה מהפך במעשיהם של רשעים אין להם תקומה, הנה רז"ל דרשו כל חלי וכל מכה אשר לא כתובה זו מיתת צדיקים, ואמרתי טעם למה לא נכתב בפירוש, אכן הנה כל מה שנכתב בתורה, הכל הוא לטובה, ואפי' התוכחות המה לטובה, ואתם נצבים פירש"י הקללות מעמידין אתכם אבל מיתת צדיקים אין שום היפוך לטובה, פסידא דלא הדר, ולכן לא נכתב בתורה:
(ד) והנה מה שצדיק מת בעון הדור, הוא מטעם ערבות, והנה ע"פ דין צריך לתבוע הלוה תחלה אבל הקב"ה לפעמים עושה בהיפך ונפרע תיכף מן הערב, וכמו שדרז"ל בפ' הכונס אמר רשב"נ אמר רבי יונתן אין פורעניות בא לעולם, אלא בזמן שרשעים בעולם, ואינה מתחלת אלא מן הצדיקים תחלה, שנא' כי תצא אש ומצאה קוצים, אימת האש יוצאה בזמן שהרשעים מצוים, ואינה מתחלת אלא מן הצדיקים, שנאמר ונאכל גדיש שנאכל כבר, ובאמת זו רעה גדולה לרשעים, שאם היה הפורעניות בגופו הי' לו תקומה, שהקללות מעמידין ומקימין, אבל כל זמן שמהפך שורת הדין במעשיהם של רשעים, ונפרע תכף מן הערב אין להם תקומה, כי מיתת הצדיקים אי אפשר להפוך לטובה, וזה שאמר דוד ללמד בני יהודה קשת לשון קושי וצער, שהמה כל התוכחות הנה כתובה על ספר הישר שנכתב בתורה, ובודאי נהפך לטובה, אבל הצבי ישראל על במותיך חלל זה מכה אשר לא כתובה:
(ה) צר לי עליך יהונתן נעמת לי מאד, נפלאת לי אהבתך מאהבת נשים, הנה רז"ל אמרו על הנשים די שמגדלות את בנינו ושמצילות אותנו מן החטא, הנה כיוצא בזה אני אומר על האיש הזה עם כל מה שעבר ביני ובינו, לא תאמרו ששנאתיו אדרבה נעמת לי מאד נפלאתה וכו' שעכ"פ אין אדם יכול להכחיש גודל תוכחתו, ובדרושי התוכחה היה מעורר רבים בבכי ובתשובה, וגם עוצם למודו עם תלמידים וא"כ די שמציל מן החטא בתוכחתו, ושמגדל בנינו לתורה ובפרט שסבל יסורים גדולים, וראוי להתמרמר מאד על מיתתו, ובפרט בדור יתום כדורנו שנתמעטו החכמים:
(ו) <b>ואמרתי</b> פירוש הפסוק, והיה לפנות ערב ירחץ במים והיה כבוא השמש יבוא אל תוך המחנה, ידוע שגדולי ישראל נקראים שמש, וכמו שדרשו רז"ל וזרח השמש ובא השמש עד שלא שקעה שמשו וכו', אבל בדורנו רבו עונותינו עד למעלה, אוי לנו כי פנה היום שגדולי ישראל מתים, ונטו צללי ערב שלא נתקיים וזרח השמש, וראוי להתעורר בתשובה, ולבכות להוריד דמעות כנחל, וזה שאמר והיה לפנות ערב ירחץ במים והיה כבוא השמש יבוא אל תוך המחנה, הנה אם ח"ו אינם מתעוררים כראוי בהספד יש היזק לחיים והיזק למתים, ולכן הקפידו חכמי הש"ס להפסידם כראוי, עד שאמרו אחים הספידאי דתמן קאימנא, ולכאו' יפלא שדבר זה ח"ו נחשב לרוממות, אבל הוא הדבר אשר דברתי שבהתעצלות ההספד יש בו הפסד לדור והפסד לצדיק והפסד לתורה כי מפני הרעה כו', ואם אינם מתעוררים בתשובה מי יגן מפני הרעה, והנה מלבד העונש על העבירות הקדומים, הנה זהו עצמו זלזול התורה שמתעצל בהספדו של גדול בתורה הוא עון פלילי ומקבלין ח"ו עונש גדול שבנים מתים, והנה כל שחבירו נענש על ידו אין מכניסין אותו במחיצתו של הקב"ה, ואם כן כיון שאלו שמתעצלים בהספדו נענשים ע"י, יש לו הפסד ח"ו להיות נדחה ממחיצתו, וזה שאמר ירחץ במים להוריד דמעות, ואז והיה כבוא השמש דהיינו הצדיק יבוא אל תוך המחנה היינו מחנה שכינה ולא יודחה ממחיצתו, וזה שאמר אחים הספידאי דתמן קאימנא כדי שאשאר שם קיים במחיצתו, וא"כ ראוי שכל אחד יתעורר על גדול הדור ויחזור בתשובה ובלא"ה עתה הזמן גרמא:
ויותר לא מצאתי <big>דרוש</big> <big>ל"ב</big> <big>לשבת</big> <big>חנוכה</big> (א)
<b>רני</b> בת ציון כי הנני בא ושכנתי בתוכך נאם ה', הנה בגאולה העתידה, העיקר הכל כי ישוב ה' לשכון במקדשנו אשר בבית שני היה חסר השראת שכינה, ולעתיד נזכה לזה, והיה המדומה שעיקר הרנה יהיה לציון כי שם הוא משכן השכינה, ואמר הנביא לא כן רק רני בת ציון שהוא כנסת ישראל, כי עיקר השראת שכינה הוא למענם, ותדע שהרי גם בזמן הגלות, כל מקום שגלו ישראל גלתה שכינה עמהם ולעתיד בקיבוץ גליות השכינה עמנו תבוא ותשוב, וכן כתיב ושב וקבצך ישוב לא נאמר כי אם ושב, וזה כונת הנביא, רני בת ציון בת דייקא ולא ציון בעצמה, והיה עיקר השמחה כי אם בת ציון, כי למען בת ציון הוא עיקר השראה ותדע שכן הוא, כי הנני בא כביכול אני בא עמך מהגלות ושכנתי בתוכך, בתוכך דייקא, ושמא תאמר כיון שהקב"ה כביכול בא עמנו מהגלות, אם כן מה רבותא בגאולה, והלא גם בגלותינו לא עזבנו אלקינו ויהי עמנו:
(ב) <b>אמנם</b> גדול ה' ומהולל מאד בעיר אלקינו כתיב, אבל המלך חוץ להיכלו אינו מראה נימוסי מלכותו בגלוי כי אין זה כבודו להיות חוץ להיכלו, וכן השכינה בהיותה עמנו בגלות היא מסתתרת, ומראה פנים של זעם במדת הדין ויסורי הגלות, ואמנם הדין משותף ברחמים כי זה טעם גלותה לחסות אותנו בסתר כנפי השכינה, וכן כתיב ואף גם זאת בהיותם בארץ אויביהם לא מאסתים ולא געלתים, לא מאסתים מלשרות בתוכם ולא געלתים לשון פליטה, וכן כתיב ולא תגעל נפשי אתכם, וכתיב בתריה להפר בריתי אתם לגמרי כי אני ה' אלקיהם אפילו בשעת הדין דהיינו אלקיהם, אעפ"כ אני ה' לרחמים:
(ג) <b>והנה</b> בעניית אמן כתבו שהוא בגי' צ"א דהיינו הוי' אלקים, וזה שאמר הנביא ושכנתי בתוכך נאום ה', מה שהיה עתה נאום, דהיינו אותיות אמן דין ורחמים עתה ה' רחמי' גמורים:
<b>וגם</b> הפרש גדול, כי בגלות אף שגלתה שכינה עמנו אבל לא שרתה בתוכנו, והחוש מעיד כי אין אתנו יודע עד מה, ואויל הנביא ומשוגע איש הרוח, כל קביל די רוח יתירה בהו לשבח עצמם שזוכין לרוח הקודש ואין מהם יודע דברים הפשוטים, ומתגאים בנסתרות ואין כאן מקום להאריך, ונחזור לכוונתינו שבגלותינו השכינה גלתה עמנו אבל לא בתוכנו, אבל בעת הגאולה הנני בא ושכנתי בתוכך, ונלוו גוים רבים וגו':
(ד) <b>הנה</b> הנביא היה בתחלת בית שני ואמר רני בת ציון וגו', ושלא יעלה במחשבתם שכוונתו היה על בית שני, ואם יראו אח"כ שאין הדבר כן יוציאו לעז על הנביא כי לא שלחו ה' צבאות, ולכן תכף אמר להם הנביא כי אראנו ולא עתה אשורנו ולא קרוב, ואמר ונלוו גוים רבים אל ה', ביום ההוא יהיה לי לעם, דהיינו לעתיד לבא שאז ימאסו אליליהם, וישובו אל ה' וביום ההוא יהיה ה' אחד, אז ושכנתי בתוכך לא עתה בבית שני, וכאשר תזכו ליום ההוא, אז וידעת כי ה' צבאות שלחני אליך:
(ח) <b>ונלוו</b> גוים רבים וגו', הנה לא גלו ישראל בין המצריים וכשדים אלא שיתוספו עליהם גרים, וכמו שדרז"ל בריש פ' האשה, וזה ג"כ מטעם גלות השכינה להוציא ניצוצי קדושה, כי טבע כל דבר להתדבק בשרשו, ואמנם לעתיד אז יהיה גמר הבירור ואז ילוו גוים רבים אל ה', והנה היה מקום לישראל לומר כי מה שגלתה שכינה לא לאהבתם של ישראל ולא לתועלתם, כי אם לכבוד עצמה להוציא הגרים מהמצריים, ואמנם כאשר נחזה כי סוף בעת הגאולה מעצמם יבואו גוים מאפסי ארץ וילוו אל ה' והיו לעם, א"כ לא היה נחוץ להשכינה להיות גולה מגלות לגלות, אלא ודאי עיקר גלותה בשביל ישראל, וזה מאמר הנביא בשם השכינה, כאשר תראי כי ילוו עו"ג רבים מעצמם ביום ההוא והיו לי לעם, ואעפ"כ ושכנתי בתוכך ולא בתוכם, אז תדע למפרע וידעת כי ה' צבאות שלחני אליך, מה שה' צבאות שלחני היה אליך למענך:
(ו) <b>ונחל</b> ה' את יהודה חלקו על אדמת הקודש ובחר עוד בירושלים, הנה אמרנו כי כל מקום שגלו ישראל גלתה שכינה עמהם אבל ההפרש הוא שאף שהיתה שכינה עמנו, אבל לא היה על אדמת הקודש, בה"א הידיעה שהוא מקום המקדש, ועוד הפרש כי אף שנתקדשו גם בחו"ל מקומות בתי כנסיות ובתי מדרשים, ובכל מקום אשר אזכיר את שמי אבוא אליך כתיב, מ"מ לא היה שם שער השמים ואינו מכוון נגד ירושלים של מעלה, אבל מקום בית המקדש מה נורא המקום הזה וזה שער השמים, והנה נשבע הקב"ה שלא יכנס בירושלים של מעלה עד שיכנס בירושלים של מטה, וכמו שדרז"ל בפסוק בקרבך קדוש לא אבוא בעיר, ולכן ייעד הנביא ונחל ה' את יהודה חלקו על אדמת הקודש, כי אז יהיה חלק ה' עמו באדמת הקודש ובחר עוד בירושלים, עוד דייק שיבחר גם בירושלים של מעלה, וזה רמז גם דוד המלך ע"ה, עד אמצא מקום לה' משכנות לאביר יעקב, כוונתו כי למצוא מקום לה' אין זה חידוש שיהיה צריך חיפוש כל כך, כי הלא גדול שמו בגוים, ובכל מקום מוקטר ומוגש לשמו, אבל עיקר החידוש למצוא מקום לה' שיהיה משכנות לאביר יעקב משכנות דייק, שתי משכנות משכן של מטה מכוון נגד משכן של מעלה:
(ז) <b>הנה</b> שמענוה באפרתה כי רחל היא שהתפללה, והובטחה על הגאולה כמ"ש רחל מבכה על בניה, וכתיב יש תקוה לאחריתך לאחריתך דייקא, כי טוב אחרית דבר מראשיתו, וראשית הגאולה שהיתה בימי זרובבל ובימי יהושע בן יהוצדק לא היה רק פקידה ולא גאולה, ולא חזר הארון ובבית שני לא היה שם ארון, ומשניטל הארון אבן היתה ושתיה היתה נקראת, ועליה היה נותן הכהן ביוה"כ מדם חטאת הפנימית אחת למעלה ושבע למטה, וע"ז נרמז בהפטרה הזאת, כי הנה האבן אשר נתתי לפני יהושע על אבן א' שבעה עינים, רמז אחת שבעה כי כן היה מונה כה"ג ביוה"כ אחת אחת ואחת וכו' עד אחת ושבע:
(ח)
<b>ועוד</b> רמז באבן אשר לפני יהושע על מקום המזבח הנקרא מזבח אבנים, כמ"ש ואם מזבח אבנים, ושם הוא מקום השיתין, וכבר אמרו בשעה שכרה דוד שיתין קפא תהומא, ובעא למשטפא עלמא, כי באמת בנוקבא דתהומא, שם הוא מקום הקליפות הנבראים ע"י מעשה הרשעים, ובעא למשטפי עלמא והמזבח מגין, ואמר הנני מפתח פתוחה ולא יהיה מורא מתהומא רבה, כי ומשתי את עון הארץ ההיא ביום א', ואם אין עון אשר חטא אין מורא מתהומא רבה:
(ט) <b>ונחזור</b> לענינינו, כי דוד אמר אם אתן שנת לעיני וכו', עד אמצא מקום לה' משכנות וגו', ורמז בזה על גאולה העתידה, הנה שמענוה באפרתה, שם קבורת רחל ותקבר בדרך אפרת, ושמענוה באפרתה כמ"ש קול ברמה נשמע וגו', מצאנוה בשדי יער, כי מקום מקדש הוא נקרא יער בית הלבנון, ונתן דוד סימן לידע אם היא גאולה ממש מנוחה עולמית או רק פקידה בעלמא, ואמר קומה ה' למנוחתך אתה וארון עוזך, כ"א יחזור הארון והשכינה, אז היא מנוחה עולמית משא"כ בית שני לא היה שם ארון:
(י) <b>כהניך</b> ילבשו צדק וחסידיך ירננו, הכהנים נקראו חסידיך על שם אהרן הכהן הראש, דכתיב ביה תמיך ואוריך לאיש חסידך, ונתנבא דוד על גדולת ישראל בבית שני, והוכיח שאין זה גאולה אמיתית רק פקידה, שאם היה גאולה ממש היה הצלחת ישראל וגדולתם ונצחונם ע"י זרע דוד, כי הוא וזרעו להם משפט המלוכה לישב על כסא ה', ולכן אמר הן אמת שיהיה לישראל גדולה לפי שעה בבית שני, אבל כהניך ילבשו צדק וחסידיך ירננו, המה חשמנאי ובניו כהני ה' אשר נעשה תשועה גדולה על ידם, אבל בעבור דוד עבדך אל תשב פני משיחך, והנה סיים בסוף המזמור שם אצמיח קרן לדוד, ערכתי נר למשיחי, הנה אצמיח הוא עתיד ערכתי הוא עבר, ואמנם רז"ל אמרו, דוד ושלמה נמשחו בקרן ונמשכה מלכותם, שאול ויהוא נמשחו בפך ולא נמשכה מלכותם, ורמזה ע"ז חנה רמה קרני ודרז"ל רמה קרני ולא רמה פכי, והנה בנס החשמנאים מצאו פך של שמן ואומר אני שרמזו להם מן השמים שלא תתקיים מלכות החשמנאים ורמזו להם בפך, כי לא נעשה להם נס שימצאו קרן שמן רק פך, וזה שאמר דוד שם אצמיח קרן, ואני מצפה שיהיה ישועתנו בקרן ולהחזיר עשר קרנות שנטלו מישראל ואז סימן שיהיה לדוד, אבל מה שבבית שני נמצא פך שמן זה לא היה סימן למלוכה, רק ערכתי נר למשיחי שהיה לצורך המנורה:
(יא<b>)</b> <b>ונחל</b> ה' את יהודה חלקו על אדמת הקודש, כי כל בתי כנסיות שבח"ל מקום משכן שכינה הם, וע"ז נאמר ואהיה להם למקדש מעט, ועתידים בתי כנסיות שבח"ל שיקבעו בארץ הקדושה וזהו ונחל ה' את יהודה אלו מקדשות שבח"ל, שכל א' הוא רק חלק, ולכן נקרא מקדש מעט ועתיד להיות כל זה על אדמת הקודש:
(יב) <b>ונחל</b> ה' כו', ראיתי בתרגום יונתן שתרגם ונחל לשון ינחיל, שכך תרגם, ויחסין ה' לדבית יהודה חולקהון וכו':
והנה בשלהי כתובות אמר ר"ת מתי ח"ל אינן חיין, ומסיק לבסוף שהקב"ה עושה להם מחילות ועומדים והולכים תחת הקרקע עד א"י, ושם מבצבצים ויוצאים ע"ש, ולפירושו קשה א"כ איך קאמר שמתי ח"ל אינם חיין והרי הם חיים בחו"ל שכיון שהולכים כבר חיו, ומה בכך שהולכים במחילות, ולכן נ"ל דמתחלה אמר ע"י גלגול, והיה הכוונה שהעצמות יתגלגלו על הקרקע עד א"י, וע"ז קאמר גלגול לצדיקים צער הוא שאין לך בזיון גדול מזה, ולכן קאמר מחילות נעשו להם בקרקע ושם יגולגלו העצמות עד א"י, ולעולם אין רוח חיים בא בהם עד א"י, ותדע דלא קאמר אלא אמר אביי מחילות נעשו להם משמע דלא הדר ביה מדברי ר"א שאמר ע"י גלגול, אלא פרושי מפרש, שהגלגול יהיה תחת הקרקע תוך המחילות:
(יג) <b>ואמרו</b> עוד שם עתידין צדיקים שמבצבצים ועולים בירושלים שנאמר ויציצו מעיר ואין עיר אלא ירושלים והנה ג' שותפין באדם, ובשעת מיתה הקב"ה נוטל חלקו ובשעת תחיית המתים הקב"ה מנחיל אותם חלקו שנטל בשעת מיתה, וזהו ונחל ה' את יהודה חלקו, שינחיל את יהודה להחזיר נשמות לפגרים מתים, על אדמת הקודש, שלא תבוא בהם רוח חיים עד שיגיעו תחת הקרקע, על אדמת הקודש ובחר עוד בירושלים כי שם יציצו מעיר:
<big>דרוש</big> <big>ל"ג</big> (א)
<b>בספרי</b> הובא בילקוט ברכה וקללה למה נאמר, לפי שנאמר החיים והמות נתתי לפניך הברכה והקללה, שמא יאמרו ישראל הואיל ונתן המקום שני דרכים דרך חיים ודרך מות, נלך באיזה מהן שנרצה ת"ל ובחרת בחיים:
<b>והנה</b> דבריו הללו צריכין ביאור, דמה קשה לו במה שנאמרו ברכה וקללה, שאמר למה נאמר, הא ודאי איצטרכו להודיעם שיש שכר למקיים ועונש להעובר, וגם איך נתישבה קושיא זו במה שנתן עצה ובחרת בחיים, ונראה דבקידושין דף ס"א בפלוגתא דר' מאיר ורחב"ג בתנאי כפול, קאמר בשלמא לר"מ היינו דכתיב אם בחוקותי ואם בחקותי תמאסו וכו', וזה ניחא באם בחקותי ששניהם נאמרו בלשון אם, אבל כאן בברכה וקללה שהברכה נאמרה בלשון אשר, והקללה נאמרה בלשון אם, והנה רש"י כאן בפסוק אשר תשמעון פירש את הברכה ע"מ אשר תשמעון, הנה סיים ברש"י לשין אשר ללשון ע"מ והדין עמו שהרי אם היה הפירוש לשון אם היה כותב בפירוש לשון אם כמו דכתיב בהקללה, אנא ודאי לשון אשר אינו לשון אם אלא לשון ע"מ, ואמנם איכא למידחי, דלעולם לשון אם הוא, והא דלא כתיב את הברכה אם תשמעו היינו שלא רצה לעשות זאת לספק וגלה להם הדרך החיים שיבחרו בו, ולכן קאמר אשר תשמעו שזה רצון המקום שתשמעו, וההכרע אם הוא לשון ע"מ כפירוש רש"י או כפירושי הוא ממאי דקיי"ל באה"ע סי' י"ח ס"ג, דהאומר ע"מ א"צ ת"כ, ואם אשר היינו ע"מ א"כ למה הוצרך ת"כ, וזהו כונת הספרי ברכה וקללה למה נאמר, פי' למה נאמרו שניהן הא מכלל הן אתה שומע לאו כקושית הגמרא בקידושין, ואם משום דצריך ת"כ קשה הלא בברכה כתיב אשר תשמעון ש"מ שפירושו הוא ע"מ וא"כ אין צריך כפול ולמה הוצרכו שניהן, וע"ז משני דלעולם אשר איננו לשון ע"מ, והא דלא כתיב אם היינו משום דרצונו שיבחרו בברכה לכן קאמר אשר תשמעון:
(ב) <b>ובזה</b> נ"ל דברי הילקוט שם אחר כך ברמז תתע"ו ברכה וקללה, הברכה אם תשמעו והקללה אם לא תשמעו כיוצא בו אתה אומר הלא אם תטיב שאת ברכה ואם לא תטיב שאת קללה, ר"א בנו של ר"י הגלילי אומר מי לחשך אמרה תורה הברכה והקללה, הברכה אם תשמעו והקללה אם לא תשמעו, ופי' הדברים לפי שפירש הברכה ג"כ בלשון אם, וע"ז קאמר ר"א מי לחשך, כלומר מי לחש לך זה לפרש לשון אשר בלשון אם, ודלמא הוא לשון ע"מ כפירוש רש"י, והביא ראי' לסתור פירש"י אמרה תורה הברכה והקללה, פי' מדאיצטריך למימר תרווייהו ש"מ הברכה אם תשמעו שגם לשון אשר הוא לשון אם:
(ג) ונבוא לפרש דברי רש"י בתורה, וז"ל רש"י ברכה וקללה האמורות בהר גריזים ובהר עיבל, את הברכה ע"מ אשר תשמעו, והמזרחי על מה שפירש רש"י האמורות בהר גריזים וגו', כתב שכונתו שבקרא נאמר נותן לפניכם היום ברכה וקללה, ופשוטו של מקרא שהיום ממש נותן לפניהם, לכן פירש"י שאין הפירוש כן רק פירושו שהיום נותן סדר הברכות והקללות שאתם עתידים לקבל בהר גריזים ועיבל, ושוב כתב המזרחי וא"ת מנ"ל לרש"י הא, ודלמא באמת נאמרו היום הברכה והקללה מפי משה, ובהר גריזים ועיבל נאמרו מפי הכהנים והלוים, וי"ל דלא מסתבר שנאמרו בתוך זמן קצר של שני חדשים:
(ד) <b>ואני</b> אומר שלזה כיון רש"י להוכיח שלא נאמרו היום ממה שפירש אשר תשמעו ע"מ, שהרי לעיל פירשתי דברי הילקוט שע"כ אשר הוא לשון אם שאל"כ אלא הוא לשון ע"מ, א"כ א"צ ת"כ ולמה נאמרו שניהן הברכה והקללה, הלא מכלל הן אתה שומע לאו:
<b>ואמנם</b> הב"ש שם בס"ק ד' כתב הטעם דבאומר מעכשיו או ע"מ א"צ ת"כ, הוא משום כיון דמעכשיו חייל המעשה אז הוא חייל בתנאי שמתנה עמו, אבל תנאי באם, כיון שהתנאי בא לבטל המעשה שאל יחול מעכשיו לא הוי תנאי כי אם בת"כ ע"ש בב"ש, ולפ"ז אם בלא"ה אין המעשה חל מעכשיו גם תנאי ע"מ שוה לתנאי באם, וצריך ת"כ גם בע"מ כיון שעל מנת הזה ודאי אינו מעכשיו הרי אין כחו יותר מתנאי באם ועיין בר"ן פ' מי שאחזו, ומעתה ה כוונת רש"י שפי' נותן לפניכם אין פירושו היום ממש רק עתיד ליתן בהר גריזים ועיבל, וסיים רש"י אשר תשמעון ע"מ וכו', וא"כ אי ס"ד היום ממש וע"מ כאומר מעכשיו א"כ למה לי שניהן הברכה והקללה הרי בע"מ א"צ כפול אלא ע"כ שפירושו שעתיד ליתן וא"כ לא חייל מעכשיו ושפיר בעינן ת"כ:
<big>דרוש</big> <big>ל"ד</big> <big>לחנוכה</big> (א)
<b>בענין</b> הנס של חנוכה נתקשו כל המפרשים למה יוגרע נס הזה מנס שבימי מרדכי ואסתר שהוא בימי הפורים, מלבד קריאת המגילה שהוא לפרסומי ניסא, נקבע ג"כ ימי משתה ושמחה ויו"ט להרבות בסעודה, ולמה לא קבעו ג"כ ימי חנוכה מלבד הדלקת נרות שהוא לפרסומי ניסא לימי משתה ושמחה:
<b>ואני</b> מדקדק עוד יותר, על עיקר הנס הלא כמו שטמאו כל השמנים טמאו ג"כ שאר הדברים, ולא היה להם לא סולת טהור למנחות ולא יין לנסכים, ולמה לא נעשה להם נס שימצא להם מעט סולת טהור למנחה ויהיה הנס שיקריבו ממנו שמונה ימים, עדי יעשו בטהרה, וכמו כן יין לנסכים, ומדוע נעשה הנס הזה דוקא בשמן למאור:
(ב<b>)</b> <b>ונראה</b> כי עיקר כונת היונים היה, כתבו לכם על קרן השור שאין לכם חלק באלקי ישראל, ורצו שלא תהא השכינה שורה בישראל, ובאמת באותו זמן שנעשה בית המקדש ע"ז שהרי שקצו אבני מזבח ועשו בו תקרובות ע"ג, מסתמא נסתלקה השכינה משם, כי קצר המצע מהשתרע והמסכה צרה וגו', וא"א לשני רעים וכו', ובכ"מ ששורה הקליפה השכינה בורחת משם, וזה דרך הקדושה להיות כמלך עלוב ונדחה מפני הקליפה, והנה היה מקום להרהר מי יודע אם תחזור השכינה לשכון בבית הזה שנעשו בית ע"ג, וכמבואר בחדושי הרא"ם על הסמ"ג, והקב"ה ברחמיו ורוב חסדיו הראנו אות לטובה, כי עדיין חבת הקודש מכשרת הבית הזה, ושתחזור השכינה להיות שורה בבית הזה, והנה נרות המנורה הוא עדות לישראל שהשכינה שורה עמהם וזה נר המערבי, וכמשארז"ל בפ' במה מדליקין ובפ' כל קרבנות הציבור, על פסוק מחוץ לפרוכת העדות יערוך אותו אהרן וגו', וכי לאורה הוא צריך והלא כל מ' שנה שהלכו ישראל במדבר לא הלכו אלא לאורו, אלא עדות הוא לכל באי עולם שהשכינה שורה בישראל, ומהו עדות זה נר המערבי שנותן בה שמן כמדת חברותי' וממנה היה מתחיל ובה היה מסיים, הרי שע"י דליקת הנר יתר על זמנו לפי דרך הטבע, היא עדות על השראת השכינה וק"ו כאן שדלקו כל שמונת הנרות יתר על זמנן, לפי הטבע זמן מופלג כזה שנעשה נס והדליקו ממנו שמונת ימים:
(ג) <b>ונמצא</b> שהיה כאן שני ניסים כפולים, הנס האחד היא משיכת נר המערבי שהיה דולק יותר משאר הנרות, שהרי ממנו היה מתחיל וכו', ונס השני המשכת ההשפעה בפך הזה להוריק ממנו שמונת הימים, ואף שנס הראשון שנעשה בנר המערבי אין זה דבר חדש, שהרי זה דרכו היה כל הימים בימי שמעון הצדיק, מ"מ עתה כבר היה מקום להתיאש מזה, ולומר כבר נסתלקה השכינה ע"י שטמאו היונים הבה"מ הזה ועשו בו תקרובות ע"ג, וכיון שחזר הנס כדרכו זה סימן שעדיין לא זזה שכינה, ונס זה נעשה גם ביום הראשון, אבל הנס השני נעשה רק בשבעת הימים, אבל ביום הראשון אין כאן נס השני כלל, שהרי היה בפך הזה להדליק יום א':
<b>ובזה</b> מתורץ קושית הפוסקים שהקשו על שקבעו ימי חנוכה ח' ימים והיה להם לקבוע רק שבעה ימים שהרי ביום ראשון אין כאן נס, ולדידי ניחא דגם ביום הראשון ראוי לקבוע זכר לנס נר המערבי שחזר למקומו:
(ד) ומעתה מתורץ מה שהקשיתי, למה נעשה הנס דוקא בשמו למאור ולא ביין לנסכים או בסולת למנחות, לפי שכל עיקר המכוון בנס הזה להראות שנא היה בכח היונים לסלק השראת השכינה מישראל ולכך נעשה הנס הזה במנורה שהיא עדות ע"ז, ולפי שבנס הזה ראו אור גדול השראת השכינה בישראל, כבר היו שבעים מזיו השכינה, מעין עוה"ב שאין בה לא אכילה ולא שתיה רק צדיקים יושבים כו', לא היה כאן מקום לקבוע ימי משתה ושמחה דברים גשמיים רק מאורי אור שהוא מעין עוה"ב משא"כ בימי מרדכי ואסתר לא היה זכר בנס ההוא להשראת שכינה בישראל, רק הצלה ממות לחיים חיי עוה"ז קבעו בו מעין הנאת עוה"ז שמחה ומשתה. וא"כ בימים הללו ראוי ניתן לב לתקן כל הדברים הגורמים לשכינה שתסתלק מישראל שזה היה כונת היונים, והנה בעוה"ר בעת הגלות אפס מקום להשראת השכינה, כי חרב בית מקדשנו, והקב"ה ברחמיו השאיר לנו שארית, וכתיב ואהיה להם למקדש מעט אלו בתי כנסיות ושם השכינה שורה, ואלו המדברים בבה"כ אין לך מורד במלכו של עולם בהיכלו ולפניו גדול מזה, וזה מטמא אויר הקדוש דוגמת היונים שטימאו המזבח, כי זה מעמיד צלם בהיכל, כי בכל עבירה נעשית קליפה ורוח הטומאה, ובעוה"ר נתפרץ הדבר מאד:
(ה) והטעם שבעוה"ב צדיקים נהנים מזיו השכינה, ובעוה"ז נאמר כי לא יראני אדם וחי, נלע"ד ע"פ מה שכ' האלשיך בפסוק ואנכי נטעתיך שורק כלו זרע אמת ואיך נהפכת לי וגו', במה שידענו מהירושלמי כי המבריך זמורה בארץ ותוציא בדים ותשלח זמורות וענבים, שאמרו שכל השנים הראשונים שהעלים שלה הפוכים אחורי העלים כלפי האם היא סימן שיונקת עדין מן האם, כדאמרי אינשי מאן דאכיל דלאו דיליה בהית לאסתכולי ביה, ואחר זמן שפני העלים כלפי האם הוא סימן שאינה צריכה שוב לאמה ויונקת מעצמה, ונבוא אל הענין שאומר הוא יתברך אשר השכינה היא עקר ואם בישראל, אמר הנה אנכי נטעתיך שורק כלו זרע אמת, ואיך נהפכת לי שהראית לי עורף ולא פנים כעלים של זמורות ההברכה, שאחורי העלים כלפי האם, כן הפכת פנים מנגדי, והוא הפך הגפן שכשהשורק יונק מן האם הופכת אחורי העלים אלי ש בי שכשם ועתה איך נהפכת לי ואינך יונקת ממני ודבוקה בי, כי אם אדרבה את סורי גפן נכרי', כי נפרדת ממני עכ"ל האלשיך ודברי פי חכם חן:
<b>והנה</b> ידוע כי שכר מצוה בהאי עלמא ליכא, וכל מה שהצדיקים אוכלים בעוה"ז הוא מתנת חנם, ואין הצדיקים מבקשים עוה"ז כי אם מתנת חנם וכמו שדרז"ל בפסוק ואתחנן כידוע, אבל בעוה"ב אז מקבלים שכר מעשיהם הטובים, וכשארז"ל היום לעשותם ולמחר לקבל שכרם, וכיון שהצדיקים בעוה"ז אוכלים מתנת חנם נמצא נהנים מהקב"ה במתנה ומאן דאכיל דלא דילי' בהית לאסתכולי ביה, ולכן נאמר כי לא יראני אדם וחי, וזה נלע"ד מה שאמרו רז"ל בשכר כי ירא משה מהביט זכה לותמונת ה' יביט, וצריך להבין מה זכות היה לו בזה שירא מלהביט, ונראה לפי שיש צדיקים גדולים מחד שאפילו בעוה"ז אינם אוכלים מתנת חנם מהקב"ה, ואף כי שכר מצוה בהאי עלמא ליכא מ"מ אלו דברים שאדם אוכל פירותיהם בעוה"ז וכו', והמה יש להם כל כך מעשים טובים עד שקצת פירות מפרי מעשיהם מספיק להם לכל חיי העוה"ז, וכמו שארז"ל בפסוק שמעו אלי אבירי לב הרחוקים מן הצדקה, שכל העולם ניזונים בחסדו ובצדקתו של הקב"ה והמה ניזונים בזרוע:
(ו) <b>והנה</b> צדיקים כאלו היה ראוי שאף בעוה"ז יזכו לחזות בנועם ה', כי אינהו לא אכלו מדלאו דידהו, ומי לנו גדול ממשה רבינו ע"ה אלא שעניו גדול היה והיה קטן בעיניו עד שהיה נראה לו שאין פירותיו מספיקים לו, וגם הוא ניזון בחסדו של הקב"ה, ומאן דאכיל דלאו דילי' בהית לאסתכולי ביה ולכן ירא מהביט אל ה', נמצא שזהו ענוה גדולה לגבי משה רבינו ולכן זכה לותמונת ה' יביט:
(ז) <b>וכל</b> זה בעוה"ז אבל בעוה"ב אז הגיע יום המחר לקבל שכרם, וכל אחד מקבל שכרו ואכל מדילהון, ולא בהית לאסתכולי ביה בקב"ה, ולכן צדיקים יושבים ועטרותיהם בראשיהם ונהנין מזיו השכינה, ומראים כל אחד באצבע, שנא' הנה אלקינו זה קוינו לו נגילה ונשמחה בישועתו:
(ח) <b>אלא</b> שלזכות לחזות בנועם הזה צריך לשמור כח הראות שלא לפגום העין, ולעתיד נאמר והייתם קדושים יכול כמוני ת"ל כי קדוש אני, ולקדושה יתירה צריך גדר ערוה וכל מקום שאתה מוצא גדר ערוה אתה מוצא קדושה, ומה מאד בעוה"ר פשתה המספחת בנסעם לטייל איש ואשת רעהו יושבים בקרון א', וממ"נ אם יושבים זה בצד זה יש כאן קירוב בשר ודוחקים זה את זה ויצר סמוך, ואם יושבים זה נגד זה יש כאן הסתכלות בכל עת ובכל רגע, ואם אין איש עמהם והקרון הוא מסובב יש כאן ג"כ משום יחוד וכל כונת היונים היה להכשיל בעריות ולבעול הנשי', והנס נעשה ע"י חנה ויהודית שמסרו נפשם ע"ז:
<b>ונחזור</b> לראשונים שיש צדיקים שגם בעוה"ז מתפרנסים מפרי מעשיהם, והמה זוכים אף בעוה"ז להיות נהנין מזיו השכינה וק"ו בעוה"ב והמצוה המסוגלת יותר לזה היא מצות הצדקה וקרא כתיב אני בצדק אחזה פניך כו', שבזכות הצדקה אחזה פניך אך שלא תאמר אחר מיתה דוקא ואז נקרא שינה מתוקה שנת העובד, וכן ישנתי אז ינוח לי, ולכן קאמר אשבעה בהקיץ תמונתך שגם בחיים חיותי אזכה לזה:
<big>דרוש</big> <big>ל"ה</big> <big>לחנוכה</big> (א)
<b>בענין</b> הישועה שעשה הקב"ה בימים ההם בזמן הזה ע"י החשמונאים, והנה נמשך מזה אח"כ שתפסו החשמנאים הכתר מלכות בראשם נגד שורת הדין שהיה להם לשום כתר מלכות בזרע דוד הראוים לכך, ועבור זה באמת נחרב בית חשמנאי, ולא נשתייר מהם כלום בימי הורדוס דקטלינהו ומרד בהו, וצריך להבין על מה זה באמת עשה הקב"ה הישועה ע"י הכהנים, ולמה לא ע"י זרע דוד מבני זרובבל להיות ידם בעורף אויביהם, וישימו כתר מלכות בראשם:
<b>אמנם</b> לפי שעקר כונת אנטיוכס היתה לעקור משפחת כהונה מישראל להכרית זרעו של אהרן, והיתה כונתו כי בזה יושבת העבודה וקדושת המקדש ובטלה קדושת ישראל, ולכן גזרו שכל בתולה הנישאת תבעל להגמון תחלה, והנה אונס בישראל משרי שרי, אמנם הכהנים אונס אסור להם, וא"כ לא הי' באפשרי להם לישא אשה כלל, וממילא כלו להם הכהנים, ואפשר שבזה כוונו הרשעים היונים, שאמרו כתבו לכם על קרן השור שאין לכם חלק באלקי ישראל:
(ב) והנה זה כמה שנים שדרשתי, שכיונו בזה על חטא העגל, ושוב מצאתי כן ביפה תאר בראשית, ובזה רצו להזכיר הקיטרוג על אהרן ראש הכהונה ובמדרש וכן בתרגום יונתן בפסוק קרב אל המזבח שהיה אהרן רואה קרני המזבח לפניו נראים כקרני שור וקרני עגל, והיה מתירא עד שאמר לו משה קרב אל המזבח, [ובזה אמרתי פי' ברש"י בפסוק שם שהיה אהרן בוש וירא מלגשת] וזה רצו להזכיר ולעקור זרעו מישראל, ובאמת כונת אהרן היתה לש"ש להתעצל במעשהו עד יבוא משה רבי ו ע"ה וגם שלא יתחייבו ישראל כלי', אמר מוטב יתלה הסרחון בי, וע"י זכות זה אדרבה זכה למשוח בשמן משחת קודש בכהונה, וכמו שדרשו רז"ל על פסוק, אהבת צדק ותשנא רשע על כן משחך אלקים שמן ששון, ולכן אדרבה נעשה הנס ע"י הכהנים לפי שהיונים עשו כמו בלעם שנא' בו וישת אל המדבר פניו להזכיר חטא העגל, ועי"ז תחול הקללה, כן עשו היונים לעורר חטא העגל, וכשם שחטא העגל נתקן על ידי שבט לוי ובכללם אהרן ובניו, ולהראות עתה שזכות אהרן קיימת, ולכן נעשה הנס ע"י כהני ה', וזה היתה כונת יון הרשעה שטמאו כל השמנים, כי בודאי לא במקרה נטמאו כל השמנים, כי אם שכיונו לכך, כי אחרי שאז לא היה מלך בישראל, והיונים דמו שישראל ישארו נכנעים כל ימות עולם בלי מלך וקדושת הכהונה רצו לעקור לגמרי, א"כ אין צורך לשמן משחת קודש, ועקר כונתן שטמאו כל השמנים כי סברו שגם שמן המשחה יבוא לידם לחללו, ועוד היתה כונתם בקרן השור כדי שלא יבטחו ישראל על התשובה, ולכן אמרו כתבו לכם על קרן השור, הוא יוסף הצדיק שנקרא בכור שור, ועל מה נתגדל קרן יוסף ליטול חלק בכורתו של ראובן ע"י חילול יצועי אביו ואף שראובן עשה תשובה:
(ג) <b>והנה</b> במה שכתבתי שהיונים רצו לעורר חטא העגל, נלע"ד פירוש בפסוקים בהפטרה, ויראני את יהושע עומד לפני מלאך ה' והשטן עומד על ימינו לשטנו, ויאמר ה' אל השטן וגו', והאברבנאל פירש הפסוקים הללו על מלחמת אנטיוכס הרשע ויהושע בן יהוצדק רמז לכהני ה' חשמנאי ובניו, והשטן רמז לאנטיוכס, והנה לפי הנראה מלחמת אנטיוכס היתה על כללות ישראל, לא ביחוד על הכהנים, אדרבה הכהנים התחילו להלחם בו, וא"כ איך שייך למימר והשטן עומד על ימינו לשטנו, והלא על הכלל יצא להשטין לא על הכהנים בפרט, אמנם לפי מה שכתבתי עקר הגזירה שתיבעל להגמון כונתו על הכהנים להשבית זרעו של אהרן ושייך שפיר לשטנו, אולם במה שאמר שעומד על ימינו צריך ביאור אדרבה עיקר אחיזת החיצונים מצד שמאל, ואולי כיון שיהושע עומד לפני המלאך ונמצא שמאלו של המלאך ימינו של יהושע, והשטן לא עצר כח לעמוד מימינו של המלאך, ולכן עמד לימין הכהן לשטנו שהוא משמאלו של המלאך:
<b>ועוד</b> נלע"ד שכל הגזירות שגזרו המצריים וכשדים על ישראל, היו אחר שהגנו אותם חוץ לארצם, שאז נחלש כחם של ישראל ממיעוט שפע הקדושה בארץ לא להם, אבל היונים רצו להחטיאם בארצם, ששם עיקר עוצם קדושתם וגבורתם, וימין רומז לעקר הכח, וזה כונת הפסוק והשטן עו ימינו לשטנו להחטיאו במקום עקר שורש גבורתו של הכהנים בארץ הקדושה:
(ד) אמנם לפי דרכנו הנ"ל שאמרנו, שרצה לעורר חטא העגל על אהרן ראש הכהונה, ובאמת נהפוך הוא שאהרן זכות גדול היה לו מעשה העגל, ומנע את ישראל מבוא בדמים, והרחיב להם עבודת העגל עד מחר, ובא משה וביטלו, וכיתתו לשברי שברים משא"כ אם היה אהרן מסרב היו הורגין אותו, ועושים העגל בעצמם בזריזות והיו מקריבין לו בו ביום קודם ביאת משה, והנה ידוע שאלו מיימינים לזכות ואלו משמאילים לחוב, הרי שהזכיות המה מימין והחובות בשמאל, וכאן עמד השטן על ימינו של הכהן, דבר שהוא לזכות לשטנו בדבר זה עצמו להזכירו לחוב:
(ה) <b>ויאמר</b> ה' אל השטן יגער ה' כו', יש לדקדק מה הוא האמירה ושני גערות הללו, ובפרט שאמירה בכל מקום היא לשון רכה, וכמו שדרז"ל בפסוק כה תאמר לבת יעקב, וא"כ לשון ויאמר עם לשון גערה סתרו אהדדי, והנה במה שאמרו מלכות יון כתבו לכם על קרן השור, כבר כתבתי שהי' כונתם להזכיר עון העגל, ונכלל בזה שתי רשעיות, קטרוג על כלל ישראל, וקטרוג על הכהנים זרע אהרן, וכאשר כתבתי לעיל, ועוד בה שלישי' שרמזו בזה שלא יבטחו ישראל על קדושת ירושלים ובה"מ אשר בקרבם, ולזה אמרו כתבו לכם על קרן השור, רמזו למשכן שילה שהוא בחלקו של יוסף הנקרא בכור שור ואעפ"כ נחרב ולא הגינה קדושתה, ודמו הרשעים שככה יקרה מקרה ירושלים, אבל האמת לא כן הוא, ושאני ירושלים כי קדושתה קדושת עולם, ומכוון נגד בה"מ של מעלה, ולכן תספיק קדושת המקום להגין על קדושת ישראל שלא נתחללה ע"י אנטיוכס הרשע, וזה אחד מן הטעמים שכתבו המפרשים, על מה הוגדל נס פורים שנקבע למשתה ויו"ט מנס של חנוכה, וכתבו שנס של פורים גדול מאד שהיה חוץ לארץ ולא היה שום הגנה לישראל, אבל נס חנוכה היה לישראל קדושת המקום הקדוש להגין עליהם ועתה בגלותינו בתי כנסיות מגינים עלינו, כי הם מעין קדושת המקדש, והיא שעמדה לנו, שבכל הצרות שעברו על ראשנו לא עשה עמנו כלה, וארז"ל כל הקובע מקום לתפלתו אויביו נופלים תחתיו, שנא' ושמתי מקום לעמי ישראל ונטעתיו ולא יוסיפו עוד בני עולה לענותו כבראשונה:
והנה השטן הרומז על אנטיוכס הרשע וגם השר הממונה שלו למעלה בא להזכיר שלשה מיני קיטרוג, וכלם רמזו בכתבו לכם על קרן השור, הראשון לראש הכהנים אהרן קדוש ה', וגם לומר שמזה נראה לאהרן כעין קרני שור, ודימה השטן שזה לחובין להזכיר חטא העגל, אבל נהפוך קטגוריא זו לסנגוריא, כי אדרבה זהו זכותו:
(ו) <b>ובזה</b> אמרתי כוונת רש"י בפרשה שמיני, קרב אל המזבח לפי שהיה אהרן בוש וירא מלגשת אמר לו משה למה אתה בוש לכך נבחרת, והנה רש"י פתח בתרתי שהיה בוש וירא ומסיים בחדא, שאמר לו משה למה אתה בוש, ועל היראה לא השיבו כלום, ועוד מאי לכך נבחרת:
<b>ונלע"ד</b> שהיה אהרן בוש לקבל גדולה זו לשמש לפני המקום, וגם היה ירא שראה כקרני שור, והיה סבור שזה מזכרת עון לו, ואמר לו משה על הבושה למה אתה בוש, ועל דבר היראה אמר לו אתה סבור שזה לך מזכרת עון, אדרבה זכרון טוב הוא לך, כי לכך נבחרת, וכמו שהקדמתי בשם המדרש אהבת צדק וגו' על כן משחך וגו':
(ז<b>)</b> <b>ולפי</b> שבזה אף שכוונת השטן היה להשטין, אבל באמת היה בזה מגיד זכות מליץ יושר, ולכן נאמר כנגד זה, ויאמר ה' אל השטן לשון אמירה שהיא דברים רכים, ונגד הקטרוג השני כקרני שור לקטרג על ישראל שהמירו כבודם בתבנית שור, וזה קטרוג גדול על ישראל להזכיר עונם, ולא ניחא ליה לקב"ה בזה, ולכן נאמר יגער ה' בך השטן לשון גערה בנזיפה, ונגד הקטרוג השלישי נגד ירושלים הרמוז בקרני שור, לומר כשם שמשכן שילה נחרבה קדושתה חרבן עולם, ויטוש משכן שילה, ושכן יהי' לירושלים נאמר ויגער בך הבוחר בירושלים, שהקב"ה בחר בירושלים לנחלה שאין לה הפסק. <big>דרוש</big> <big>ל"ו</big> <big>לשבת</big> <big>הגדול</big> (א)
<b>עלינו</b> לשבח לאדון הכל לתת גדולה ליוצר בראשית, שלא עשנו כגויי הארצות, והבדילנו מן התועים, וקרבנו לעבודתו עבודת הקודש, להיות לו לעם נחלה, והכל נעשה היום הזה, שבת הגדול בעשור לחודש הזה, שצונו משכו וקחו, למשוך ידינו מע"ז, טומאת מצרים, וליקח צאן לפסח, וכל המפרשים האחרונים חתרו למצוא טעם, על שנתייחד גדולת הנס הזה ליום השבת, ולא הוקבע בעשור לחודש:
<b>ונראה</b> ע"פ נוסח הנ"ל עלינו לשבח כו', הרי ששבח של גדולה שאנו משבחים לשמו הגדול, יש לו שייכות ליצירת בראשי', שזהו גדולתו הנפלאה, וראי' לדבר שמשה רבינו ע"ה, אמר בשבחיו של מקום, האל הגדול הגבור והנורא, וקבעו אנשי כנה"ג הנוסח הזה בתפילה, ונקראים על שם זה אנשי כנסת הגדולה, שהחזירו העטרה ליושנה, וכדאמר ריב"ל במס' יומא פרק בא לו למה נקרא שמם כו', אתא משה אמר האל הגדול הגבור והנורא, אתא ירמיה אמר עו"ג מרקדים בהיכלו, אי' נוראותיו, ולא אמר הנורא, אתא דניאל אמר עו"ג משתעבדין בבניו, אי' גבורותיו, לא אמר גבור, אתו ואנשי כנה"ג אמרו אדרבה ה גבורותיו, שכובש כעסו ונותן ארך אפים לרשעים, ואלו הן נוראותיו, שאלמלא נוראותיו איך אומה א' יכולה להתקיים, וכתב מהרש"א בחדושי אגדות, וכולן אמרו הגדול שבכל שעה ובכל זמן גדולתו מפורסמת מתוך בריאת עולמו הרי שבריאת עולמו הוא מופת על גדולתו, וכן אמרו במדרש, הובא בילקוט איוב, אמר ר' יהושע, קשה היא ירידת גשמים, שהיא שקול' כנגד כל מעשה בראשית, מה טעם עושה גדולות עד אין חקר וכתיב בתרי' הנותן מטר על פני ארץ, והנה נודע שיציאת מצרים הוא אות ומופת על חידוש עולמו, ודבר זה כפול בכל דברי המפרשי', וגם על פי פשוטן של דברים, משום שע"פ מערכת המזלות, אז בעת ההיא, והמחגרת הגדולה אז הי' ע"פ המזלות שאין עבד יכול לברוח ממצרים, והנה לפי דעת האומות הקדומים שהעולם קדמון ואין לו מנהיג, א"כ כל הנהגות העולם ע"פ המזלות, ואין לשנות דבר, והקב"ה ברוב גדולתו שידד המערכות, ובחודש ניסן שהוא מזל טלה מזל מצרים, הוציא לעין כל ששים רבוא ישראל, מלבד נשים וטף וזקנים, הרי נתפרסם עוצם יכלתו, ושהוא המעריך המערכות של המזנות, והוא היוצר בראשית, ברצונו העריכם, וברצונו שידדם, נמצא שלקיחת הטלה לפסח הוא אות על שידוד המזלות, ועל יצירת העולם, וגם שביתת שבת הוא אות למעשה בראשית, מקרא מפורש בתורה וינח ביום השביעי, על כן ברך וגו', ולכך הוקבע נס זה ליום השבת קודש, ונקרא שבת הגדול, ששם גדול מורה על יצירת בראשית, הגדול הוא כינוי לקב"ה שבת של גדול, דהיינו שבת בראשית שבו שבת האל הגדול:
(ב) <b>עוד</b> נלע"ד שנקרא שבת הגדול, לפי שידוע שמשה רבינו ע"ה בחר במצרים יום שבת למנוחה, אמנם תמיד אחר השבת, היו חוזרים לעבודת פרך, ואם כי בר"ה בטלה העבודה, עדין הי' הדבר בספק אצלם, אולי יחזור להשתעבד בהם, כי ראו עוצם קשיות עורף של פרעה הרשע, ולא היו יודעים המשך המכות, כמה זמן יומשך, וכמה מכות יביא הקב"ה עליו, ואולי יומשך הדבר זמן רב, אמנם היו יודעים שמכות בכורות היא אחרונה שבמכות, לפי שבמכה זו התרה הקב"ה תחלה, והיא היותר חמורה, וכמ"ש רז"ל בפסוק, הן אל ישגיב בכחו, מי כמוהו מורה, וכאן בעשור לחודש, שמשכו להם שה לפסח, ואז נתפרסם בכל האומה הישראלית, שבחודש הזה בעוד ארבעה ימים, ישחטו הפסח שהוא נקרא כן, על שם שפסח הקב"ה על הבתים בנגפו בכורי מצרים, ואז נתקיימה האמונה בידם, שלא ישהו עוד יותר במצרים, ושלא יחזרו עוד לעבודת פרך, ואז נקרא שבת הגדול:
(ג) <b>ועכ"פ</b> משה רבינו בחר במצרים, בשביתת יום המנוח הזה, והוכיח סופו שעקר הנס נעשה להם בעשור לחודש, יום הקדוש הזה, וכא ו אות היא להם ששביתת השבת עמדה להם, לגאול אותם קודם זמנם, וק"ו שראוי שיקרא אצלנו שבת הגדול, כי אז אף ששמרו השבת לא היו מצווים ועושים, וכבר אמרו חז"ל גדול המצוה ועושה, ואולי על שם זה נקרא שבת הגדול, ולא נקרא שבת הפלא, לפי שהלוא עד היום ההוא לא הי' לזרע יעקב שום מצוה יותר ממצות בני נח, ואף שזרע יעקב קיימו התורה עד שלא ניתנה, לא הי' כחם גדול, והיו כמי שאינו מצווה ועושה, אבל עכשיו שניתן להם מצות פסח, והמצוה הראשונה שבו הוא לקיחתו מעשור לחודש, וקיימו שם מצוה זו בשמחה, וניתן להם עכשיו שוב מצוה אחת יתר על שאר בני נח, והיו מקיימים מצוה זו כמצווה ועושה, שהוא גדול ממי שאינו מצוה ולכך נקרא שבת הגדול:
<b>ונחזור</b> לראשונים, אם במצרים נגאלו בזכות שמירת השבת, שלא היו מצווים ועושים, ק"ו אנחנו שמצווים ועושים, אם היינו מקיימים שמירת שבת מיד היו נגאלים:
(ד) <b>ובעוה"ר</b> מזלזלין בשמירת שבת, ואינם משיבין משבת רגליהם, והולכים חוץ לרחוב, ונכשלים בטלטול חוץ לערוב, והליכתם ג"כ לא על חנם כי אם לפקח על איזה עסק מו"מ לדבר עם אינו יהודי:
<b>וגם</b> בשילוח אגרות על הפאסט ביום השבת, איסור גמור הוא, וצריך כל אחד לשנות מע"ש אל הפאסט, וגם הפאסטמיינסטער היהודי ישלח כל האגרות אל הפאסט שבמקום קטן הכל קודם חשיכה:
<b>וגם</b> שמעתי שנותנים בשבת חלב לתוך הרעה"ר, והנה בחלב קר ע"י ישראל אין שום היתר, וע"י א"י אחר שהוסק התנור ג"כ אסור, כי אם קודם שהוסק מותר ע"י א"י ובתבשיל חם מותר ליתן אצל התנור או ע"ג לבזבזים שסביב התנור, שזהו מקרי סמיכה, אבל ע"ג התנור, או לתוך הרעהר אסור, כי אם ע"י דבר המפסיק ובזה נכשלים הרבה שמעמידים הקאפע לתוך הרעהר בלי דבר מפסיק:
<b>וכל</b> ההתירים הנ"ל שמותר לתת הקאפע סביב התנור, או לתוך הרעהר ע"י דבר המפסיק, מ"מ אם הרתיח ע"י זה אף שלא מחשב בישול, כי אפי' ברוטב כ"ז שהוא חם אין בישול אחר בישול היינו שאינו חייב משום בישול אבל מ"מ אם הרתיח ע"י זה, שוב חוזר הכלי השני הזה להיות כלי ראשון ואם עירה ממנו על החלב, חייב משום מבשל ממש בשבת, אם החלב הוא קר, ואפי' בכלי שני ממש אסור ליתן חלב, כי יש דברים שמתבשלים בכלי שני ואין אנו בקיאין וספק סקילה הוא זה, וק"ו שלא יערה ע"ג ביצה כי ביצה קלה להתבשל יותר, ולא תאבו ולא תשמעו משום אדם להתיר בזה אשר לא אקוה שימצא שום למדן יורה להתיר דבר האסור כזהב וככל הדברים הנ"ל יש לזהר בשבת שבתוך הפסח עם הצוקקער כי הלתקקער של פסח נא נתבשל עדיין, ויש בו משום בישול, אלא שבפסח בלא"ה אסור להעמיד בתנור או על לבזבזים שסביבו, או ברעהר משום חימוץ.
(ה) <b>צריך</b> לזהר בקידוש היום, והיא מן התורה זכור את יום השבת לקדשו, , והנה מצוה זו נוהגת בנשים כבאנשים, והכל חייבין ובעו"ה ע"פ הרוב המשרתים והמשרתות אינם נזהרים בו, ולא עוד אלא שאני אומר שמצוה זו עקר חובתה בנשים המשרתות יותר מבא נשים, כי מה שדרשו רז"ל זכרהו על היין הוא אסמכתא בעלמא ודבר תורה עקר הקידוש בפה, והאנשים כבר יצאו ידי חובת המצוה דאורייתא, מה שהזכירו קדושת שבת בתפלתם ערבית אבל הנשים הרבה מהם שאינן נזהרין בתפלת ערבית, לא בחול ולא בשבת ובפרט המשרתות שע"פ רוב אינן יודעות ואין להן פנאי להתפלל, א"כ עיקר הקידוש היא צורך להם, לצאת ידי חובת מצוה דאורייתא, והמשרת ע"פ רוב באמצע הסעודה פונה אנה ואנה, להביא צרכי סעודה, ואינו שומע ברכת הקידוש מראשה לסופה:
<b>וגם</b> צריך אני להזהיר, גם הלומדים כמו בחורים, שמי שרוצה לצאת איזה ברכה בברכת חבירו, כמו קידוש והבדלה, או ברכת תקיעת שופר ומגילה, שאחד מוציא רבים ידי חובתן, צריך לשתוק ולכוין דעתו לשמוע, ושלא להפסיק בשיחה באמצע השמיעה כללו של דבר כל מה שהמברך אינו רשאי להפסיק באמצע ברכתו, השומע אינו רשאי להפסיק באמצע שמיעתו, וא"כ אינו רשאי לענות ברוך הוא וברוך שמו שזה אינו מדינא דגמ', רק מנהג שנהג רבינו הרא"ש זצ"ל, ובכל מקום שאסור להפסיק אסור לומר בהוב"ש, ואם ענה הוי הפסק, ואינו יוצא ידי חובתו, ובזה נכשלים רוב העולם אפי' הלומדים, אבל אמן אחר ברכה זו רשאי, שעונה אמן הוא כמברך ושייך לברכה זו:
<b>רז"ל</b> אמרו, אלמלא שמרו ישראל שתי שבתות וכו', ואין הכונה שתי שבתות, שתיהן על שבת בראשית, רק הרמז שבת א' הוא שבת בראשית, ושבת השני הוא רמז על הת"ח שנקרא שבת, וכשם שמחויב אדם לכבד השבת כך מחויב לכבד את הת"ח, וכשם שהמזלזל בשבת בראשית הוא כופר בעיקר, וחמירא שבת כע"ז, כך את ה' אלקיך תירא לרבות ת"ח, ולכן המזלזל ברבנן, ואפי' אמר רק בלשון הדיוט עליהם, נקרא אפיקורס, וכמ"ש ה"ד אפיקורס, דאמר הני רבנן, והנה אזהרה כוללת כל הלומדים, הן עניים הן עשירים כלם אנו חייבים לכבדם, וכן לפטרם או לכל הפחות להקל עליהם עול המסים, אך דעו שכל ענין פטור ממס להלומדים היינו הלומדים שעמלים בתורה., ועוסקים בה, לא אלו שיכולים ללמוד וחינם לומדים ופרקו עול תורה מעל צוארם, שאין לנו עסק בהם. ק ועוד הוקש הלמדן לשבת, כשם שבשבת מי שלא טרח בע"ש, וחול מכין לשבת, ושאר העם חייבין להמציא פרנסתו דרך כבוד, הן איזה הלואה בלי רוחים, להטיל מלאי לכיסו, והן לשלוח לו מתנות לפי כבוד המקבל, ודבר זה אינו נוהג בלומדים עשירים רק בעניים ודעו שצריך לתת לב ע"ז, ואשרי משכיל אל דל, ויש מופלגי תורה יראי שמים, צנועים מאד, ודחיקא להו שעתא טובא, וכל אחד יתן אל לבו לחקור זאת, ליתן צדקותיו לת"ח הגון, ועץ חיים למחזיקים בה כתיב, ובמצרים היו הלומדים חפשים מעבודת פרך, כאשר כבר אמרתי לכם על פסוק, לך ואספת את זקני העם שאמרו במדרש וכי אפשר לאסוף זקנים של ששים ריבוא, והא ודאי שפרעה הרשע לא פטרם, והי' עליהם תוכן לבנים אלא ששאר העם הכבידו על עצמם עול פרך כדי לעבוד גם תכונת ערך עבודת הלומדים, וא"כ בעבודת הגוף הקשה ק"ו בממון הקל:
<b>הנה</b> ימי הספירה ממשמשים ובאים, והמה נזהרים שלא לגלח בברית מילה רק המוהל והסנדק, ומתוך כך רבים מורים היתר לעצמם, גם בימי אבלם בשלשים, המה מגלחים אם יש להם איזה חלק בברית מילה, וזה איסור גמור כי ימי הספירה אינם אסורים מדין התלמוד, רק מצד המנהג, ומתחלה כך קבלו המנהג להתיר המוהל והסנדק, אבל שלשים של אבל האסור מדין התלמוד, אין שום היתר, והנוהג היתר יצא שכרו בהפסדו, ולכן ידעו שדבר זה אסור, והקב"ה יבלע המות לנצח, במדינת פולין שדרכם לשרוק פי תנור בטיט, הייתי רגיל לדרוש עכשיו שיו"ט סמוך לשבת צריך לגבל הטיט מעיו"ט. וכמבואר בשלחן ערוך סי' תק"ד, אבל במדינה זו אין דרכם לשרוק בטיט רק בבלויי הסחבות, ודרכם לשורם במים ויש בו משום כיבוס, ולכן צריך לשרות מעיו"ט, ואף שעדיין יש בו משום מלבן, שנותנו סמוך לאש וכמבואר בש"ע סימן ש"א סעיף מ"ו, מ"מ אינו מכוין ללבן, ואף דהוי פ"ר מ"מ כיון דלא ניחא ליה, שהרי רצונו שישאר לח ופ"ר דלא ניחא ליה מותר, ואפי' לדעת האוסרים פ"ר דלא ניחא ליה בסי' ש"ך סעיף י"ח, מ"מ כאן ביו"ט לצורך אוכל נפש, וא"א לעשותו מיו"ט מותר לצורך אוכל נפש אם לא שישרנו במקום מלוכלך דהי דרך לכלוך, ולא הוי מכבס, כמבואר שם סעי' ש"ב סי' ד' בהג"ה ע"ש וכל א' יזהיר המשרתת ע"ז:
<b>גם</b> להזהיר להעמיד העשונענטען יותר משעה קודם חשיכה, שהעקר ההיתר שאנו סומכין על ערוב תבשילין, הוא משום הואיל ומקלעי אורחים חזי, וא"כ צריך שיוכל לאכול ממנו מבע"י, וכמבואר במג"א סי' תקכ"ז:
<big>דרוש</big> <big>ל"ז</big> <big>קודם</big> <big>שבת</big> <big>הגדול</big> (א) בש"ע סי' ת"ל שבת שלפני הפסח קורין אותו שבת הגדול מפני הנס שנעשה בו, הנה כל האחרונים הרגישו דהוה לייחס הגדולה ביו"ד בחודש, והנה הן אמת ששם גדולה מורה על הגאולה, כמאמר הכתוב הנה אנכי שולח לכם את אליהו הנביא לפני בוא יום ה' הגדול והנורא והשיב לב אבות על בנים, ולב בנים על אבותם ; הנה נחוץ הדבר שילוח אלי' להשיב לב בנים וגו', טרם בוא יום ה', כי במס' יומא אמרו מקדש ראשון מ"מ חרב, מפני שהי' בו ג' עבירות חמורות וכו', אבל מקדש שני שהיו עוסקין בתורה ובמצות ובג"ח מ"מ חרב, מפני שהיתה בו שנאת חנם, ללמדך ששקולה שנאת חנם כנגד ג' עבירות וכו', והנה מתחלתו נחרב בשביל שנאת חנם ק"ו שאי אפשר לחזור ולהבנות כל זמן ששנאת חנם בעולם, והנה אין אלי' בא לא לרחק וכו', כי אם לעשות שלום בעולם, שנאמר הנה אנכי שולח את אליהו הנביא וכו', והשיב לב בנים וכו', הרי שמקרא זה על השלום דרשוהו, אבל קודם שיבוא אליהו לעשות שלום, אי אפשר ליום ה' הגדול לבוא, וכל זמן שישראל שרוים במריבה ובמחלוקת, אי אפשר להגאל:
(ב) <b>והנה</b> בהגיע עת דודים להגאל ממצרים, ואז היה צריך להיות שלום על ישראל מעין גאולה דלעתיד, להשיב לב אבות על בנים וכו', והנה אמלאה החרבה אם מלאה זו וכו' ואז תחת אשר בישראל השיב לב אבות על בנים, נהפכה מדת הדין על מצרים, ונחלק לב אבות מבנים ולב בנים מאבותם, ורבתה המחלוקת ביניהם עד שהרגו זה לזה, כמו שדרשו רז"ל על פסוק למכה מצרים בבכוריהם, שבאותו שבת בעשור לחודש כאשר לקחו בני ישראל איש שה לבית וקשרוהו בכרעי המטה, ושאלו המצרים לדעת על מה זה, והם השיבום זבח פסח הוא לנו אשר יציל ה' את בכורי ישראל, ואת בכורי מצרים יכה במגפה, ונאספו הבכורים על אבותיהם, ונלחמו בהם והרגו מהם המונים המונים הרי שאת זה לעומת זה עשה אלקים, ובשעה שהי' שלום על ישראל, והשיב לב אבות מעין זה שלטה מדת הדין בהיפוך על המצרים שונאי ישראל, ותכלית זה הנס גרם השלום:
ובזה נלע"ד לתרץ קושיית האחרונים מדוע לא קבעו נס זה ביוד לחדש והמג"א תירץ משום שקבעוהו תענית במיתת מרים:
והנה איפכא מסתברא שהי' לדחות התענית מפני היום טוב שראוי לקבוע על הנס, ובפרט שזה קדים, ונראה משום שבמיתת מרים נאמר וירב העם עם משה, וכתיב התם המה מי מריבה אשר רבו בני ישראל, ועקר זה הנס הוא זכר למדת השלום וכבר חזרו ופגעו יום זה במריבה ובמחלוקת שוב אי אפשר להזכיר מדת השלום ביום זה, ואין קטיגור וכו', לכך קבעוהו על יום השבת ולא על יום החודש:
(ג)
<b>והנה</b> אם אין שלום אין כלום, ומשה רבינו בראותו שני אנשים עברים נצים, אמר אכן נודע הדבר וכל זה הוא אריכות הגלות וכובד המס, הכל בעונש המחלוקת והמריבה, והנה לפעמים אדם מניח ממריבה מחמת הגאוה והכבוד, כי אין זה כבודו להכנס בתגרה הזה, וגם מתיירא פן ינוצח ויהי' לו לקלון וירד מכבודו, באופן כי לפעמים ע"י הגאוה יצמח קצת טובה שממעט מדת המחלוקת, אבל בעיר הזה הוא להיפך כי כל אחד בגאון לבבו אומר מי יורידני ארץ, וכל מי שעושה נגד רצונו אף דבר קטן הוא מתמלא עברה, ורודף אפי' אחר קטן שבקטנים, ובדבר זה הוא מחזיק בענוה יתירה להחזיק במחלוקת אפי' עם מי שהוא נגד כבודו:
(ד) <b>וזה</b> אפשר רמוז בדברי בעל האגדה מה נשתנה הלילה הזה מכל הלילות שבכל הלילות אנו אוכלים חמץ ומצה, הלילה הזה כולו מצה, הנה חמץ רומז על הגאוה כנזכר בכל דברי המוכיחים וספרי התוכחה, כי טבע החמץ להתנשא למעלה, ומצה הוא לשון מצה ומריבה, והלילות רומזין על הגלות שהמה חשך ואופל כלילה, ובכל הלילות אנו אוכלין חמץ ומצה כלומר שהיו בנו שני מדות מהרשעים הגאוה והמצה ומריבה, אבל היו מתנגדות זו לזו שלפעמי' ע"י הגאוה הי' מניח ממריבה, הלילה הזה שהוא הגלות הזה כלו מצה ומריבה:
(ה) <b>והנה</b> הקב"ה נתן הברירה לאברהם אבינו במה יבחר שידונו בניו, אם בגיהנם אם בגלות, כדאיתא במדרש רבי שמעון בר אבא בשם רבי יוחנן אומר ד' דברים הראה לו הקב"ה לאברהם אבינו גיהנם וגלות ומתן תורה ובית המקדש, אמר לו כל זמן שבניך יהיו עוסקין בשתים, הם ניצולין משתים, פירשו משתים הם נדונים בשתים עתיד בית המקדש ליחרב וקרבנות ליבטל, במה אתה רוצה שידונו בניך בגיהנם או בגלות, רבי חנינא בר פפא אמר אברהם בירר לו את הגלות, רבי אחא בר חנינא אמר הקב"ה בירר לו את הגלות, הה"ד אם לא כי צורם מכרם וה' הסגירם, צורם מכרם זה אברהם וה' הסגירם מלמד שהקב"ה הסכים לדברו, והנה היפ"ת תמה מה ספק יש בזה אם לבחור עונש הגוף אם עונש הנשמה, ופשיטא שיש לבחור עונש הגוף, ובפרט גדלה התמוה מה שמבואר שם אח"ז במדרש שהיה אברהם יושב ותמי' מה לבחור עד שאמר לו הקב"ה קטע הדין מלניא מלבך וברור לך את הגלות:
(ו) <b>ונראה</b> משום דהגם עונש הגיהנם הוא עונש נפשי וקשה מאוד, עם כל זה איננו עונש נצחי, וגם לו סוף ואחרית, כי הגיהנם הוא רק כור ומצרף כהתוך כסף בתוך הכור, כן נצרפת הנשמה בגיהנם, וכאשר כלו הסיגים נשארה הנשמה נקי', אבל הגלות אם שהוא עונש גופני ואינו קשה כל כך, עם כל זה עדיין שאור שבעיסה קיים וביצה"ר גובר, ואולי יחטיא איש נגד חבירו כי המקום מסוכן ואחד מלשין על חבירו, ועונש עבירה עבירה, וח"ו אין לדבר סוף, וכאשר החוש והנסיון מעיד על זה בגלות שהמלשינות והמחלוקת הוא אריכת הגלות, לא כן גלות מצרים ושאר הגליות שלא היה בנו דלטורין, ובזכות זה נגאלו וע"י הגליות ניצולו מגיהנם:
(ז) <b>והנה</b> אכילת הירק הוא סימן השלוה, כי מתוך שמסתפק במועט איננו נבהל להון, ואין עינו רעה בשל אחרים, ומקרא מלא הוא, טוב ארוחת ירק ואהבה בה משור אבוס ושנאה בו, וזה רמוז באומרו, שבכל הלילות שהוא שאר גליות הרומזות ללילה אנו אוכלים שאר ירקות והיתה אהבה בין איש לאחיו, הלילה הזה מרור, הנה בפ' ע"פ אמימר ומר זוטרא ורב אשי הוו יתבי אפתחא דבי איזגדור מלכא חליף ואזיל אטורגנא דמלכא, חזייה רב אשי למר זוטרא דחוור אפי' פירש"י שנתאוה לאכול ונסתכן:
וכן בטור א"ח ס"ט תרי"ז, וכן כל אדם שהריח מאכל ונשתנה פניו מסוכן הוא, וכתב הרב"י דכי חיור אפיה מסוכן הוא, הרי שהחוורת פנים הוא סימן לתאוה יתירה למאכל:
(ח) <b>ובמס'</b> פסחים דף ל"ט נתנו סימן לירק שיוצא י"ח משום מרור, ר' יוחנן בר ברוקא אמר כל שפניו מכסיפין, וזה שאמר הלילה הזה בגלות ישמעאלית כולו מרור, עם כל העוני שביהודים בעוה"ר גברה התאוה, וכל אחד פניו מכסיפין וחומד ומתאוה מה שלא יכול להשיגו, ומתוך כך מתקנא בחבירו ומתרבה השנאה והמחלוקת וסופו יורש גיהנם, ההיפך מה שבשאר הגליות היה לנו הגלות פדות לנפשנו, להצילנו מבור שחת אחר מותו והלילה הזה מרור גי' מות ויורד בנסיסו לשאול גם אחר מותו אך חשך ישופהו ויורש גיהנם:
(ט) <b>ע"כ</b> אחיי ורעי חוסו נא על נפשותיכם והסירו קנאה ושנאה מלבכם, והקנאה והתאוה והכבוד מוציאין את האדם מן העולם, והעבר אין ולהבא נא למחול אחד לחבירו, ויהיה אהבה ואחוה ושלום וריעות, וכמדומה שכבר אמרתי אשתקד עבדים היינו לפרעה במצרים שהיה מדת עבדים שאחד מהדברים שצוה כנען את בניו הוא, אהבו זה את זה, לכן היה מדותינו במצרים שאהבנו זה את זה ולכן ויוציאנו ה' אלקינו משם, עוד נ"ל טעם לתרץ קושיית הפוסקים שהקשו שהיה לקבוע זכר לנס זה בעשור לחודש יהיה בשבת או בחול:
(י) <b>הנה</b> בשבת ההוא שהיה בעשור לחודש משכו להם כל אחד שה לפסחו, וכאשר שאלו אותם המצרים, השיבו זבח פסח הוא לה' לעבוד העבודה הזאת, והנה נחזי אנן בתחלת ביאתו של משה רבינו ע"ה, כאשר אמר לפרעה דרך שלשת ימים נלכה במדבר ונזבחה לה', פוק חזי מה עלתה בהם בישראל, שאמר פרעה נרפים המה נרפים על כן הם אומרים נזבחה וגו', תכבד העבודה וכו', והנה הרע פרעה מאוד להעם והכביד עליהם העבודה, וצוה לנוגשי העם לא תוסיפו לתת להם תבן וגו', והנה עתה שעשו ישראל מעשה בפועל ליקח להם צאן לפסח, פשיטא שהיה מקום להם לירא מאוד מאימת המלך, שיאמר נרפים המה, ויכביד עוד העבודה עליהם, ואלו זה ביום אחר לא היה כל כך מקום לירא, שכבר היו מוכבדים מאוד בעבודה, ואין מקום לפרעה לחשוד אותם שעושים זה מרפיון העבודה, אבל כשעשו זה בשבת קודש, שאותו יום היה להם יום מנוחה במצרים שבחר להם משה רבינו, פשיטא שהיה מקום לפרעה לומר נרפים המה, והיה להם לירא שישיב להם גמולם שיעשו מתכונת הלבנים אפילו בשבת, אלא שאמונה גדולה היתה בעם, ובטחו בהקב"ה שבודאי יגאל אותם, א"כ עקר הפלא מבני ישראל שעשו זה בשבת קודש, ולכך קבעו זכר הנס ליום שבת קודש, ונקרא שבת הגדול
(יא
) ועכ"פ עולה מדברינו שהיה מקום לירא אלא שבטחו בה', ואמרו שומר מצוה לא ידע דבר רע, ועם שכבר ראו שכבר צמח להם רעה ע"י אומרים נעבדה וכו', תלו בה שזה היה להם למחוק עונם ולקרב גאולתם על ידי קושי השעבוד, ועתה נחזי אנן בגלות הזה המה מרפין ידיהם מן הצדקה, באמרם פן ע"י זה תצמח להם איזה הוספה על המס ואבדה האמונה ואותן אנשים שהוסיפו עליהם הקאנטרבוצייאן פחתו לעניים מן הקצבה והמה מכבים אש בתבן, הנה אנחנו רואים בעינינו שהמלכה מלאה רחמים וחסד, וא"כ אין לנו לתלות כובד המס המוטל על בני העיר יתר מיכלתם, כי אם בעונינו וצריכין אנחנו לפשפש במעשינו מה הוא הגורם, והנה כתיב מרבה הונו בנשך ותרבית לחונן דלים יקבצנו ואמר בגמרא מאן חונן דלים שבור מלכא, והנה הרבה נכשלים בעיר הזאת באיסור רבית, בראשון אלו שעושים שותפות עשיר עם עני זה בפריטי וזה בהתעסקות גופו, הנה אפילו אם הם שוים בריוח ובהפסד יש איסור אם אינו נותן לו שכר טרחתו, וכאן כבר ראיתי כמה שטרות המבואר בהם שלא יהיה לבעל הממון שום הפסד, וזה איסור רבית ממש, ואם רבית צד אחד מקרי רבית הוה אפילו רבית קצוצה , ועכ"פ רבית דרבנן הוא לכל הדעות, ובזה אינו מועיל אפילו יתן ש"ע:
(יב<b>)</b> <b>והנה</b> אם שניהם מניחים מעות לשותפות מבואר ברמ"א בסי' שרשאים להתנות על שכר והפסד כרצונם. והיינו אפילו אם אחד מניח הרבה ואחד מניח מעט, וכן מבואר להדיא בדברי הרי"ף בשערים מ"מ היינו משום שאז אינו נקרא עיסוק רק שותפות והיינו אם עכ"פ אינו מקבל עליו כל ההפסד, אבל אם המתעסק מקבל עליו כל ההפסד אז חזר כל הסך מלוה ואין כאן שותפות לגמרי וכל הריוח שנותן להשני הוא רבית ממש:
(יג) ואמינא לך טעמי' דהרי"ף משום שאין כאן הלואה דבשלמא בעיסוק שאחד אינו מניח כלל, והוא רק כשליח, והריוח שנוטל היינו משום שנעשה שותף ע"י חצי המלוה, אבל כשכל אחד מניח אף שאחד מניח מעט מ"מ אין כאן מלוה, ממ"נ אם נוטל חצי הריוח הלא בלא"ה מגיע לו חצי הריוח אף שסך שלו מועט כמבואר בח"מ סי' קע"ו בשלשה שהטילו לכיס זה מנה וזה מאתים וכו' שחולקין בשוה, וזה ג"כ דעת הרי"ף שמה, ואם הוא נוטל יותר מחצי הריוח עדיין אין כאן מלוה שאפילו תאמר שהלוהו עד כדי סך הריוח שנוטל מ"מ כיון שנשאר גם לו איזה סך בשותפות, עדיין היה להם לחלוק בשוה ולמה זה נועל יותר, אלא ודאי שזה תנאי בעלמא ולא מטעם מנוה, וזה פרפרת נאה וטעם משובח לדברי הרי"ף אבל כשמקבל כל אחריות ההפסד הוא מלוה ממש:
(יד) <b>וביחוד</b> שראיתי כמה שטרי שותפות שמשעבד המתעסק כל קרקעותיו על ההפסד, או שנותן תכף חילוף על הסך שכל זה מלוה ממש הוא ונכשלים מאוד באיסור רבית והנה שבקי היתרא ועבדי איסורא, והלא יש לפנינו דרכי היתר להתנות שלא יהיה נאמן על הקנין כי אם בעדים או להתנות שלא יתעסק רק במו"מ פלוני ואז כשמשנה כל האחריות עליו.
וכמו כן אלו שיש להם קאררעספאדענץ במרחקים וזה נותן בעד חבירו כאן, וכן חבירו שמה עבורו, עד יום שיבואו לחשבון ומחשבים כל אחד יציאותיו עם הרוחים מיום ליום ומשעה לשעה בלי שום היתר בעולם ועוברים על כמה איסורים דאוריי' בשאט נפש (טו) כל הנותן ברבית נכסיו מתמוטטים, וכאלו כפר ביציאת מצרים ובאלקי ישראל, ועל כן ראוי לשום על לב חומר העבירה ולהיות נזהר עכ"פ מהיום והלאה:
עוד ראיתי לפשפש ומצאתי בעון חילול שבת קשה עלינו עול המס כי מתוך שכר המצוה אתה למד עונשה, והנה המענג שבת ניצול משלשה פורעניות וחד מנהון גלות, וא"כ המחלל שבת מוסיפין עליו השעבוד, והנה כמה וכמה מכשולות בכאן שהולכין בשבת לטייל גם מחוץ לעירוב ומטלטלים חוץ לעירוב גם הולכין בערבוביא אנשים ונשים נערים ובתולות ועבירה גוררת עבירה ואבוהן דכולהו ביטול תורה, כי ביום השבת שהוא יום מנוחה ואינם טרודים במו"מ היה להם לילך לשמוע דברי תורה ודברי תוכחה מפי מגידי השיעורים, והפורק ממנו עול תורה נותנים עליו עול דרך ארץ, והלא זה ראשית דברי שאמר הקב"ה לאברהם בשעה שפורשין משתים נידונין בשתים, (טז)
<b>דינים</b> הנוהגים עתה בשבת הבע"ל שחל בו ער"פ, הנה בשבת הבע"ל בע"ש מחויב כל איש ואיש טרם ילך לבית הכנסת לקבל שבת, לשאול בני ביתו אם הפרישו חלה מן החלות, ודבר זה ראיתי בתשובת כנסת יחזקאל, וטעמו ונימוקו עמו שבמשנה מבואר שלשה דברים צריך אדם לומר בתוך ביתו ע"ש עם חשיכה ואחד מהם עשרתם, וכתבו הפוסקים שהא שא"צ לשאול הפרשתם חלה, היינו משום שחלת ח"ל אוכל ומשייר ואח"כ מפריש, וא"כ אפילו לא הפרישו יש תקנה ולכך א"צ לשאול, וא"כ בשבת זה שאם שכח להפריש אין תקנה ע"י שיור, שאי אפשר לשייר משום חמץ, וא"כ כיון שאין תקנה אפילו בדיעבד ממילא צריך לשאול עם חשיכה אם הפרישו חלה, והנה דבריו דברי פי חכם חן:
(יז) <b>והואיל</b> ואני עסוק בעסקי חלות של שבת צריך אני להזהיר על איסור שנכשלים הרבה בכל השנה, ששולחים חלות לאפות אצל אופה אינו יהודי, וכמו כן דבר גרוע מזה ששולחים פשטידא שמה לאפות והנה בפשטידא יש איסור גדול מחשש שמנונית דאיסור, אלא אפילו חלות כמות שהם, ג"כ אסורות אפינו דיעבד, שכל ההיתרות במקומות שאוכלים פת כותי הוא דוקא פת של א"י עצמו, אבל פת של ישראל שאפאו א"י דינו כשאר בישולי א"י שאין לו היתר בשום מקום ובשום זמן רק ע"י השלכת קיסם או חיתוי גחלים:
(יח) <b>מי</b> שדרכו לעשות הזרוע צלי ולא מבושל אסור לצלותה בליל י"ט כי אין אוכלים צלי בלילי פסחים אמנם אם ירצה לאוכלה ביום ראשון של פסח ביום מותר לצלותה בלילה:
(יט) <b>התנורים</b> אם יאפו בהם החלות צריכין ליבון מחדש להכשיר' לפסח ואם לא ילבנם בערב שבת קודם חשיכה שוב אסור ללבון ביום טוב עד ליל ראשון של חול המועד, מי ששייר חמץ בשבת אחר אכילת סעודת הבוקר, יתן לא"י במתנה שלא ישאר ברשות ישראל עד אחר זמן איסורו ויעבור בבל יראה, ואין לעשות בשבת הזה דייסא ולא שום חמץ הנדבק בכלים, וצריך ליזהר לאכול מאוד בהשכמה:
(כ) <b>ביום</b> הששי אף שמותר לאכול חמץ כל היום וכל הלילה עד מחר שליש היום, עם כל זה החמץ שמבער צריך לבער קודם שעה ששית כמו בכל השנים, משום איחלופי בשאר השנים, ולכן נלע"ד שגם מכירת החמץ ימכור קודם שש:
<b>בשבת</b> הבע"ל שלא לסדר המצות לסדר הלילה ולא הספסלים לצורך היסבה עד הלילה ממש, כי אין שבת מכין לי"ט וכמו כן אסור לעשות ביום ראשון שום דבר לצורך הלילה עד הלילה ממש, כי אין יו"ט מכין לחבירו:
(כא) <b>אם</b> אופין חלות בע"ש ואח"ז רוצין לאפות בו מצות המצוה ע"י ליגון צריך ליזהר ללבנו מתחלה לצורך היכשרו, ולהמתין עד שיצטנן ואח"כ לחזור להסיקו לצורך אפיית המצות:
(כב) מרור צריך ליזהר שלא לקנות מאלו החתיכות קרין שהמה חתוכים בסכין של א"י לא מבעיא בפסח שמלבד איסור טריפות יש בו גם איסור חמץ אלא אפילו בכל השנה צריך ליזהר בזה, וגם בבצלים צריך ליזהר שאם המה חתוכים אף משהו עד גוף הבצל, המה אסורים כעובי אצבע לכל צד החיתוך, ודבר זה שכיח ברוב הבצלים, והעולם אינם נזהרים ונכשלים באיסור וצריך השגחה יתירה על זה, וכשיראו הא"י זהירות היהודים שנמנעים מלקנות גם הם שוב יזהרו ולא יחתכו אותם וכמו כן צריך ליזהר ברעטוך, ואני בעיני רואה תמיד איך הא"י מחתכים בסכין שלהם ומי שיש לו מעט יראת שמים יזהר בזה כי אכילות אסורות המה:
(כג) אפיית המצות העיקר להשגיח על האופה שלא יקמץ בעצים, ושלא למהר לקחת המצות מן התנור, ושלא ללוש כל כך בבת אחת, ולכל היותר לא יעמדו יחד ללוש יותר מארבעה עיסות:
(כד) הקאנען שלוקחין לצורך מי המצות או החבית צריך ליזהר אם לא החזיקו בו אשתקד יין או עפילטראנק, או שאר מי פירות אפילו של פסח:
(כה) <b>להשגיח</b> על זה הנותן מצות בתנור שלא יושיבום דחוקים עד שיגעו זה בזה, ושלא יקח שום מצה ממקומה עד גמר אפייתה כי תכף נאסרה המצה והמרדה:
(כו) <b>הגעלת</b> כלים כל אחד ישגיח בעצמו על כלים שלו שלא יהי' בהם סדק או חלודה, ובפרט האידנא שכיח החלודה מחמת שהיו טמונין בקרקע בעת המצור, ושלא להגעיל הכלים שאופים בהם טרטלעך או חרוניק:
(כז) <b>שלא</b> להעמיד דבר על תנורי בית החרף ושלא לבשל בתוכם וכן שלא ליתן שום מאכל תוך הרער:
(כח) <b>מכירת</b> חמץ יזהרו שיהי' על פי דין ומכירה גמורה, וכבר תקנתי נוסח השטר אשתקד, וביותר צריך להזהיר אלו מוכרי קמח או הריפות וכן מוכרי יי"ש שיזהרו בדבר, כי המה מכשילין ח"ו רבים ולכן כל אחד יראה נוסח המכירה שלו בפני אחד מבית דין שיהי' הכל עשוי ע"פ דין:
(כט) כבר הזהרתי את מוכרי הקאפע שהצוקער של פסח ששייך בו בישול לפי שעדיין לא נתבשל, שלא לתנו לא בכלי ראשון, ושלא לערות עליו מכלי בשבת, וכבר הזהרתי אותן שכלי ששואב בו מן היורה דינו ככלי ראשון אם שוהה בו קצת, ועכשיו צריכין גם בע"פ ליזהר בזה, ואין הגעלה מועיל להקעשניך שיש להם קנה חלול אמנם ראיתי להזכיר מה שנכשלים בזה במשך השנה שכבר ראיתי בעיני שבקנה הזה פעמים נשאר בו גוש חלב שיש בו ממש, והמה שותין בו באמצע אכילת בשר וצריך ליזהר בזה מאוד, צריך ליזהר בע"ש הזה להדליק הלאמפין מבעוד יום, ולחזור ולכבותם מבע"י, ושוב ידליקם שנית לנר שבת ואז יוכל להדליק בהם גם במוצאי שבת בליל יו"ט:
(ל) <b>החג</b> הקדוש הבא עלינו לטובה ראוי לשמוח בו מאוד, כי בו יצאנו לחירות מעבודה קשה עבודת הגוף ועבודת הנפש, והקב"ה בעצמו ובכבודו נגלה עלינו, ולא את אבותינו הוציא כי אם אותנו וראוי לגמור ההגדה וההלל בשמחה שלימה, שמחת הנפש, ולקיים כל המצות לשמה, והנשים יזהרו בארבע כוסות וביחוד שתי כוסות האחרונים שלא ירדמו בשינה, ובזכות המצות הללו נהיה בטוחים, כי הקב"ה יציל איתנו גם עתה מכף כל הקמי' עלינו שלא אחד בלבד עמד עלינו לכלותינו, ובפרט בעתות המלחמה ועל מי לנו להשען כי אם על אבינו שבשמים, שהקב"ה הצילנו ויצילנו מידם וכדאי הוא החג הקדוש הזה שיגן עלינו ונזכה לקיימו ככל חוקותיו ומשפטיו:
(לא) <b>כשיצאו</b> ישראל ממצרים כרתו ברית לעשות צדקה זה עם זה, וראוי להרבות צדקות לעניים כי צרכי הפסח מרובים, וכשם שנעשה נסים ונפלאות לאבותינו כן עתיד הקב"ה לעשות עמנו ויגלה שכינתו עלינו לעין כל חי ויקבץ נדחינו מארבע כנפות הארץ וכימי צאתנו ממצרים יראנו נפלאות ובא לציון גואל במהרה בימינו אמן:
<big>דרוש</big> <big>ל"ח</big> <big>לשבת</big> <big>הגדול</big> (א) הא לחמא עניא די אכלו אבהתנא בארעא במצרים כל דכפין וכו', המצה נקראת לחם עוני ואמר שמואל בערבי פסחים שעונים עליו דברים הרבה, והנה החכם האברבנאל הרגיש, הלא סיפור הגדה היא על הפסח ועל המצה ועל המרור, ומה נשתנה המצה שנקבע על שמה שם עניית הדברים, ולא נקבע שם זה על הפסח או על המרור.
<b>ולפי</b> פשוטו נלע"ד לפי שפסח נוהג רק בזמן הבית, וסיפור הגדה שהוא ענית הדברים נוהג לדורות בזמן הבית ובזה"ז, וכן המצה חובה לדורות ולכן לא נקבע שמה זה על הפסח, , אבל על המרור קשיא, למה לא נקרא מרור עוני, ויתכן קושיא זו אי הוה מרור בזה"ז דאורייתא אבל כיון דמרור בזה"ז מדרבנן אתי שפיר, אבל לרב אחא בר יעקב דס"ל גם במצה בזה"ז דרבנן הדרא קושיא לדוכתיה, ואולי בהא פליגי ר"י הגלילי ור"ע בדף ל"ז ע"א, דרבי יוסי הגלילי דריש לחם עוני הנאכל באנינות, ור"ע דריש כשמואל שעונין עליו דברים הרבה דר"י הגלילי סבירא ליה מצה בזה"ז דרבנן וא"כ מצה שוה לפסח ומרור, וליכא למידרש שעונין עליו דברים דמ"ש דכתיב במצה ולא במרור ופסח, ור"ע ס"ל מצה בזה"ז דאוריי', ובזה מתורץ קושית התוס' דף כ"ח ע"ב ד"ה ואידך שהקשו תימא דרב אחא בר יעקב דאית ליה בשלהי ע"פ מצה בזה"ז דרבנן דריש התם כולהו קראי דלא ככל התנאים ע"ש, ולפי מ"ש אית לי' לרב אחא ב"י תנא דמסייע ליה ר"י הגלילי שסובר מצה בזה"ז דרבנן:
(ב<b>)</b> <b>ובזה</b> נלע"ד לתרץ בדף ל"ח ע"ב בחלות תודה דמפרש רבא משום דכתיב ושמרתם המצות, וזו משתמרת לשם זבח, ורב יוסף אמר שבעת ימים תאכל מצות הנאכלת לשבעה, יצאה זו שאינה נאכלת אנא ליום ולילה, והקשה הגמ' ותיפוק מלחם עוני שנאכל באנינות, סבר לה כר"ע דאמר עני כתיב, ופירש"י דלא דרש הקרי עוני רק המסורת עני, והוא פלאי שהרי לעיל בדף ל"ו אפי' ר"ע מודה במסקנא דקרינן עוני, ודריש בה כדשמואל שעוני' עליו דברי', וא"כ גם לרבה ורב יוסף הוה ליה לשנויי הכי, ולמה נדחק עני כתיב, ונראה משום בדף קט"ז ע"ב אמרינן מאן אמר הגדה בי רב יוסף רב יוסף, וקאמר שם דסבר רב יוסף מצה בזה"ז דרבנן, וא"כ לרב יוסף לא הוה מצי לשנויי שעונין עליו דברים הרבה דא"כ למה כתבי' במצה ולא בפסח ומרור, ולכך הוצרך לשנויי עני כתיב, אלא דלפי המסקנא בדף קט"ז ע"ב לא איצטריך למימר דסבר מצה דרבנן אלא דלא דריש בעבור זה למעוטי סומא ע"ש נסתר זה:
(ג) <b>ובסדר</b> הגדה והגדת לבנך ביום ההוא, יכול מראש חודש ת"ל ביום ההוא, אי ביום ההוא יכול מבע"י, ת"ל בעבור זה, לא אמרתי אלא בשעה שיש מצה ומרור מונחים לפניך, והנה אחז מצה ומרור ושבקינן לפסח, ונוכל לומר דבזמן הזה קאי, אמנם גם בגמ' דף קע"ז ע"ב בעבור זה לאו למעוטי סומא אלא בעבור מצה ומרור הוא דאתי ושם אקרא קאי למדרש פירושו, וקשיא למה שבקי' לפסח, ואומר אני שעל זמן הבית לא הוצרך הכתוב להזהיר, ומצד הסברא בלי שום צווי החיוב מועל על עבד שהוציאו מעבדות לחירות, ומאבל ליו"ט, ומשעבוד לגאולה, דבעי האי עבדא להודות ולהלל ולספר עזוזו ונפלאותיו וכמו שאמרו בע"פ דף קי"ז ע"א, אמר רב נחמן לדרו עבדי', עבדא דמפיק ליה מרי' לחירות ויהיב ליה כספא ודהבא מה בעי למימר ליה, א"ל בעי לארויי ולשבוחי, א"ל פטרתן מלומר מה נשתנה, אבל בזמן הזה שחזרה העבדות והשעבוד ועבדים אנחנו וכלה כל הרכוש, וידל ישראל מאוד אז הי' מקום להשטן להתגרות ולהחטיא להתעצל בסיפור יציאת מצרים באמרו ומה איכפת ליה בגאולת אבותינו, ואין אנו בני חורין, ולכך הזהירה הגמ' ובעל האגדה לא אמרתי אלא בשעה שיש מצה ומרור מונחים לפניך, מצה ומרור דייקא שהמה מונחין ופסח איננו כי חרבה עירנו, ואפי' הכי והגדת לבנך בעבור זה עשה ה' לי לי דייקא, שגם לי בדור הזה הוא חירות גמור שאף שעבדים אנחנו עתה בגלות הישמעאלית הזה עבודת הגוף, אבל במצרים היתה טומאת הנפש זוהמת הקליפה, והטעם הוא שבמצרים לא הי' בידינו שום דבר להתגבר על הקליפה, אבל עכשיו התורה נתונה לנו מורשה והיא שעמדה לנפשינו לטהרנו מתלאותינו, ובראתי יצה"ר בראתי תורה תבלין לו, ואם פגע בך מנוול משכהו לבה"מ אם אבן הוא נימוח, ולרמז זה נלע"ד הקרי והכתיב לחם עני כתיב ועוני קרינן שהנה הכתוב אמר שנאכל מצות לחם עוני, פירוש שגם בגלות הזה שלחמנו לחם עוני, וא"ת כיון שאכתי עבדי אנן באזיען ובאפריקא למה נזכיר יציאת מצרים, ומה בצע בגאולה ההיא שהיתה לאבותינו אנן מה איכפת לן, ועל זה בא הקרי עוני קרינן שעוני' עליו דברי' שהגלות הישמעאלית אם לחמנו עני מ"מ עונין עליו דברי תורה, המגינה עלינו משא"כ גלות מצרים:
(ד) <b>וזה</b> ענין הלל שהי' כורך פסח מצה ומרור ואוכל ביחד, פירוש שלא תאמר כי אין ענין להיות מצה ומרור ביחד, ובזמן שיש מרור דהיינו בגלות הזה הישמעאלית אשר השביענו במרורים אין עסק למצה שהוא מורה על החירות, אמנם ע"י פסח שהוא נוטריקון פה סח דהיינו פה יסיח בדברי תורה וסח גי' חיים, שהוא התורה עץ החיים למחזיקים בה, וע"י פה סח מתקיים מצה ומרור ביחד, ואף שיש מרור לגוף בעסקי הגוף, יש מצה זכר לחירות הנפש ע"י לימוד התורה, שאנו יכולים לעסוק בזמן הזה, אלא שלא תאמרו תינח ללומדי תורה אבל ההדיוטות ועמי הארץ , או אותן הטרודין כל השנה על המחיה ועל הכלכלה, הם מה להם לשמוח בחג הזה, הגוף נגוף במס כבד וגלות הישמעאלית כמו במצרים, והנפש ח"ו ג"כ לא מטוהרה בלימוד התורה וא"כ מה בצע לו ביציאת מצרים אמנם מצאתי להם רפואה מן התורה רפואת הנפש, כי עץ חיים היא לעוסקים בה לא נאמר כי אם למחזיקים בה, וא"כ אם המה יזילו זהב מכיסם ליתן לעניים לומדי תורה, וכמו כן לגדל בניהם לתורה, ולהחזיק בני ישיבה על שולחנם יש להם חלק בתורת ה' לטהר נפשם, וזהו נלע"ד כוונת בעל ההגדה בפסקא זו הא לחמא עניא וכו' והנה פסקא זו נתקנה בלשון ארמי, והוא הלשון שהיו מדברים בו בבבל בגלות, ונתקן בלשון שיבינו הכל אפי' עמי הארץ, ומגביהין הקערה לסלקה מעל השלחן, והכוונה ששואל למה באה הקערה הזו עתה בגלות הזה, הלא כהא לחמא עניא שאנחנו אוכלין די אכלו אבהתנא בארעא דמצרים, וגם אנחנו בגלות כמותם ואם תאמר עתה יש לנו טהרת הנפש ע"י התורה, תינח הלומדים אבל עמי הארץ והמה אשר בשבילם ניתקן בלשון תרגום שאינם מבינים אפילו לשון הקודש, ומה חלק להם בתורה, וע"ז באה התשובה כל דכפין ייתי וייכול שאף שהוא עצמו אינו בעל תורה מהנה תלמידי חכמים מנכסיו, ומאכיל בחורים ובני ישיבה על שלחנו דהיינו כל דכפין ייתי ויכול, וכל דצריך שצריך מקום ללמוד, שכמה מבני הישיבה שאין להם אפילו מקום לנוח וללמוד בו, מרמז לו ייתי ויפסח דהיינו פה סח, יבא לביתו וילמוד ויתן לו חדר ללמוד, ובזה המה זוכין בגלות הזה, מה שלא היו יכולים לזכות בגלות מצרים, הא חדא מה שיש לנו עתה עמוד להשען בגלות הזה מה שלא היה לנו בגלות מצרים:
<b>ועוד</b> שנית השתא וכו', הנה אם שהגלות הזה קשה ביותר ממש מכל הגליות שעברו, אמנם בחדא יש בו נייחא שכל הגליות היה להם קצבה ובגלות מצרים נאמר ארבע מאות שנה, ולא היה אפשר להקדים גאולתן ובגלות בבל שבעים שנה, אבל הגלות הזה לא ניתן לו ארכא, רק כל יומא זימנא והיום אם בקולו תשמעו, ואינו דומה מי שיש לו פת בסלו, ובידינו לקרב הגאולה ע"י תשובה, ולכן אמר השתא הכא, לשנה הבאה בארעא דישראל כלומר בידינו הוא אם נרצה לשוב, הרי אנו בטוחים שנהי' לשנה הבאה בארעא דישראל וכמו כן בני חורין:
(ה) <b>באופן</b> שמאוד ראוי להשגיח על לומדים עניים ולהחזיק בידם, וכמו כן בני הישיבה המכתתים רגליהם ממקום למקום ללמוד תורה, והנה ידעתי שבעו"ה השפע מתמעט, אמנם כבר ידוע מה שכתב האלשיך על מה שארז"ל אם אין קמח אין תורה, אם אין תורה אין קמח, שהעולם אומרים אם אין קמח אין תורה, ואי אפשר ללמוד, אבל האמת להיפוך אם אין תורה אין קמח בשביל עזיבת התורה השפע מתמעטת, ואני אמרתי אם אין קמח ללומדים אין תורה אינם יכולים לעסוק בתורה, ואם אין תורה שאין הלומדי' יכולים לעסוק בתורה אין קמח לבעה"ב, כי בזכות התורה השפע מתרבה בכל העיר ואמנם במיעוט השפע ראוי לצמצם בכל המותרות שמרבים הוצאות חנם במלבושי' ושאר דברים, וצדיק אוכל לשובע נפשו, אבל בקשת המותרות ורדיפת התענוגים מלי כריסא זיני בישא, וישמן ישורון וגו', בזה ראוי למעט לאחוז במדת הסתפקות:
(ו) <b>והנה</b> מבואר שבגלות הזה באזיא ואפריקא בידינו הגאולה, משא"כ בגלות מצרים לא הי' בידם אפילו התעוררות תשובה, כי נפשם היתה בגלות משוקעת בטומאת מצרים, והוצרכו עזרת אלקי חוץ לטבע, לעוררם בתשובה, והזהירם משכו וקחו שימשכו ידם מטומאת מצרים, ואז התחילה גאולת הנפש, ולפי שהיתה נפשם משוקעת בעמקי מצולת מצרים לא הי' בכחם להפרד כי אם בשבת קודש, שאז האיר להם הנשמה יתירה הבאה רק בשבת וכל ימי החול שבה למעלה, ולכן הנפש היתרה לא נטמאה בטומאות מצרים, ובזה מתורץ קושית האחרונים שהי' לקבוע זכר הנס בעשור לחודש:
(ז) <b>ועוד</b> נלע"ד קריאת השם שבת הגדול, דהנה גאולה רומז ליום ואור והגלות והשעבוד דומה לחושך ואישון לילה ואפילה, ולכן הגאולה העתידה אשר אנו מחכים ומצפים נקרא יום הגדול, כי כל הגאולות שהי' לנו מכל הגליות אין מקום לקרוא להם שם גדול כי בא אחריהם חושך ואפילה של גליות, ופנה היום ונטו צללי ערב אבל הגאולה העתידה שאין אחריה גלות ראוי להקרא בשם גדול, והנה במצרים הגלות כפול לגוף ולנפש וכמו כן הגאולה היתה לגוף שיצאנו משעבוד חומר ולבנים לגאולה, וגאולת הנפש מאפילת טומאת מצרים לאור גדול אור התורה אשר נגה עלינו, והנה גאולת הגוף בא אחריו גלות, אבל גאולת הנפש נשאר נצחי, והנה כל ימות החול הוא נגד הגוף, ולכן נקראים ימי המעשה עבודת הגוף ששת ימים תעשה מלאכה, אבל יום השבת הוא יום הנפש האצולה מכסא הכבוד, ולכן שבת הוא קדוש ה' מכובד, ולכן גאולת מצרים מצד השבת נקרא גדול כמו יום העתיד הנקרא יום ה' הגדול שהיא גאולה נצחית מטומאת הנפש, אבל מצד הגוף שהוא שעבוד הגוף, לא נקרא גדול כי בא אחריו חשכת ליל הגלות הזה, ובזה מתורץ מה שנקרא שבת הגדול ולא קבעו לקרוא יום עשור לחודש גדול:
(ח) ומעתה אחיי ורעי כיון שעיקר גאולת מצרים נסמך להתורה כי זה עיקר הגאולה, ולכן הובטחנו בהוציאך את העם ממצרים תעבדון את האלקים על ההר הזה, אם כן ראוי שכל אחד יחזיק בתורת ה', ואפי' הבעלי בתים הטרודים על המחי', עכ"פ שעה אחת ביום יהי' להם עת קבוע ללמוד איזה שיעור הנוח לשמוע, כל אחד לפי כוחו ובפרט בשבת, לא כמו המנהג הרע בעיר הזאת שהקצינים מבטלין מאוד מן התורה, וממש פורקים עול תורה מעל צוארם, ובעו"ה זהו הגורם שיורדים נכסיהם לטמיון, והמבטל תורה מעושר סופו לבטלה מעוני ולכן נא במטותא מינייכו, אם אתם משועבדים בשעבוד המס הקשה המוטל עלינו בבעהמען עכ"פ יצאו לחירות משעבוד הנפש ע"י עסק התורה, ואין לך בן חורין אלא מי שעוסק בתורה, והדבר יפלא הלא אנו רואין כמה בני תורה המה נכנעים לעמי הארץ, ואם ביתר המקומות נתקיים הדבר שהמה בני חורין מהמס כמו שהוא ע"פ הדין, ובעיר הזאת גם זה אינו אתנו, ואדרבה מחפשים אחריהם אם ימצאו עליהם איזה קנס בפורדאהן אם העלימו איזה דבר וא"כ במה איפוא המה בני חורין, אבל עקר הדבר שהמה בני חורין משעבוד הנפש, ולכן באתי להזהיר את העשירים שלא יגרמו שירדו מנכסיהם ויראו לעסוק ג"כ בתורה כל אחד כפי כוחו, ואדאנן בי' ליתן עצה שלא ירדו מנכסיהם צריך אני להזהיר על עון רבית והנה בעו"ה נמצאו בכאן אשר התמכר לעשות הרע והוא מומר לאותו דבר ונעשית לו כהיתר, עד דשביק היתרא ואכיל איסורא אבל אני מזהיר את הלווים הרחיקו מפתח ביתו, שהרי הלוה עובר בלאו וגם גורם עניות לעצמו, ורז"ל אמרו בב"מ כל המלוה ברבית נכסיו מתמוטטים והנה אם כוונתן על המלוה בעצמו הי' להם לומר כל המלוה ברבית מתמוטט מנכסיו, אבל אמרם נכסיו מתמוטטים, והכוונה שאין מזל וברכה בכל הנוגע בנכסיו, היפך ממה שאמרו באיוב שכל הנוטל פרוטה מאיוב מתברך, אבל ברשע המלוה ברבית הוא להיפך כל הנוגע בפרוטה ממעותיו מארה שלטה, ובא זה ואיבד את זה, פוקו וחזו אלו הלווים מעות מאותם שיצאו מן הדת ע"פ רוב אותן הלווים מהם מעות באים לידי עוני כי המה לוים מהם ברבית בלי היתר, ומה לי שלוה בלי היתר מאותן שיצאו לגמרי מן הכלל, ומה לי שלוה מאותו שיצא מן הכלל בדבר הזה והוא מומר לאותו דבר, ואם לא תאמינו לי הביטו וראו שבעו"ה בשנה הזאת היו בעלי פליטות הרבה מאוד ותראו שממש אין אחד מהם שלא הי' חייב להמלוה ברבית המפורסם, ובזה כלה כל אשר להם, והמה סוברים בעת קבלתם הלואה שימציא לעצמם איזה ריוח במו"מ, ונהפוך הוא שגורם לו קללה והפסד, משל למי שבערה בו אש הקדחת , והוא שותה יין חזק או יין שרף, הלא תחלתו מכבה וסופו מבעיר, בכן עלי מוטל להזהיר, הרחיקו מפתח ביתו של המלוה ברבית בלי היתר, ואל תגעו בכל אשר לו, פן תספו בכל חטאתו:
ואליכם אני קורא אישים יראי שמים יתר בעלי הלואה, אשר לא התפקרו בעבירה זו, הלא לפניכם שערי היתר אשר קבענו למשמרת בבית הרבנים מו"ש, וכשילוה מעות יאמר בפירוש שנותן לו עצה"ע ע"פ תקנת הבית דין מו"ש ויכתוב בשט"ח עצה"ע, ובזה יצא ידי חובתו וגם יתן ווינער להלוה שכר עמלו בתחלת העסק:
(ט) <b>והנה</b> נאמרה יציאת מצרים בשרצים כי אחרי שעקר יציאת מצרים היה לטהרת הנפש, היה צריך להזהירם ממאכלות אסורות, ומאוד צריך שקידה בבית על המשרתות בעסקי מליחה ושאר איסורי מאכלות, וכל בעלת הבית אשר נגע יראת ה' בקרבה צריכה לחקור אחר המשרתת אם היא הגונה לסמוך, ובפרט בחג הפסח ראוי להשגיח על כל דבר, והנה נכשלים הרבה מהמון בכל השנה שקונין הערינג מן האינו יהודי הנחתך בסכין טרפה, ומלבד שסתם סכין אינו נקי הלא דבר חריף הוא ואגב דוחקא דסכינא, ובי"ד סימן צ"ו חתיכת דג מלוח שמביאים הא"י בחבית מותרים מפני שמביאין הרבה ביחד ואף אם נאסרו מקצתן שנאסרו בראשונה נתבטלו באחרונות ואף גם בזה מפקפק הש"ך דכלם נאסרים, ועקר ההיתר שיש גם ספק שמא נחתכו בסכין חדש, וגם רמ"א מסיים שיש מקומות שמחמירין אבל אלו שחותכין בכל יום ודאי אסור ואין לו שום היתר ולכן מהיום אני אומר באיסור גמור שלא יוסיפו עוד כזה:
<b>כאשר</b> הזהירנו הקב"ה וקדשנו במצותיו וצונו על העריות, נאמר כמעשה ארץ מצרים אשר ישבתם בה לא תעשו, והנה בעו"ה נפרץ גדר העריות והפנויות מתפרצות ומזנות בלי בושה וראוי ליתר הבתולות והנערים לקחת מוסר, ולהזהר מהיחוד כי הוא הגורם ומהטיול יחד בגנות ופרדסים, וכל איש ואשה ישגיחו בבתיהם על הבנות ועקר הדבר שבנות ישראל ראוי להיות צנועות ולא לצאת החוצה, והיוצאת חוץ נקראת נפקת ברא, ונתפרץ הדבר מאוד, ביותר באשת איש שהנשים עומדים כל יום השבת ברחובות קרת וכבר הוכחתי כמה פעמים:
(י) <b>והנה</b> מצרים הנקרא ערות הארץ וארץ טמאה בענין העריות וכמו שהעיד הכתוב כמעשה ארץ מצרים וגו', עמדנו בנסיון, ורק אחת היתה ופירסמה הכתוב, ואף גם זו שוגג שסבורה שהוא בעלה, ועתה שאנחנו בגלות הזה, והאומות גדורין מן העריות איך לא נבוש במעשינו, ואיך נצפה גאולתנו, וביותר צריך להזהיר בימי הקיץ, שמרבים בגנות ופרדסים ובשחוק וקלות ראש, ואם היו משימין לב לשפלות ישראל, והעוני והלחץ זו הדחק, וכובד המס הי' בבעהמען ראוי למנוע משחוק ומטיול:
<b>נחזור</b> לענינו של יום, המצות הנהוגות בליל פסח סגולתן עצומה מאוד, ורוב התורה נאמר בה יציאת מצרים, ובנסים ובנפלאות שעשה עמנו בהוציאנו ממצרים, הכרנו אמונה שלימה מציאות האחד המיוחד, והשגחתו בכל העולמות, ועוצם יכלתו וראוי לקיים המצות בכונה שלימה, ולהודות ולהלל לשמו הגדול בכונה שלימה, ולא להיות מצות אנשים מלומדה:
(יא) <b>והנה</b> במשנה בערבי פסחים ר"ג הי' אומר כל שלא אמר ג' דברים אלו בפסח לא יצא ידי חובתו ואלו הן פסח מצה ומרור פסח על שום שפסח הקב"ה על בתי אבותינו במצרים, מצה על שום שנגאלו אבותינו ממצרים, מרור על שום שמררו המצרים חיי אבותינו במצרים וכתב התוי"ט לשון הרמב"ם בסוף הל' חמץ ומצה, מצה על שום שלא הספיק בצקת של אבותינו להחמיץ עד שנגלה עליהם ממ"ה הקב"ה וגאלם מיד שנא' ויאפו את הבצק וגו' וכן הוא ברא"ש וברי"ף גורס כגרסתינו אבל גורס כמו שנא' ויאפו את הבצק וגו' ולא יכלו להתמהמה ע"ש בתוי"ט וצריך להבין למה שינו הרמב"ם והרא"ש לשון המשנה, והרי"ף שלא שינה הוסיף להביא לשון המקרא, וביותר תמוה שהרמב"ם עצמו בפ"ז מה' חמץ העתיק לשון המשנה, ובפ' ח' הלכה ד' וכן בסוף סדר ההגדה שינה וכתב כלשון שהעתיק התוי"ט בשמו, והנה כבר כתבתי שעבודה כפולה הי' עלינו במצרים וגם ישועות שתים הי' בגאולת מצרים, והעבודה כפולה היא עבודת הגוף והנפש, עבודת הגוף בחומר ולבנים ובכל עבודה בשדה. ועבודת הנפש ששקעו נפשות בני ישראל בטומאת חלאת הזוהמא של טומאת מצרים, , וכן היתה הגאולה גאולת הגוף וגאולת הנפש, והנה עבודת הגוף וגאולתו הי' דבר הנראה בחוש, אבל טומאת הנפש גאולתה צריך ראיה והוכחה, כי אינם דבר המורגש, אמנם חפזון גדול ובהלה גדולה היה ביציאת מצרים, עד שלא הספיק בצקם להחמיץ, עד שנגלה הקב"ה בכבודו ובעצמו וגאל אותנו, והנה החפזון הזה לא הי' נחוץ בעבור עבודת הגוף, שהרי כבר פסקה העבודה מר"ה, וכמ"ש רז"ל בר"ה פסקה עבודה מאבותינו במצרים, אבל כל החפזון הזה הי' בעבור גאולת הנפש, ואלמלא עוד רגע היו משוקעים בעומק הטומאה, עד שלא הי' להם עוד תיקון, והרי החפזון והבהלה ראי' גדולה לגאולת הנפש, והנה המשנה ר"ג אמרה הי' בזמן הבית, ואז היינו צריכים לשבח גם על גאולת הגוף. ולכן מר סתם מצה על שנגאלו ממצרים, והיינו גאולה סתם הן לגוף הן לנפש, ולכן לא הביא הפסוק ולא יכלו להתמהמה, שזה מיירי ק' בגאולת הנפש, וכן הרמב"ם בפ' ז' העתיק לשון המשנה, אבל פ ח' אף שהתחיל בזמן המקדש מ"מ מיירי גם בזה"ז, וכמו שמסיים ם ובזה"ז וכו', וכן הרא"ש מיירי בזה"ז, ולכן עתה מה בצע לנו גאולת הגוף, והרי עבדים אנחנו, ומה אי כפת לנו אם היינו עדין עבדים למצרים, או עתה לישמעאלים א"כ עקר הדבר אצלינו גאולת הנפש, ולכן הוצרכו להביא ראי' על גאולת הנפש, ממה שלא הספיק בצקם להחמיץ, עד שנגלה הקב"ה וכן ולא יכלו להתמהמה:
<b>וזה</b> טעם הרמב"ם בנוסח הגדה שלו, כתב בהתחלת דבריו וז"ל, נוסח הגדה שנהגו בה בזמן הגלות כך הוא, מתחיל על כוס שני ואומר בבהילו יצאנו ממצרים עכ"ל, וצריך להבין מה הכוונה בזה, אלא הוא הדבר שדברתי שבזמן הגלות יש מקום לבעל דין לחלוק תכף בכוס שני, שבו מתחיל השינוי משאר מועדים, ויש מקום לשאול הלוא עתה אנחנו ג"כ בגלות, וא"כ מה ריבוי השמחה הזה על יציאת מצרים, ולכן מקדים בבהילו יצאנו ממצרים, והבהלה אות ועדות על גאולת הנפש:
<b>וזה</b> כונת שאלת הבן חכם, מה העדות והחוקים והמשפטים אשר צוה ה' אלקינו אתכם, והתשובה אין מפטירין אחר הפסח אפיקומן, והנה השאלה סתומה, והתשובה סתומה וחתומה, אמנם עשותינו בלילה הזה כל המצות הללו זכר לחירות, היותינו עושים דבר זה תמיד, הן בזמן הבית הן בזה"ז, זה משפט וחוקה, שמשפט הוא דבר שיש בו טעם הגין, וחוקה נקרא דבר שהוא נגד הסברה, והנה בזמן הבית שאנחנו בני חורין, ראוי מצד הדין והמשפט לתת שבח והודי' ולעשות זכר ליציאת מצרים בכל המצות הנהוגות בלילה הזה, אבל בזמן הגלות באזיען ובאפריקא ואכתי עבדי אנן נראה הדבר כחוקה בלי טעם, אמנם שורש הטעם הוא גאולת הנפש, והנה שיעבוד הגוף וגאולתו מפורש בתורה אבל שעבוד הנפש וגאולתה אינו מפורש בתורה וצריך עדות ע"ז:
<b>וזה</b> שאלת החכם, מה העדות על גאולת הנפש, וכיון שאין לנו עדות בתורה ע"ז, א"כ מה החוקים והמשפטים אשר צוה ה' שהרי בזמן הגלות נראה הדבר כחוקה בלי טעם, ואמנם יש לנו עדות מן התירה על גאולת הנפש ממצרים, גאולה שלימה ונפלאה מאד, כי בכמה מקומות הוזהרנו בתורה שלא לשוב למצרים עוד לעולם, והדבר צריך טעם מדוע כל המדינות הותרו לנו לגור באשר נרצה, ומצרים הלוא היא ארץ טובה ושמנה כגן ה' כארץ מצרים:
<b>אמנם</b> ניצוצי קדושה נפזרו בין עו"ג, וצריכין ישראל כלם או מקצתם להיות פזורים בכל המקומות ללקט כל הניצוצות, אמנם מצרים עשו כמצולה שאין בה דגים, ולא נשאר שום ניצוץ קדושה, הכל הוציא ה' בהוציאנו ממצרים, ולכן אין לנו לבוא שמה לעולם, והנה אפיקו מינאי ובכל עו"ג עדיין יש שם שבירת כלים מהקדושה, וצריכין אנו לבוא שם ללקטם ולהוציאם מטומאה לטהרה אבל במצרים אין מפטירין אחר הפסח שהיא גאולת מצרים אפיקומן לשון אפיקו מנאי, שלא נשאר שם שום קדושה, וא"כ הרי הוכחה גדולה על גאולת הנפש:
<b>רשע</b> מה הוא אומר מה העבודה הזאת לכם, הרשע הזה רואה עול התורה שעל הלומדים והגית בו יומם ולילה ורבא דעיין בשמעתתא עד דמבען אצבעיה דמא ואצל הרשע נחשב העבודה זו יותר קשה מעבודת מצרים וכל עבודות קשות שבעולם אצלו יותר נקל מעול התורה והוא אינו יודע הנחת הגדול שיש להלומדים מלימוד התורה והארת הנפש ואין לך בן חורין אלא מי שעוסק בתורה והרשע שואל מה העבודה הזאת לכם אתם אומרים שיצאתם לחירות ממצרים ואם בני חורין אתם מה העבודה הזאת לכם וכוונתו על עבודת עול תורה לכם ולא לו שהוא פרק עול תורה מעל שכמו ואינו מביט בשום ספר ואם יתחייב במשפט בדין תורה פורק עול מעל צוארו והולך אחר שרירות לבו ומוציא עצמו מן הכלל ולפי שהוציא עצמו וכו':
ונחזור לדרוש שהתחלנו בו לחם עוני והכתיב עני והקרי עוני והנה זה לשון הפסוק בפרשת ראה שבעת ימים תאכל עליו מצות לחם עני כי בחפזון יצאת מארץ מצרים למען תזכור כו' וכונת הפסוק לחם עני כתיב שאפילו בגלות שנקרא עני אף על פי כן עוני קרינן שעונין עליו דברים הרבה וכל המרבה לספר הרי זה משובח והטעם לפי שגאולת מצרים לא הי' גאולת הגוף לחוד כי אם גם גאולת הנפש והראי' כי בחפזון יצאת ממצרים ובשביל הגוף אין צורך לחפזון שכבר היו פנוים מעבודת פרך מר"ה רק החפזון הי' בשביל טהרת הנפש ולכן תזכור יום צאתך מא"מ כל ימי חייך ימי חייך הימים דהיינו בזמן הגאולה וקיום בית מקדשנו כל ימי לרבית הלילות הגלות הנמשל ללילה אפי' הכי חובה להודות ולהלל על יציאת מצרים:
והנה ממצרים יצאנו בחפזון לפי שלא הי' בידינו לא תורה ולא מצות לטהר נפשותינו אבל בגלות התורה והמצות מגינות ומטהרים נפשותינו ולכן נאמר בגאולה העתידה לבוא בעגלא ובזמן קרוב כי לא בחפזון תצאו ובמנוסה לא תלכון כי הולך לפניכם ה' ומאסיפכם אלקי ישראל וכימי צאתנו מארץ מצרים יראנו נפלאות ויחיש גאולתנו ופדות נפשנו:
<big>דרוש</big> <big>ל"ט</big> <big>לשבת</big> <big>הגדול</big> עבדים היינו לפרעה במצרים כו', ויש לדקדק שהיה לו לומר רק עבדים היינו במצרים, ומאי אכפת אם עבדים היינו לפרעה או לאיש אחר, והלא עיקר הנס שיצאנו מעבדות לחירות, ואמנם לפי שלכאורה יפלא הדבר, מה רעש הגדול הזה עתה בזמננו לחוג חג הפסח והלא גם עתה אנחנו בגיות וחוץ לארצנו, וא"כ מה זה שמחה ביציאת מצרים:
<b>אבל</b> יש הפרש למי שעובדים, ומצינו עזרא אמר כי עבדים אנחנו, ובעבדותינו לא עזבנו אלקינו, ויט עלינו חסד לפני מלכי פרס לתת לנו מחי', כי באמת המס שנותנים הוא ביושר, כי הוא אדוני הארץ, וראוי ונכון כי כל החוסים בצלו יתנו מס, והמלך המלא חסד איננו מכביד עול המס, ומה שלוקח הוא לוקח במשפט וביושר לטובת עצמו, כאדם המשכיר דירה בביתו, המעות דירה שהוא מבקש איננו לצער את השוכר, אבל הוא לוקח בשכר דירתו, ואדרבה כשרואה שהשוכר מצליח בדירתו שמח הוא בדבר, אבל פרעה היה מלך רע בטבעו, אכזרי ושונא החוסים במדינתו, ולא היה כונתו בשעבוד בני ישראל לטובת עצמו, רק היה כונתו להשפיל עם ישראל לצערם ולמרר חייהם, כמו שנאמר וימררו את חייהם, וכל עבודתם אשר עבדו בהם היה בפרך, ומלבד המס והשיעבוד היו ישראל שפלים ונבזים בעיני המצריים, ואפילו עבדים ושפחות של המצריים שלטו בישראל, כמו שפירש"י בפסוק עד בכור השפחה למה לקו השפחות, שאף הם היו משעבדים בישראל, וגלות זה היה מר מאד משא"כ גלות פרס אף שהיינו בגלות, היינו חשובים ונכבדים, וכורש ודריוש רחמו עלינו, והטו עלינו חסד, וכאשר נתקיים בזמננו שאדוננו הקיסר יר"ה נתן לב להטיב עמנו, ולרומם אותנו משפלתנו ישלם ה' פעלו הטוב, וירם קרנו למעלה למעלה, כי מה רב טובו בחסדו הגדול, ואמנם אנחנו בני ישראל בשביל זה לא יזוח דעתנו לאחוז במדת הגאוה והרוממות, וראוי לנו לנהוג כבוד באנשי המדינה אשר להם אחוזת הארץ, כי אנחנו רק גרים, וטובה מרדות בלבו של אדם מצד עצמו, ודי שהקיסר יר"ה פרש כנפיו עלינו, שלא ירעו לנו ולא ישפילו אותנו בכח ובזרוע, וכן עזרא אמר כי עבדים אנחנו מצד עצמנו, עם היות כי בעבדותינו לא עזבנו אלקינו, ויט עלינו חסד לפני מלכי פרס, אעפ"כ מצד עצמנו עבדים אנחנו:
<b>ואפשר</b> שלזה כיון בעל האגדה, בסדר האגדה שבפיסקא כהא לחמא, סיים השתא הכא לשנה הבאה בארעא דישראל, השתא עבדי נשנה הבאה בני חורין, ויש לדקדק כפל הדבר, וכבר מבואר בס' בנין אריאל בשם זקני הגאון מוהרר"ה ז"ל, ואנחנו נאמר לפי דרכנו, יהיו הדברים סדורים זה אחר זה, באמרו אח"כ מה נשתנה כו' ועבדים היינו שבעל ההגדה מזהיר אותנו שלא תזוח דעתינו, ולא נתגאה אפי' יש לנו מלך מלא חסד ורחמים ומרבה להטיב עמנו אעפ"כ אנחנו מצד עצמנו שאנו בארץ נא לנו, ראוי לנו להיות נכנעים לגויי הארץ, ואמר אפילו אם תדעו שבודאי קרבה שנת הגאולה, ותהיה בטוח כי השתא הכא ולשנה הבאה בארעא דישראל, אעפ"כ לא תתגאה, אם בכל זה השתא עבדי, ותתנהג בהכנעה, ולשנה הבאה כשתהי' בארעא דישראל שהוא אחוזת נחלתנו אז תהי' בני חורין:
ועל זה תמה אח"כ, א"כ כשאכתי עבדים אנחנו, מה נשתנה הלילה הזה של גלות מצרים, שהגלות דומה ללילה, מכל הלילות של שאר גליות של מלכיות, ומה כל הרעש הזה בלילה הזה שיצאנו ממצרים הלא אכתי עבדים אנחנו:
<b>ובאה</b> התשובה יש הפרש גדול, כי אז במצרים עברים היינו לפרעה מלך אכזרי, מלך מכביד עול אף במה שאין לו תועלת רק להשפיל אותנו משא"כ עתה קם מלך חסיד ורחמן, ואף כי עבדים אנחנו כבר הסיר מעלינו חרפת העבדות, והסיר כל סימני עבדות הנראה לכל, ואם אנו בלבינו מקבלים עלינו להיות נכנעים זה ראוי להיות:
<b>ולכן</b> אחיי ורעיי, שימו לב להסיר מכם מדת הגאוה, ואם היהודי ישמע עלבונו, ראוי לשתוק ופוטר מים ראשית מדון, ואברהם אבינו שהיה חשוב מאד בעיני אלקים ואדם, השתחוה לעם הארץ לבני חת, ודבר בהכנעה גר ותושב אנכי עמכם, ואנחנו מתפללים שלש אבעיות בכל יום, ובכל פעם אנו מבקשים ונפשי כעפר לכל תהי', ואיך נתגאה, אלא שבעוה"ר תפלתנו רק משפה ולחוץ ובלא לב נדבר ושפיל לסיפא שאנו מבקשים אח"ז פתח לבי בתורתך, ובמצותיך תרדוף נפשי ואי' חשק התורה והמצות:
<b>וסמיכת</b> הדברים נלע"ד משום דלפעמים הגאוה היא קצת טובה, שיתקנא בגדולי ישראל גדולים בתורה ובמע"ט להיות כמוהם ואף שאין זה תכלית, כי תכנית כל דבר הוא דביקות בה' לעשות מאהבה, מ"מ בתחלת הדבר אין אדם משיג הדביקות, ולכן אמרו רז"ל לעולם יעסוק בתורה ובמצות אפי' שלא לשמה, שמתוך שלא לשמה בא לשמה, ועכ"פ יש קצת צורך בקנאה וגאוה, ויש לה מביא לעבודת הבורא, וכל זה במילי דשמיא, אבל לקנא עסקי עוה"ז עשיר בעשרו, ולהתגאות בזה זה מגונה, ולא יצמח מזה שום מדה טובה, וכבר אמרו רז"ל בברכות (ז' ע"ב) אל תתחר במרעים להיות כמרעים, ואל תקנא בעושי עילה להיות כעושי עולה, ואומר אל יקנא לבך בחטאים, כי אם ביראת אל כל היום, והרי שראוי לקנא ביראי ה', ואנו מתפללים ונפשי כעפר לכל תהי', אלא שאולי ע"י זה לא יזכה לתורה ולמצות, ולא יקנא ביראי ה' לומדי תורתו ולכן אנו מתפללים פתח לבי בתורתך ובמצותיך תרדוף נפשי:
<b>ועכשיו</b> בעוה"ר עולם הפוך ראיתי, ואיך יקנא בלימוד התורה, והנה קם מאנשי עמנו איש רשע העיז בפניו, שהתורה אינה חשובה מאומה, ונבלה טובה יותר מלומדי תורה, והנימוסים חשובים יותר מהתורה, ובודאי האיש הזה במומו פוסל, והוא גרוע מהנבלה, וסופו להיות נבלתו כדומן ע"פ השדה:
<b>ואמנם</b> גוף הדבר לשבח הנימוסים, ולדעת דקדוק הלשון של העמים, גם אני משבח מאד, וכמה מעלות טובות להממשלה עלינו אשר שמה אל לבה, להרגיל את בנינו לדבר צחות, ומצינו שגם בכתבי קודש גנו אותנו בעת שלא ידענו לדבר בלשון עם ועם, ואל יעלה ברעתכם שאתם יודעים לדבר בלשון אשכנז, כי אין זה נקרא יודע רק מי שיודע לאמרו בדקדוק של אותו לשון, וזה לשון הרמב"ם פ"ב מה' ק"ש הלכה י' קורא אדם את שמע בכל לשון שיהי' מבינה, והקורא בכל לשון צריך להזהר מדברי שבוש שבאותו לשון, ומדקדק באותו לשון כדרך שמדקדק בלשון הקודש עכ"ל רבינו הגדול, ונחמי' אמר ובניהם חצי מדבר אשדודית, ואינם מכירים נדבר יהודית, וכלשון עם ועם, הרי שגינה אותם מאד על שנא ידעו לדבר בלשון עם ועם, ולכן טובה גדולה עשה הקיסר יר"ה שצונו ללמוד הלשון בדקדוק, ולידע לדבר צחות כאשר הזכרתי בדרוש שבט העבר, שהרי גם בימי הנביאים האחרונים מצינו דניאל חנניה מישאל ועזרי' שצוה המלך ללמדם ספר ולשון כשדים, ונתגדלו בגדולה, וגם בתורה ובמע"ט, כי הירא את ה' עיניו בראשו, ויאחז בזה ובזה, והתורה עקר, ואעפ"כ לומד גם לשון צח ונימוסיים הנכונים המדריכים את האדם לכל דרך טוב, וכל תורה שאין עמה מלאכה סופה בטילה, והרי עקר מלאכתנו הוא מו"מ, וצריך לידע כתב ולשון, וכן הסנהדרין שהם היו עמודי הדת של תורה, היו צריכין להבין לשונות העמים:
<b>ואמנם</b> כמה מעלות טובות למקום עלינו, כי עצת ה' היא תקום והוא יתן בלב הממשלה הרוממה לחשוב מחשבות טובות על עם ה' אלה, וכל אלה בחסד ה' הגדיל לעשות, לא במעשינו הטובים, כי אנחנו דלי המעשים מתעצלים מאד בתורה ובתפלה ובקיום המצות ובכל זאת חסדי ה' עלינו בזכות אבותינו ראשי אבות אברהם יצחק ויעקב, וברית אבות לא תמה, אבל אנחנו כשאנו רואים כל טובות המקום עמנו, ראוי לנו לתת לב ולחפש במעשינו, ומה זכות נמצא בנו שיגמול ה' עמנו חסדים כאלה, ואברהם אבינו כשבישרו הקב"ה בשורת ירושת הארץ אמר אדני אלקים במה אדע כי אירשנה, ופירש"י ששאל באיזה זכות יתקיימו בה, והשיבו ה' קחה לי עגלה משולשת וגו' בזכות הקרבנות:
<b>והנה</b> יש לדקדק מדוע דוקא בזכות הקרבנות, והלא יש לנו תורי ומצות הנהוגות לנו בכל מקום, ואומר אני שאין לך דבר רחוק מהשכל האנושי ממצות התורה כמו הקרבנות, כי הלא למעלה אין שם לא אכילה ולא שתי' ולא ריח ולא שום דבר ממדות האלה האנושיות, ולכן אין בזה תפיסת השכל כלל, והעיקר הוא האמונה, כי הוא אמר ויהי הוא צוה ויעמוד, ואם הטעם נעלם מאתנו, ובזה אזהרה לנו שלא להעמיק דעתנו בחקירות בדבר הנוגע בעסק האמונה, וכל דברי המחקרים בזה יהיו מבני עמנו או מאיזה עם שיהיה בזה הבל הבלים בדבר שאין שכל האנושי משיג, ועקר הכל הוא האמונה לא השכל והחקירה, ואברהם אבינו שהיה ראש המחקרים, ובחקירתו עמד על האמונה לא קם כמוהו, וגם הוא לא היה משיב בזה, ואמנם הבא לטהר מסייעים אותו, ואברהם התחיל לתת על לבו ומאוס בגלולים שהיו עובדים בימים ההם מדעתו, והתחיל לחקור בשכלו, והקב"ה נגלה עליו, ועזר לו לעמוד בשכלו אפילו בדברים שאין שכל האדם משיג בטבע, אבל מן אברהם ואילך אי אפשר לחקור כי יפלא משכל האנושי, וכל דבריהם בזה אין להם קיום זה בונה וזה סותר, ואם ע"י החקירה יתורץ להם דבר אחד, יתחדשו להם נגד זה כהנה וכהנה, ועקר הכל הוא האמונה, וכן באברהם הוא אומר והאמין בה' ויחשבה לו צדקה, ובאבותינו במצרים נאמר ויאמן העם, ושורש תורתנו היא האמונה, במה שקבלנו מאבותינו לא לילך בחקירות, ועל החקירות אני אומר עמוקה משאול, שבהם יורדים לדיוטא התחתונה שבשאול, ולא יזכו לחזות בנועם ה' לעולם, לא בחייהם ולא אחרי מותם:
ולכן אחיי ורעיי, שמעו אלי ותחי נפשכם, ולכל אחד ואחד מכם אני אומר לנוכח, ירא את ה' בני ומלך, ועם שונים אל תתערב כי פתאום יקום אידם ופיד שניהם מי יודע, אני מזהיר שתקיימו ירא את ה' ומלך, לעשות רצון מלכנו יר"ה, אבל הזהרו מאד מאד ירא את ה', כי מתוך שתרגילו עצמכם בלשון, תרצו לקרות ג"כ בספרים שאינם מועילים ללשון, רק חוקרי חקירות באמונה ובתורה, ועי"כ יעלה טינא ח"ו בלבבכם בעסק האמונה, כי כל מי שמדבר וכותב דברים בעסק האמונה, עפ"י השכל אינו אלא גורע, ושורש הכל היא האמונה, מורשה מאבותינו הקדושים מאברהם אבינו ראש המאמינים, ויותר מזה עפ"י תורת משה מפי ה' תהי' בלבבכם חומה נשגבה, ואם שונים הם ההולכים אחרי שרירות לבם, ומהרהרים ומחשבים בשכלם העכור להחשיך דת התורה, יהיו יהודים או מאיזה אומה שיהיה הכיפורים בהשגחה הפרטית על כל דרכי איש, והכופרים בנתינת התורה ובנפלאות ונסים נגד הטבע, ואומרים שאין דת נתונה מהבורא, עם אלו אל תתערב, והנה בעוה"ר נתרבו בין בני עמנו כתות שונים משונים, לא ראי זה כראי זה, הצד השוה בהם דרכם להזיק האמונה השלימה, ועל הכתות אלו הזהיר שלמה עם שונים אל תתערב, כי פתאום יקום אידם ופיד שניהם מי יודע, רומז להכתות ששוים לרעה. ואנחנו עם ה' אלה חייבים למסור נפשינו על תורתנו הקדושה, הן תורה שבכתב והן תורה שבע"פ, וכל מה שאנו מוזהרים מפי הגמרא צריך להיות שוה אצלנו כמו דבר הכתוב בעשרת הדברות, ואם אלו הכתות מלעיגים עלינו לא אכפת לנו ואנחנו נלך בשם ה' בדרך אשר דרכו בו הרי"ף והרמב"ם והרא"ש ובעלי תוס', אשר הלכו בדרך התלמוד ונוגה למו, ולא היה להם עסק בנסתרות, וזכו לחיי עולם ועקר הכל האמונה:
<b>ורבינו</b> הגדול הרמב"ם באגרת שלו החמודה, אשר כתב והזהיר למסור נפשו על הדת, כתב פירוש הפסוק, כל כלי יוצר עליך לא יצלח וכל לשון תקום אתך למשפט תרשיע, זאת נחלת עבדי ה' כו', ופי' בו רבינו, כי כמה הרפתקאות עדו עלינו, להדיח אותנו מן הדת, ומתחלה היו מושלים רשעים, וקמו בכלי זיין נגד התורה, להמית המקיים התורה, כמו נ"נ וחבריו והמן, וכמה גזירות עברו על ראשינו, בדורות הקודמים, ואנחנו סבלנו כל אלה, ומאמונת אבותינו לא סרנו, ואח"כ היו המלכים והמושגים טובים, והניחו אותנו בחסדם לקיים תורתנו, קמו הפילוסופים אריסטו וחבריו, לחבר ספרים בויכוח להטיל דופי באמונת התורה, ולהכחיש הנסים והנפלאות ובכל אלה אנחנו מחזיקים באמונתנו, וזה כונת הפסוק, כל כלי יוצר היינו הראשונים שקמו בכלי זיינם נגד התורה, עליך לא יצלח, וכל לשון תקום אתך למשפט, הם הפילוסופים שבאו אתך במשפט הויכוח להכחיש כל דבר שאין הטבע מסכים, את הכל תרשיעי, ואתם תקום באמונת התורה, שהוא מגדל עוז ומחסה ומסתר מן הכל, ואמר אח"כ באיזה גבורה גברנו על כל אלה, זאת רומז על התורה זאת התורה אשר שם משה, נחלת עבדי ה', האמונה הזאת היא לנו נחלה מורשת רבותינו, לא מצד החקירה והשכל, שיבוא מחקר אחר ויסתור חקירה זו ויסכל שכל זה, רק היא לנו נחלה שאינה פוסקת נח יה', וצדקתם מה שמצינו יחידי סגולה שעמדו על הדבר, כמו אברהם אבינו, וכדומה הוא מאתו נאום ה' שהקב"ה פתח להם שער אורה להשכיל דברים שאין שכל הטבעי משיג:
<b>ואבותינו</b> בצאתם מארץ מצרים, וקיבלו התורה המה ראו הכל במופת, דברים שלמעלה מן הטבע, קריעת ים סוף לגזרים, וכל מופתי המן ומופתי הר סיני, המה השיגו מה שהשיגו, והמה היו יכולים לומר זה אלי ואנוהו אלי ממש, ואנחנו נוכל לומר אלהי אבי וארוממנהו, מרומם יותר מכל ברכה ותהלה:
<b>ועקר</b> הכל אמונת הבורא, שהוא ברא הכל כרצונו, והוא משגיח תמיד, ומשלם שכר לעושי רצונו, ונפרע מעוברי רצונו, וכל מה שנעשה הכל הוא בהשגחתו, והוא שנתן לנו התורה בפומבי לעיני כל ישראל, וצוה למשה בע"פ, וממשה נמסר הדבר עד הגיע לחכמי המשנ' והגמ', וכל דברי הגמ' כאלו יצאו מסנהדרין גדולה בלשכת הגזית, והמפקפק בכוס דין מדיני התורה שנקבעו בגמרא, הוא כופר בתורת משה, שאמר לנו ע"פ התורה אשר יורוך, וכל הדברים האלה יהיו תמיד נגד עיניכם, ועל לבבכם, ובזה נזכה לחזות בנועם ה', אפי' אם לא נלמד שום נסתרות, והלואי שנזכה להבין הנגלות, ולקיים המצות ע"פ פשוטיהן, ואומר אני עלינו הדור הזה, האדם עץ השדה, ואנחנו כלי עץ ופשוטיהן טהורי' ומקובליהון טמאי' במחשבת פיגול, ובעוה"ר יש בינינו כת השבתי צבי, אלו עוברים על כל עבירות שבתורה, ודומה לשאור שחמוצו קשה חייבי כריתות, וכת העושים כל ימיהם כחגים, וממלאים כריסם בכל מיני מעדנים תמיד ונמשלו כדבר המתוק לחיך, ועל שניהם אני אומר, כי כל שאור וכל דבש לא תקטירו ממנו אשה לה':
<b>ושורש</b> הכל הוא האמונה בתורה, לדעת כי אם היות שאין אנו יודעים טעם המצות, ואין אנו רשאים לחקור אחרי טעמי המצות והוה זהיר במצוה קלה כבחמורה, כי אין אנו משיגים כמה רב כחה של המצוה קלה למעלה בעליונים, וכל התורה והמצות צורך גבוה הם, ובפרט לימוד התורה, כל דיבור ודיבור עושה רושם למעלה, תאמר הלוא כל מוצאות הפה המה גשמיים, ואיך יעשו רושם ברוחני, כי אחרי שכן צוה הבורא, רצונו עושה רושם למעלה, ולכן המות והחיים ביד הלשון, וגם קיום המצות אף שנעשים ע"י כלים גשמיים אברי האדם, הכל עושה רושם למעלה, והנה הקרבנות יוכיחו, כאשר אמרנו למעלה, ורבינו הגדול הרמב"ם בספר המורה רצה להתחכם בזה, ואמר כי טעם הקרבנות, כי היו במצרים להוטים אחר ע"ג, והיו רגילים להקריב לע"ג, ואם הי' במתן תורה מושך ידיהם לגמרי מן הקרבנות, לא היו מקבלים, כי כבר הורגל בדעתם כי הקרבנות מקרבים האדם לאלקיו, ולכן כדי למנעם מלהקריב לשעירים, נתן הקב"ה להם הקרבנות שיקריבו לשמים, והרמב"ן השיב עליו תשובה נצחת מאד, ומה יענה הרמב"ם לשור שהקריב אדם הראשון ביום שנברא, ונתקבל ברצון לפני הקב"ה כדכתיב ותיטב לה' משור פר, ואל מנחת הבל ששעה הקב"ה אל מנחתו, הא ודאי שהקרבנות בעצמם הם צרכי גבוה, ושמא תאמר כיון שאין השכל משיג הנעשה בזה למעלה, א"כ איך אפשר שאעשה פעולה באברי שכלם הם גשמיים, ואיך יפעלו ברוחני, ואמנם לא המעשה הוא העיקר אלא הרצון והחשק, ולבו שמח בעשיית המצות והשמחה הזאת שעושה רצון אבינו שבשמים זהו רוחני:
<b>ואפשר</b> בזה רמז מה שנתנו בשלהי מגילה, סימן לקריאת החג הקדוש הזה, משך תורא קדש בכספא, פסל במדברא שלח בוכרא, משך מה שצוה הקב"ה אותנו המצוה הראשונה במצרים משכו וקחו לכם צאן, לא תאמרו שאין בזה שום צורך גבוה, ורק למשוך יד מע"ז כדברי הרמב"ם, לא כן הוא, אלא אע"פ שכבר קיימתם משכו ידיכם מע"ג, ואין אתם להוטים אחרי ע"ג, אע"פ כן קחו לכם צאן לפסח, כי הקרבנות מצד עצמם הם צרכי גבוה, והראי' ע"ז תורא שור שהקריב אדם הראשון כדברי הרמב"ן ז"ל, ושמא תאמר איך אפשר שבדברים גשמיים נעשה פעולה למעלה ברוחניים, לזה אמר קדש בכספא, לשון חשק נכספה וגם כלתה נפשי לחצרות ה' כו', כי בהחשק הנמרץ אדם מקדש עצמו מלמטה ומקדשין אותו מלמעלה, באשר לבי ובשרי שוים שהלב מתלהב בחשק ההתלהבות אז ירננו וגו':
<b>פסל</b> במדברא, , הנה על הלוחות אף שהי' כתוב עליהם עשרת הדברות, אבל גם כל התורה שבכתב שבע"פ הי' רמוז בהם עבדים היינו לפרעה במצרים, הנה במדרש דרשו ויוציאך ה' מבית העבדים, שהיינו במצרים עבדים לעבדים, ומה זה שהתחיל בעל האגדה עבדים היינו לפרעה, יותר הנס גדול וראוי להודות איך העלנו הקב"ה מבירא עמיקתא, שהיינו עבדים לעבדים לאגרא רמה שהיינו ביציאתינו ממצרים, בתוקף הכבוד והגדולה והממשלה, אמנם הוא על דרך הפשוט, כמו שדרשו בסיחון מלך חשבון, שאלו היתה חשבון מלאה יתושים, אין כל ברי' יכולה לכבשה ואלו הי' סיחון בכפר חלש, אין כל אדם יכול לכבשו, ק"ו סיחון בחשבון, כן הי' הדבר כאן שכבר נודע אמרם ז"ל, שלא הי' עבד יכול לברוח ממצרים שהיתה מלאה כשפים, וקשרו המדינה בכשפי', ופרעה נודע מאמר רז"ל פרעה שהי' בימי משה אמגושי הי', והי' חכם להרע, ומקושר בשרשי הטומאה, ואלו הי' במדינה אחרת קשה להוציא עבד ממנו, ואלו הי' למצרים מלך חלש, אין עבד יכול לברוח מן המדינה, וכאן הי' תרתי לריעותא, עבדים היינו לפרעה במצרים מלך קשה ומדינה קשה, ולא על חנם אמר הקב"ה אשר הוצאתיך מארץ מצרים, שזהו הי' פלא גדול וטובה גדולה יותר מבריאת האדם, שעל בריאת האדם נמנו וגמרו, נוח לו לאדם שלא נברא, אבל עתה שכבר אנו בעולם, עבודת מצרים היתה זוהמא גדולה לטמאות הנפש עד שהיינו שקועים במ"ט שערי טומאה, ואלו ח"ו עוד רגע היתה גוברת השער החמשים מהטומאה, ולא היינו יכולים לצאת לעולם, וזהו אמרו, ואלו לא הוציא הקב"ה את אבותינו ממצרים, הרי אנו ובנינו ובני בנינו משועבדים לפרעה במצרים, וזה ראוי שיתן כל אדם אל לבו בשעת אמירת ההגדה, אשר עלינו לשבח לאדון הכל שעשה לאבותינו ולנו את כל הנסים האלה, וכמה מהראוי להזהיר בכל המצות התלוים בחג הזה לקיים הכל מאהבה, ולהזהר שלא יכשלו ח"ו בשום איסור, ובפרט באיסור חמץ שהוא במשהו, ולהגיד ההגדה בשמחה ובאהבה רבה, לא כחותה על הגחלים, ואפשר שהמה עושים על שם הפסוק ואתכם לקח ה' ויוציא אתכם מכור הברזל לכן היו שנים כנגד שבכתב ושבע"פ, וזהו פסל הרומז על הלוחות הי' ג"כ במדברא, דהיינו תורה שבע"פ שניתן בדיבור מפי הקב"ה למשה בסיני, לא כמו עתה בזמנינו שנתרבה ביהודים הכופרים בדברי חז"ל, ושמים לב למנוע הבנים מתורה שבע"פ, אני מזהיר אתכם הבנים לא תאבו ולא תשמעו בדבר זה לשום אדם, ואין אני חושד את הנארמאל לעהרער שח"ו יעשו דבר רע כזה לדבר סרה כזה, כי זה הי' נגד רצון הממשלה הרוממה שהקים אותם רק ללמד את הבנים הכתב והלשון, ודרכי החשבון, ודברי מוסר, והנהגות הטובות, אבל לא לדבר סרה על הדת שלנו, ואם המצא ימצא באיזה עיר ומדינה איזה לעהרער העובר ע"ז, ועושה פעולתו רמי', לא תאבו ולא תשמעו לו, ואתם בנים הגונים שמעו לי קבלו מהם הדברי' הטובים, אבל אם תראו מהם דברים לא טובים חדלו מדרכיהם, שלח בוכרא היצה"ר הוא הבכור מלידה ומבטן, לכל מר כדאית לי', והיצ"ט בא כשנעשה בר מצוה, ושלח בוכרא, וקרב את הילד מסכן הוא היצ"ט:
<b>ועתה</b> למצות היום אני חוזר, בחג הזה יצאנו לחירות בגוף ונפש, וקידשנו במצותיו, והשבת הוא שבת הגדול זכר לשבת בראשית, וזכר לגאולה העתידה שהוא שבת הגדול, יום שכלו שבת ומניחה, אם גם אנחנו נקדש עצמנו בתורה ובמצות, והיום אם בקולו תשמעו, במהרה נזכה לגאולה שלימה, ולאכול מן הזבחים ומן הפסחים, ובא לציון גואל אמן:
ממצרים, ודרשו רז"ל כזהבי הזה שהוא פושט ידו לתוך האש, כן היתה האש מלהטת סביבותינו במצרים, ואלו ח"ו עוד רגע היתה נשמתנו נשרפת וכלה בתוך הטומאה, ועל שם זכר האש הוא אומר ההגדה כחותה על הגחלים, אבל לא כן ראוי כי ראוי להכיר בטובת הבורא יתברך שמו ויתעלה זכרו, שהגביר חסדו עמנו, וכמאמר הכתיב או הנסה אלהים לבוא לקחת לו גוי מקרב גוי, וראוי לשבח על זה בכל לב, ואז הקב"ה משתבח ומתפאר בעם קדושו בפני כל פמליא של מעלה, ראו איך הם מכירים בטובה, ומשבחים, ראוים הם גם עתה לעשות עמהם נפלאות כימי צאתם מארץ מצרים, ושירו לו שיר חדש, וזה מקרב הגאולה, משא"כ כשאין ישראל נותנין לב על טובת הבורא, אשר בכל יום ויום עושה עמנו אז אינם ראוים ח"ו לגאולה, כי הקב"ה אמר לא אעשה עמהם בטובה והם אינם מכירין בטובתי, וזהו אריכות הגלות, ששום א' אינו נותן על לבו לבקש על הגאולה, ואין הפרש אצלו בין היותו עבד להקב"ה ובין היותו עבד לישמעאלים, אדרבה כל אחד מתגאה ומשתרר במה שנתקרב אצל הרשעים ולא די אלו שיש להם יד אצל השרים הגדולים אלא אפילו מי שיש לו איזה יד אצל עבד קטן מעבדי העבדים, הוא מתגאה בעבדו לאיש ההוא, ומשתרר על חביריו, ועבור זה אנחנו בגלות, ובכל יום ויום עול הגלות מתגבר וכל מה שהגלות מתגבר נמצאים בישראל אנשים גאים המתגאים ביותר, וח"ו אין לדבר סוף משא"כ במצרים עבדים היינו לפרעה במצרים, שהיינו נותנים אל לב שאנו עבדים ולא היינו מתגאים ויוציאנו ה' אלקינו משם:
<b>ובזה</b> נ"ל עוד לתרץ הדקדוק שהתחלתי שיותר הי' לבעל ההגדה לומר עבדים לעבדים היינו במצרים, שזה רבותא יותר ולפירושנו ניחא, שזה רבותא דודאי גם במצרים היו בישראל אנשי השם קרובים למלך, שהי' להם יד ושם, ואמר בעל ההגדה אין זה רבותא שדלות העם שהעבדים משלו בהם שהיו שפלים בדעתם ומחזיקים עצמם עבדים לבל להתגאות, אלא אפילו אותם שהיו קרובי' למלך שהי' להם יד בהיכל פרעה, היו ג"כ שפלים בעיני עצמם כעבדים, וזהו שאמרו עבדים היינו לפרעה במצרים, שאפילו אותם שהיו לפרעה היו ג"כ עבדים, ולא היו מתגאים על אחיהם, ולכן ויוציאנו ה' משם זכות זה גרם להם הגאולה, דיני החג הקדוש הזה רבו כמו רבו, ובכל שנה אני מזהיר להסיר המכשולים אשר הורגל ונעשה כהיתר וכמדומה שת"ל אכשור דרי, ונזהרים ושומעים אלא שהשכחה גוברת, ואין בזה הפסד להיות כמזכיר בכל שנה ושנה על דיני חמץ ומכירתו ודיני המצות, ודיני הגעלת כלים בודאי כבר הגעילו כל אחד ואין צורך להאריך בהם, רק המדוכה רגילין העולם להגעיל כי הליבון עד שיהיו ניצוצות ניתזין ממנה קשה מאוד לעשות למדוכה, כי תתקלקל לגמרי והואיל וע"י הגעלה מכשירין אותה צריך לדוך הכל קודם הפסח, החרינקש אינו מועיל הגעלה, וכן דבר שתשמישו ע"י האור כגון כלים שאופין בהם אינו מועיל הגעלה, וכמו כן פולמיסקר של בדיל, אם אופין בהם אינו מועיל הגעלה:
התנור ליבונו קשה, וכמה מהמבוכה יש בו, כי הוא כלי חרש, רק הפוסקים התירו הואיל והסיקו מבפנים, וגם אינו חס עליו ומלבנו היטב, ואם הוא חס על העצים מה לי אם חס על הכלי, ומה לי חס על העצים, וצריך ללבנו היטב עד שיהיו גחלים שוכבים על פני כולו, ושלהבת עולה מאלי', לצד עליון של תנור, וגם לטוחו בטיט חדש:
ואם יהיה כעובי אצבע מה טוב:
התנור בית החורף, חמץ הוא שבולע כל השנה ע"י ניצוצות שניתזין עליו מתבשילין שמסדרים על הספסל שסביבו, וצריך ליזהר בפסח מאוד, שלא יסמכו בו שום דבר, ובפרט מצות או מצות משוחים כשמוציאין מן התנור צריך להזהיר הנשים שלא יגעו בתנור בית החורף, וכמו כן קאכליש הפוכים, וכן תנורים קטנים שבתנור בית החורף אסור להשתמש בהם בפסח:
<big>דרוש</big> <big>מ"א</big> <big>ליום</big> <big>אחרון</big> <big>של</big> <big>הפסח</big>
<b>ויוציאם</b> בכסף וזהב, ואין בשבטיו כושל, תרגם המתרגם ולא איחדני למתקטלא עם מצראי [עיין פרשת דרכים דף מ"ו ע"א], ול"נ משום דשר של מצרים טען, הללו עובדי ע"ז והללו כו', ולכאורה אין מקום לטענתו, שהרי כתיב ויצעקו בני ישראל אל ה', א"כ עשו תשובה:
<b>אך</b> בסנהדרין דף צ' ע"ב כתנאי וכו', ור"י ור"ע האי עונה בה מאי עבדי לי', כדתניא יכול אפי' עשה תשובה, ת"ל עונה בה, לא אמרתי אלא בזמן שעונה בה, ולפ"ז אי לאו דמיותר עונה בה, הוי אמינא דלעון ע"ג לא מהני תשובה, וא"כ אם נימא מגדף לאו היינו ע"ג, והכרת תכרת דברה תורה כלשון ב"א, דהיינו במגדף כסברת ר"ע, ובהכרת תכרת כסברת רבי ישמעאל, א"כ דרשינן הכרת תכרת בעוה"ז, ועונה בה לעוה"ב, וכדדריש ר"א בר' יוסי לזייף ספרי הכותים ע"ש, וא"כ אין לנו נקרא מיותר להורות תשוב', ונוכל לטעות דלא מהני בע"ג תשובה, וזה הי' טעות של שר של מצרים, ובקדושין דף י"ז ע"ב ת"ר, אשר ברכך יכול נתברך הבית בגללו מעניקין וכו', ת"ל העניק תעניק מ"מ וכו', ראב"ע אומר דברים ככתבן, נתברך הבית בגללו מעניקין לו לא נתברך הבית בגללו אין מעניקין לו, א"כ מאי ת"ל העניק תעניק, דברה תורה כו':
<b>והנה</b> ידוע כי ביזת מצרים הי' מטעם הענקה, [ועיין פד"ר] ועבודת ישראל היה במצרים לבנות ערי מסכנות פיתום ורעמסס ובמדרש פיתום ראשון ראשון פי תהום בלעו, רעמסס ראשון ראשון מתרוסס, א"כ לא הצליחו במלאכת עבודתם, ולא נתברך הבית, ואעפ"כ קיבלו הענקה, מכלל דדרשינן יתור דהעניק תעניק מ"מ וכתנא קמא, וא"כ לא אמרינן דברה תורה כלשון ב"א, ואייתר עונה בה, להורות תשובה, ונסתר קטרוגו של שר של מצרים, וניצולו ישראל ונהרגו מצרים, וזה כונת הפסוק לפי תרגומו, ויוציאם בכסף וזהב, והיינו מטעם הענקה, ומוכח דלא אמרינן דברה תורה כלשון ב"א, וא"כ הכרת בעוה"ז, תכרת לעוה"ב, ועונה בה להורות תשובה, וא"כ אין בשבטיו כושל, ולא אחדנו עם מצראי למתקטלא שהועיל להם התשובה:
<b>עוד</b> נ"ל בדרך אחר, דרש"י בפרשת הענקה דרש יתורא דהעניק תעניק, העניק ושנה לו, כשם שהענקתי ושניתי לך, ביזת מצרים וביזת הים, ולפ"ז ג"כ לא אמרינן דברה תורה כלשון ב"א, ובמדרש וכן בילקוט שיר השירים, תורי זהב נעשה לך עם נקודת הכסף, זהב זה ביזת הים, נקודת הכסף זה ביזת מצרים, וזה פירוש הפסוק, ויוציאם בכסף דהיינו ביזת מצרים, וזהב היינו ביזת הים אח"כ העניק ושנה דהיינו העניק תעניק בכפל, וא"כ לא אמרינן דתכב"א, ושפיר ואין בשבטיו כושל וכנ"ל:
<b>ובזה</b> אמרתי פירוש הפסוק בתהלים, ס"ח י"ד כנפי יונה נחפה בכסף כו', כי רז"ל דרשו נחפה בכסף, זה ביזת מצרים, ובירקרק חרוץ זה ביזת הים, וא"כ העניק הקב"ה ושנה להם, אלא שכל זה אם זה הי' בתורת הענקה, והנה מוכר עצמו סובר ת"ק בקידושין דף י"ד ע"ב, שאין מעניקין לו, כן פסק הרמב"ם, ואם נימא שאברהם אבינו בירר לו הגלות, א"כ דין מוכר עצמו יש לו לישראל, וא"כ אין ביזת מצרים וביזת הים בתורת הענקה, אבל אם נימא שהקב"ה בירר הגלות, א"כ יש לנו דין מכרוהו ב"ד, וזה שאמר הכתוב בפרש שדי מלכים, שהקב"ה בירר הגלות, ואם כן שפיר הוא בתורת הענקה, וא"כ דרשינן העניק תעניק, שמעניקין ושונין, ולא אמרינן דברה תורה כלשון ב"א, ומיותר עונה בה לומר שמועיל תשובה, וזה שסיים הכתוב בה תשלג בצלמון, שע"י התשוב' מצננין אש של גיהנם:
<b>ובזה</b> יש להבין המשך הפסוקים בשיר השירים, לסוסתי וגו' תורי זהב וגו', עד שהמלך במסיבו וגו', צרור המור וגו' ויש לתמוה מה ששלמה דלג מן ביזת הים עד מעשה העגל, כי תורי זהב הוא ביזת הים, עד שהמלך וגו' היינו מעשה עגל, ועיין ברש"י שם והלא כמה מעשים שהיו בנתים:
<b>וע"פ</b> מ"ש ניחא, כי לסוסתי היינו שהשיא הקב"ה לב פרעה לרדוף כדי שיקחו ישראל ביזת הים, ובזה דמיתיך רעיתי שאתה לעולם רעיתי, ולא תופסק האהבה אפי' בעבירה חמורה של ע"ג, כי יועיל תשובה כנ"ל, תורי זהב וגו', היינו ביזת מצרים, וגם ביזת הים, והיינו העניק תעניק, וא"כ עונה בה היינו שמועיל תשובה, ובזה אף שעד שהמלך במסיבו, היינו מעשה עגל, אפ"ה צרור המור דודי לי, כי כפר להם ע"י מעשה משכן כי מועיל תשוב':
<b>ובזה</b> אמרתי סידור הפסוקים בברית בין הבתרים, ויאמר אל אברם ידוע תדע כי גר יהיה זרעך וגו', ועבדום וענו אותם ת' שנים וגו', ואתה תבוא בשלום וגו', והנה זה שאמר ואתה תבוא אינו מקושר עם ואח"כ יצאו, וממ"נ או שיאמר לו זה אחר אמרו וענו אותם ת' שנים, לבשר לו שהוא לא ישתעבד כלל כדעת המדרש, או אחר גמרו כל הענין, ואחר שאמר ודור רביעי וגו' היה לו לומר ואתה תבוא וגו', ורש"י פי' תרח עובד ע"ג היה, והוא אומר לו ואתה תבוא אל אבותיך, בשרו שעשה תרח תשובה עיין ברש"י, וגם בזה קשה, שאין מקומו כאן, ולפי מה שכתבתי ניחא כי רצה לבשרו שעשה תרח תשובה, אך יפלא הלא תרח עובד ע"ג היה, ואולי על ע"ג אונו מועיל תשובה, אבל כיון שבשרו ואח"כ יצאו ברכוש גדול, וזה נתקיים על הים, וכמו שדרשו רז"ל בפסוק וישובו ויחנו לפני פי החירות, כאן נתקיים ואח"כ יצאו ברכוש גדול, וא"כ העניק ושינה להם, ביזת מצרים וביזת הים, ולא אמרינן דברה תורה כלשון ב"א, ואייתר עונה בה להורות תשובה, גם על ע"ז, אז בשרו ואתה תבוא אל אבותיך בשלום, שהועיל גם לתרח תשובה, אף שעבד ע"ז וק"ל:
<b>ובזה</b> יש לתרץ מה שארז"ל, הים ראה וינוס, ארונו של יוסף ראה, שהים לא רצה להבקע, להטביע את מצרים, לפי שאין לישראל זכות בביזת הים, שלא נתברך הבית בגללם, ואמנם לעבד נמכר יוסף, ובגלל יוסף נתברך הבית, שהרי כתיב וילקט את כל הכסף וגו', וכיון שראה הים ארונו של יוסף, שיוצא עתה עמהם, א"כ מצד יוסף זוכים בהענקה ולכן וינוס:
<b>והנה</b> במס' סנהדרין דף צ"א, כשבאו מצרים בימי אלכסנדר מוקדן, משמע דביזת מצרים היה שכר עבודה, ואפשר לומר שהספרי עם גמ' דסנהדרין פליגי בפלוגתא דת"ק וראב"ע בקידושין דף י"ז, דגמ' דסנהדרין סובר כראב"ע, דאם לא נתברך הבית בשבילו אין מעניקין, ולכן סובר שהיה שכר עבודה ולא הענקה, ובזה יש לתרץ בפ' בשלח, כי השבע השביע, רש"י ולמה לא השביע את בניו שישאוהו מיד וכו', והדבר תמוה שזה היה לרש"י להקשות בסוף פ' ויחי, ואמנם שם נוכל לומר שלא רצה יוסף שישאהו מיד, לפי שרצה שיזכו ישראל בצאתם בהענקה מצדו, והא דהוצרך להשביעם, שהרי גם בלי שבועה ישאוהו לטובתם שיזכו בביזה, י"ל שהיה מסופק פן יצליחו גם הם בעבודתם, ולא יצטרכו לזכות שלו, לכך השביעם, אבל כאן נאמר ויקח משה כי השבע השביע, וקשה הרי אף בלי שבועה היה צריך לקחת עצמות יוסף כדי שיזכו בביזה, וצ"ל שהלכה כגמ' דסנהדרין שהיה בשכר עבודה ולא הענקה, א"כ הדרא קושיא לדוכתי' למה לא השביע את בניו שישאוהו מיד:
<b>אלא</b> דקשיא שהרי רש"י עצמו בפ' ראה בפסוק העניק תעניק החליט שהיה הענקה, ולכן נראה שהפירוש הוא מדכתיב כי השבע השביע, מכלל שהלכה כת"ק דראב"ע, דהעניק תעניק מ"מ, ואם כן קשה למה לא השביע את בניו שישאוהו מיד, אלא דאעפ"כ קשה דדרשת הספרי עם ת"ק דראב"ע הם תרתי דסתרי אהדדי, שהרי עקר טעמי' דת"ק הוא, משום דכתיב בפ' העניק תעניק, וכיון שלהספרי העניק תעניק שיעניק וישנה לו, להעניק ב' פעמים, כשם שהעניק ביזת מצרים וביזת הים, א"כ שוב אין לנו רבוי לרבות כשלא נתברך הבית, ואם כן הדרא קושיא לדוכתי' על הספרי, ממה דכתיב ויקח משה וגו', כי השבע השביע, דמשמע דאלולי השבועה לא היה מטריח ליקח עצמות יוסף, כי היה טרחא גדולה להעלותו מנילוס, והרי בלא"ה היה צריך ליקח עצמותיו בשביל לזכות בביזה, ואמנם באמת גם עצמות שאר שבטים העלה עמו, והרי גם בשבילם נתברך הבית, שכיון שבא יעקב ובניו פסק הרעב, וא"כ המשך דברי רש"י הם כך, דהא יש לספק אם מה שפסק הרעב היה רק בזכות יעקב לחוד, ולא בשביל השבטים, או אם היה בזכות יעקב עם השבטים, ולכן בפ' ויחי לא היה יכול רש"י להקשות, ולמה לא השביע שישאוהו מיד, שהייתי אומר שלא נתברך הבית בפסיקת הרעב, רק בזכות יעקב לחוד, ולא נתברך הבית בשביל השבטים, ולכן לא היה יוסף מצוה שישאוהו מיד, דא"כ לא היו ישראל זוכים בביזה, אבל כאן בפ' בשלח מדכתיב כי השבע השביע, משמע שבשביל הביזה לא היה הכרח ליקח עצמות יוסף, מכלל שפסיקת הרעב היה בשביל השבטים, שפיר קשה למה לא צוה שישאוהו מיד ודי שהיו נשארים עצמות האחרון שמת מן השבטים:
<b>ובזה</b> יש לפרש הפסוק בתהלים הכל, ויוציאם בכסף וזהב ואין בשבטיו כושל, ויש לדקדק למה חושב רק כסף וזהב ושבקי' לשמלות והרי רש"י בפ' בא פירש ששמלות דכתיבי לבסוף חשיבי מן הכל, ולכן נלע"ד דהך קרא בתרי ביזות משתעי, ביזת מצרים וביזת הים, וכמו קרא דשיר השירים תורי זהב נעשה לך עם נקודת הכסף, שמדמה ביזת מצרים נגד ביזת הים כערך כסף לגבי זהב, שביזת ים היה חשוב יותר מביזת מצרים, וכמו שפירש"י בשיר השירים, וכמו כן אמר דוד המלך, ויוציאם בכסף זה ביזת מצרים, וזהב זה ביזת הים, וא"כ העניק ושנה להם, והעניק תעניק העניק ושנה לו, וא"כ נשאר הכתוב אשר ברכך כפשוטו, ואם לא נתברך הבית אין מעניקין, ולמה זכו בהענקה, ואם בשביל יוסף א"כ למה כתיב כי השבע השביע, והלא בלא"ה צריך להוציא עצמות יוסף בשביל הענקה, וע"ז אמר ואין בשבטיו כושל, שבשביל כל השבטים נתברך הבית, ופסק הרעב בבואם מצרימה, ולכך לא היה נחוץ בשביל הביזה להטריח להוציא עצמות יוסף, אם לא בשביל השבועה:
<b>ובזה</b> נלענ"ד לפרש הפסוקים בשיר השירים, תורי זהב נעשה לך כו', דהנה לפי מה שפירשתי שהענקה היה בשביל השבטים, קשה בשלמא יוסף כתיב לעבד נמכר יוסף, וכן ישראל כתיב ויעבידו מצרים את בני ישראל, אבל השבטים במה יזכו בהענקה, והלא לא היו עבדים למצרים, דכתיב לגור בארץ באנו, וכל זמן שהיה אחד מן השבטים קיים לא התחיל השיעבוד:
<b>ואמנם</b> בריש פ' ויחי כתב רש"י למה פרשה זו סתומה, לפי שכיון שנפטר יעקב אבינו, נסתמו עיניהם ולבם מצרות השעבוד שהתחילו לשעבדם, וכתב המזרחי שמה שאמרו שכל זמן שהיו השבטים קיימים, לא התחיל השיעבוד היינו שיעבוד הקשה, וימררו חייהם אבל קצת שיעבוד התחיל תכף, ואמרתי בזה פירוש הפסוק עד שהמלך במסיבו נרדי נתן ריחו, וברבה שיר השירים ר' מאיר אומר עד שהמלך ממ"ה הקב"ה במסבו נתנו ישראל ריח רע ואמרו לעגל וכו' אמר לו ר"י אין דורשין שיר השירים לגנאי וכו', ר' טביומי אומר עד שהמלך במסבו, עד שיעקב אבינו מסב במטתו, נצנצה בו רוח הקודש, ואמר לבניו והיה ה' עמכם וכו', והנה אני אומר לאחוז בדיו עמודין, לדרוש המלך במסבו על יעקב אבינו כרב טביומי, ונרדי נתן ריחו לשון עזב ריחו כר' מאיר, ואעפ"כ לא יהיה לגנאי של ישראל, ויהיה מקושר הפסוק עם תחלתו, ועד שהמלך במסבו עד שיעקב בחליו במטתו, בעת מותו נרדי עזב ריחו, כי לא עמד בם בשבטים טעמם וריחם נמר מצרות השעבוד, וכפירש"י בריש פ' ויחי, ומעתה מקושר הפסוק תחלתו לסופו, תורי זהב הוא ביזת הים, עם נקודת הכסף הוא ביזת מצרים, וא"כ העניק תעניק היינו העניק ושנה לו, כדרשת הספרי, וא"כ אם לא נתברך הבית אין מעניקין, וקשה במה זכו ישראל בהענקה, והלא לא נתברך הבית בעבודתם, ואין לומר בשביל יוסף, דא"כ קשה מה דכתיב כי השבע השביע, וצריך לומר בשביל שאר השבטים, וקשה הא לא מצינו שהיו עבדים, ולכן מסיים עד שהמלך במסבו כבר נרדי נתן ריחו, שכבר בעת מיתת יעקב התחילו לשעבדם, וגם השבטים היו עבדים, ושפיר זכו עבורם בהענקה וק"ל:
<big>דרוש</big> <big>לשבת</big> <big>הגדול</big> כמה מעלות טובות למקום עלינו, אלו הוציאנו ממצרים כו', עאכו"כ טובה כפולה וכו':
הנה לפי הנראה הוא כפל הדברים, שהרי התחיל כמה מעלות וכו', אלו וכו', ממילא משמע שהכמה מעלות היינו שעשה לנו כל הדברים הללו, שאנחנו חייבים להודות לו עליהם, ולמה הוצרך שוב שנית לומר פעם שנית עאכו"כ טובה כפולה וכו', שהוציאנו וכו' והיינו הני דחשיב למעלה, ואף שכל המרבה לספר ביציאת מצרים ה"ז משובח היינו להרבות בכל פרטי הטובות, וגאולות שהיו לנו בצאתנו ממצרים, אבל לא להכפיל דבר א' ב' פעמים ברגע א' זה אחר זה, ומה שבמגילה חייב אדם לקרות המגילה בלילה ולחזור ולשנותה ביום, ואף שגוף קריאת המגילה היא לפרסומי ניסא, הרי שאנו כופלים דבר א' ב' פעמים, מ"מ אינו דומה לכאן, דשם הוא בזמנים מחולפים ביום ולילה, ודמיא לק"ש ערב ובוקר, ועוד ששם דבר זה עצמו הוא זכר לנס שהיו צועקים ביום ובלילה כמו שפירש"י שם, אבל להכפיל דבר א' זה אחר זה אינו נכון, והאומר מודים מודים משתקין אותו:
<b>ועוד</b> דמצינו ג"כ שינוי בין פעם ראשון לשני, שהתחיל כמה מעלות טובות, ואח"כ אמר על אחת כמה וכמה טובה כפולה, ושביק למעלה והוי ליה ג"כ לומר מעלה טובה כפולה, גם הלשון אינו מדוקדק, באמרו כמה מעלות וכו', אם כונתו שאנחנו חייבים לשלם תודות על כל הטובות שעשה לנו, היה לו לומר כמה גמולות טובות למקום עלינו:
<b>והנראה</b> שכונת בעל ההגדה מתחלה, לשבח ולרומם את אלקינו על גודל חסדו, והנהגתו עמנו יותר מהנהגת ב"ו, אוהב עם זרע אוהבו, הנה מדת ב"ו אם מבטיח מלך ב"ו לאוהבו שייטב עם זרעו ויעשה להם טובה פלונית, אם בני האוהב ההוא המה עבדים נאמנים למלך כמו שהיה אביהם הנה המלך יעשה להם הטובה, שהבטיח לאביהם בתכלית השלימות, שיוכל להיות בטובה ההוא, אמנם אם הבנים לא אחזו מעשה אבותיהם בידיהם, ואינם נאמנים בברית עבודת המלך, כמו שהיה אביהם, אף שהבטחת המלך אינה חוזרת ריקם, וכבר הבטיח לאביהם, הנה המלך יעשה בצמצום, באופן שעושה רק על צד ההכרח ובעין רעה, וכל מה דאפשר למעט הטובה ההיא ימעט, וכן כל מה דאפשר לאחר הזמן יאחר, וק"ו אם הבנים המה בני מרי ומרו את פי המלך ואף שהבטיח המלך לאביהם בברית ובשבועה ובשביל שוטים הללו שקלקלו לא יחלל המלך בריתו ושבועה אבל יעשה הדבר על אפו ועל חמתו, ולא ישגיח שהטובה הזו תהיה דבר המתקיים, ואדרבה ניחא ליה שמהרה בעשן תכלה, ולא ישאר דבר המתקיים:
<b>אבל</b> הקב"ה ברחמיו נתעלה על כל זה, ושומר הברית והחסד לאוהביו לאלף דור, וכמה פעמים מרינו ומרדנו בו, ובכל אלה ברית אבות לא תמה, ועין השגחתו ענינו להטיב עמנו בתכלית השלימות היותר נאות, ובעין יפה, צא ולמד שהקב"ה כרת ברית עם אברהם אבינו ראש האמונה, אשר הוא פרסום אלהותו בעונם, והוא הודיע ממציאותו ואחדותו, והשגחתו בעונם, ושיש דין ודיין משלם גמול כל א' לפי גמולו, ועכשיו בעוה"ר נתרועע היסוד שיסד א"א בעולם, וכמו שהיה בגלות מצרים שהיו כופרים בהשגחה, ופרעה אמר מי ה' אשר אשמע בקולו, לא ידעתי את ה', והיו מאמינים רק בהטבע ובהמזלות, שהיו אומרים עולם כמנהגו נוהג, והנה פרעה אמר לי יאורי ואני עשיתני, ולכאורה השוטה שבשוטים לא יאמר אני עשיתני, אבל הכונה שעולם כמנהגו נוהג, וכל אחד אדון לעצמו, וכשנעשה עפ"י הטבע ואין עליו לא שוטר ולא מושל, הרי הוא כעושה את עצמו, ומשה רבינו הוא היה תלמידו של אברהם אבינו, ונתן לבו שיש משגיח, והכל בהשגחה וגמול ועונש, ועל זה נאמר ויגדל משה ויצא אל אחיו וירא בסבלותם שהכונה שנתן לבו שאין זה מקרה, רק איזה עונש, ונתן לבו לדעת איזה חטא חטאו שגרם להם עונש זה, וכמו"ש אח"כ ויאמר אכן נודע הדבר, וכמו שפירש"י שם, ושוב זכה שהשיג מה שהשיג, ונגלה עליו ממ"ה, והודיע על ידו במופת חידוש העולם וגמול ועונש, כי כל זה נתפרסם בנפלאות שעשה במצרים, ואמנם עכשיו בעוה"ר שחזר השטן לרקד בינינו, והתורה הקדושה אשר קבלנו מסיני בידינו, ועוזבים מקור מים חיים תורה משמים, ללמוד ספרים חצונים, אשר חדשים מקרוב באו וגם האומות שונאים אותם, מחמת שכותבים ספרי פלסתר מכח יסודי האמונה:
<b>והנה</b> גם ברחוב העברים, מי שהוא חסר ונעור וריק מכל חכמה רק שקרא מעט בספרים אלו, ויודע לדבר סרה על ההשגחה פרטית והאמונה, ותקטן בעיניו אמונת תורה מן השמים, ושאר יסודות האמונה, לחכם בעיניו יחשב, ובכל אלה לא עזבונו אלקינו ובכל דור ודור עומדים עלינו לכלותנו, וכאשר ראינו בעינינו, והנה לדעתי כל מרידת הכופרים באדוניהם, הוא על אשר נמצא בדור הכופרים, כי מדותיו של הקב"ה לשלם מדה כנגד מדה, והם אומרים עולם כמנהגו נוהג, ואין בשמים שוטר ומושל ומשגיח רק הכל עפ"י הטבע, והקב"ה העמיד עלינו הכפרים בבעהמען, שאומרים ג"כ אנו אין לנו שוטר ומושל, איש הישר בעיניו יעשה, לשלול שלל ולבוז בז, והיינו בצרה גדולה, כי זה קשה יותר מרעש מלחמה, בבוא איזה חיל מן השונא להלחם, הנה יש עליהם מלך ופקידי החיל, ואין כ"א בעל בחירה לעצמו, והמלך בעצמו עוצם ההשגחה מלמעלה עליו, ויש לו שר למעלה באופן שאינו כל כך בעל בחירה, ופלגי מים לב מלך ביד ה', אבל דא עקא, בקום עלינו כפריים וכל אחד בעל בחירה כרצונו, ולולי ה' שהיה לנו בקום עלינו אדם ולא מלך, דהסכנה עצומה מאד לשנות הבחירה מכל א', אזי המים שטפונו, נחלה עבר על נפשנו כו':
<b>והנה</b> בחורף הזה בסופו גברו המים מאד, וכמה מחוזות החריבו בכמה מדינות, וגם פה התחילו להתגבר, ובחמלת ה' בלילה א' שגבר הקור, ונתמעטו המים ונצלנו, ואח"כ התחילו המים הזדונים המה הכפריים בבעהמען שהתחילו למרוד, ויעצו עצה לשלול שלל ולבוז בז, לשרוף להרוג ולאבד, וברוך ה' שלא נתננו טרף לשיניהם, וכמה מענות טובות למקום עלינו, כי היינו בכמה מיני סכנות עצומות אם ח"ו באו העירה מתחלה, נשער עוצם הבהלה והפחד שהיה עלינו, אף אם היינו ניצולים מהם, אבל עכ"פ המורך והחיל ורעדה שהיה עלינו היה מכלה בריאת הגוף וק"ו אם ח"ו היו באים לרחוב, היה סכנת נפש ורכוש, וגם סכנות שריפות הבתים וכיוצא בזה, והקב"ה הפר את עצתם, ונתן רחמים בלב השרים לשמור צאתנו ובואנו בלי שום פחד, וראוי לנו לומר כמה מעלות טובות, אלו הציל את הנפשות ולא הציל הבתים והרכוש, שהיו ח"ו שורפין הבתים, וכל אשר בהם דיינו, כי עור בעד עור, וכל אשר לאיש יתן בעד נפשו, ואם הציל הבתים ולא הציל הרכוש שהיו ח"ו שוללים שלל ובז דיינו, אלו הציל הנפשות והבתים והרכוש, ולא הציל אותנו מפחד ובהלה שהיו באים להעיר דיינו, עאכ"ו טובה כפולה ומכופלת שהציל הנפש הבתים והרכוש, ושמר אותנו מכל אימה ופחד, שחייבים אנחנו להודות ולהלל ולשבח לשמו הגדול אשר עשה עם אבותינו ועמנו כל החסדים האלה:
<b>והנה</b> עכ"פ ראוי לנו לשער כמה מיני הוצאות שהי' לכל אחד בעשיית חפורות, וכמה חפצים היו מתקלקלים, אף אם נצלנו מהיזק, וק"ו שראוי לשער כמה מיני היזקות, וראוי לחוס על עניים ואביונים שהיו כלואים מלצאת למ"מ, לעשות נדבות לצורך עניים הללו, העשיר לפי עשרו ומת [ת ידו, והלא ה' ריחם עלינו, ולמה לא נרחם על עניים ואביונים הללו, ובפסח נידונים על התבואה, ואם אנחנו נרחם על העניים הקב"ה ירחם עלינו לברך יבול הארץ, ונתנה הארץ יבולה, ושימו לב לכל הדברים הללו, ומקרא מלא הוא ונתן לך רחמים ורחמך, ודברי תורה נשמעים מכלל הן לאו, וח"ו לא אפתח פי לרעה העונש למי שאינו מרחם על העניים אבל ישראל קדושים המה וזה שלשה שנים בדרשי בשבת הגדול בעת היוקר תיכף נתנו לבם עשירי העם ועשו נדבות גדולות, ישלם ה' משכורתם, ואקוה גם עתה יעשו כן:
<b>ונחזור</b> לדברים הראשונים, שהקב"ה בהבטחתו לאבות מקיים לבנים, והנה הקב"ה הבטיח את אברהם אבינו בברית בין הבתרים, כי גר יהיה זרעך וגו' ועבדום וענו אותם ארבע מאות שנה, וגם הגוי אשר יעבדו דן אנכי, ואחרי כן יצאו ברכוש גדול, והנה אנחנו לא שמרנו ברית ומשפטים וחוקים של א"א במצרים, ועובדי ע"ז היו אבותינו במצרים, וכמו שקטרגה מדת הדין הללו עובדי ע"ז וכו', וגם לא נימולו, שהרי בעת צאתם מל אותם משה, רק שבט לוי שמרו ברית אלקים, ונתעלמה מאבותינו במצרים כל האמונה וכל היסודות שייסד אברהם אבינו ביחוד הבורא, ובבריאת העולם יש מאין, הכל נשכח מהם, ונטבענו במצולת מצרים בטומאת הנפש וזוהמא יתירה, אך הקב"ה שמר הברית והשבועה אשר כרת את אברהם אבינו, ואמנם הקב"ה הקדים הגאולה קודם כלות ארבע מאות שנה, ואמנם זה הי' דבר הכרחי שאם היינו עוד שם, כל כך נשתקענו בטומאה עד שלא היינו יכולים לצאת כלל, ואמנם זה הי' נחוץ להוצאות גופינו שלא נשתקע בטומאה, אבל לדון את מצרים בכל אותן שפטים רעים, וגם ליתן לנו את רכושם יש לפנינו ב' דרכים, או שלא הי' מחויב כלל לעשותו, שעל תנאי שאמר ארבע מאות שנה אמר וגם את הגוי וגו', דן אנכי, וגם אמר שיצאו ברכוש גדול, אבל כיון שלא נתקיים הענוי ארבע מאות שנה, אינו מחויב לקיים הפרטים כלל, וגם יש לפנינו שכל דבור שיצא מפי הקב"ה לטובת ישראל אפילו ע"ת אינו חוזר, וגם לא הי' תנאי כפול, מ"מ לא הי' מחויב לקיים התנאי קודם השלמת הזמן, ודי אם הי' דן את מצרים בכלות הארבע מאות שנה. וגם לתת לנו רכוש מצרים בכלות ת' שנה, שזה לא היה נחוץ להקדים קודם הזמן, דבשלמא גוף יציאותנו ממצרים היה חפזון ישראל וחפזון השכינה שלא נשתקע בטומאה, אבל כיון שכבר יצאנו לחירות מטומאות הנפש, אין לשאר פרטים חפזון קודם השלמת הזמן ת' שנה, וגם זה שהיינו בסכנה עצומה להשתקע ח"ו בטומאת מצרים, זה היה אם הייני בהתמדה עוד שם בלי הפסק, אבל אחר שיצאנו משם ונתפרדנו מהטומאה, שוב אף אם היינו חוזרים לעבודת מצרים לא היה כל כך סכנה, כיון שהיה הפסק והנחה מהטומאה בנתים, וזה היה באמת קטרוגו של עוזא שר מצרים, להחזירנו למצרים כמבואר בילקוט (רמז רמ"א) שעמד עוזא ואמר שעדיין לא שלמו ת' שנה רבש"ע תן לי רשות ואחזירם למצרים, ולכאורה וכי שוטה היה עוזא אם היה רצון הקב"ה שיחזרו לא היה מוציאם, ועוד למה שתק עוזא עד שיצאו, ואז טען להחזירם, בשעת הוצאה היה לו לעמוד ולקטרג שלא יצאו, ואמנם לפי מ"ש הדבר נכון שעוזא היה סבור שהקב"ה מוציאם על ימים אחדים כדי להפרדם מטומאת מצרים, ואח"כ להחזירם כדי לקיים וענו אותם ת' שנה, ובאמת לא היו בטוחים ישראל בחירות שלהם, עד שמת שר של מצרים על שפת הים, ואז ידעו שלא יחזרו להשתעבד, כי ביד מי ישתעבדו כיון שמת השר, שוב המצרים כבהמות נחשבו, כי עו"ג כלם יש להם שר למעלה, וע"י זה היה להם אחיזה למעלה, אבל המצריים נפסקו מן השרש, ולכן נקראו סוסים וחמורים כמ"ש אשר בשר חמורים בכרם וזרמת סוסים זרמתם, וזה דכתיב ויושע ה' ביום ההוא את ישראל מיד מצרים, וירא ישראל את מצרים מת, ודרז"ל מתים לא נאמר אלא מת, ששר שלהם מת, והקב"ה ברחמיו הוציאנו מעבדות מצרים לחירות עולם, וגם דן את מצרים ההם עצמם בזמן ההוא, אף שלא כלו ארבע מאות שנה, וגם נתן לנו רכוש גדול, וקיים כל מה שהבטיח לאברהם הכל קודם הזמן, והכל בתכלית הטוב האפשר, הגם שלא אחזנו מעשה אבינו בידינו, ומלך ב"ו המבטיח לאוהבו שיעשה לזרעו, אם זרעו לא נכון עמו אינו מקיים רק ההכרח ודבר שלא יתקיים:
<b>וזה</b> שיסד בעל ההגדה, כמה מעלות טובות למקום עלינו, פירוש כמה מעולים וגבהו דרכי חסדיו יותר מה שיש עלינו בשלום טובה למי שכרתנו ברית ושבועה לשלם לו שעושים בצמצום ובעין רעה, ואמר הן אמת שהקב"ה כרת ברית לאברהם אבינו, וממילא הוכרח לקיים בריתו קודם הזמן, אם לא יקיים בעת ההיא, שוב לא יתן אם כי טומאת מצרים היתה גוברת על נפשותינו בלי שום טהרה, כלי חרס שאין לו תקנה, ואמר כן הדבר שההוצאה ממצרים היה נחוץ, אלו הוציאנו ממצרים ולא עשה בהם שפטים דיינו, הנה היה לו לומר ולא עשה בהמצרים שפטים ולא בהם, שעדיין לא הזכיר את המצריים, רק המדינה הזכיר מצרים אבל הכונה שהרי העשיית שפטים אף שכרת בריתו גם הגוי וגו', מ"מ כיון שלא נתקיים ת' שנה, ממילא אין חיוב לדון הגוי, ואפילו אם היה החיוב מ"מ די אם דן אותם בכלות ת' שנה, ואז לא היה עושה בהם באותן מצרים שפטים רק בזרעם אחריהם, וזה שאמר אלו הוציאם ממצרים, שזה הכרחי מצד הברית, ולא עשה בהם שפטים בהם דייקא, רק היה עושה בדורות הבאים בכלות ת' שנה דיינו:
<b>אלו</b> עשה בהם שפטים, ולא עשה באלהיהם, והיה נשאר השר שלהם קיים, והיה עלינו מורא ופחד שלא נחזור להשתעבד, עד כלות זמן ת' שנה, אפ"ה דיינו, שעכ"פ הרוחנו אף בהפרד לפי שעה מהטומאה שלא נשתקע שם, אלו עשה באלהיהם ולא הרג את בכוריהם דיינו, הנה בהיותנו במצרים מקטני אמנה היינו, ושכחנו ברית אלקים את אברהם עבדו, להיות לו לאלקים ולזרעו אחריו, ובהיותינו דבקים בה' כבר הבטיחנו ע"י נביאיו, ומאותות השמים אל תחתו, וכבר ארז"ל אין מזל לישראל, אבל במצרים היינו טועים בטעות מצרים, שהיו אומרים שלהם משפט הבכורה ע"י מזל שלהם, שהוא מזל טלה בכור למזלות, והיו למצרים כוחות שתים, האחד השר שלהם למעלה, וגם ע"י המזלות מזל טלה ואותן שכפרו בהשגחה לגמרי, ואמרו שהעולם נמסר למזלות ומזל מעשיר וכו', אלו נתייראו ממצרים מחמת המזל, ואותן שהשיגו מעט אעפ"כ נתייראו מהשר שיש לו אחיזה למעלה, ובנפול השר שלהם כבר מצאו בטחון אלו המאמינים בהשגחה, אבל בתחלת גאולתנו עדיין לא הושרשה האמונה בלב כלנו, והיו בנו אותן שהורגלו במצרים לבטוח במזלות, אלו נתיירא ממזל טלה בכור המזלות ולכן הכה ה' כל בכור מצרים ובחר בקרבן פסח מן הכבשים כדי לידע שאין יכולת במזל טלה מאומה, וזה שאמר אלו עשה בהם ובאלהיהם שפטים ולא הרג בכוריהם והיה עדיין מורך בקטני אמנה מחמת מזל טלה אפ"ה דיינו אלו הרג בכוריהם ולא נתן לנו את ממונם דיינו, כי אף שכבר היינו בטוחים מפחד שלא נחזור למצרים, אבל עדיין לא ידעו אם יצאנו לחירות לגמרי, כי אולי כיון שלא השלמנו הזמן ת' שנה, נצטרך להשתעבד אח"כ בשאר גליות, כאשר באמת כמה מהמפרשים שרוצין לומר, כי ארבע גליות היו לתשלום שעבוד מצרים, ואמנם לו יהיה כן אכתי דיינו, כי אינו דומה גלות מצרים שהוא ערות הארץ טומאת הנפש, לשאר גליות שהם עבודת הגוף, ודיינו בגאולת הנפש, אבל כיון שנתן לנו את ממונם, והוא שכר עבודה כתשובת גביהה בן פסיסא לפני אלכסנדר מוקדון, ושכירות אינה משתלמת אלא בסוף, מכלל שכבר נשלם הזמן ע"י קושי השעבוד:
<b>אלו</b> נתן לנו את ממונם ולא קרע לנו את הים דיינו, הנה טומאת מצרים היא טמאה את הנפש, ובצאתינו משם עדיין לא הוטהרנו, רק בעת היציאה עשה הקב"ה עמנו לפנים משורת הדין, כי לא היה בנו כח לפרוש משם, ונגלה עלינו ונתן מצות פסח ומילה, ומצה ומרור, ואמנם לא היה בנו כח לסבול עול המצות. כמו בחיי הגוף, הנה על הלחם יחי' האדם, והיא עקר קיום הגוף, והתינוק בעודו ולד לא יטעם טעם דגן, כי אין בכחו לסבול עד שהוא גדל לאחדים, כן קטננו מכל החסדים, ונפשינו היתה קצרה מלסבול עול מצות, רק בדרך נס, בסיוע השפעת קדושה יתירה חוץ לטבע, יכולנו לקיים מצות הלילה אז כי נגלה עלינו ממ"ה הקב"ה, וכל זה בנס גדול כדי להוציא נפשנו מכור הברזל, אבל תכף בבוקר אז נסתלקה השכינה, רק הנחנו בעמוד ענן ועמוד אש, וע"י משה בחירו, ולא היה בנו כח עול מצות לכן פסח מצרי' לא היה חימוצו נוהג אלא יום אחד כי אח"כ לא היה בנו כח לסבול עול מצות החג הקדוש, עד כי נטהרנו דוגמת הנדה המתקדשת מטומאתה, וספרנו שבעה שבועות, וזה היה גמר הטהרה, אבל תכף בעבור עלינו שבעה נקיים בימים דהיינו בשביעי של הפסח, אז כבר התחלנו לבוא לגדלות קצת, וחזר רוח הקודש עלינו, ולכן אמרנו שירה ברוח הקודש, כי איך אמרו ששים רבוא כאחד שירה בנוסח אחד, אם לא כי הופיע עלינו אור נוגה רוח קדשו, והתחלנו לקבל עול האמונה, ויאמינו בה' ובמשה עבדו, ואז חזר הקב"ה ונגלה עלינו בעצמו ובכבודו, כמו שנאמר הים ראה וינוס וגו', מה לך הים כי תנוס, מלפני אדון חולי ארץ, מלפני אלוה יעקב, וכמו שאמרו רז"ל, שהים השיב למשה, לא מפניך אני נס ובורח, אנא מלפני אדון חולי ארץ, ואז היה סימן בידינו, שנפשותינו מטהרים אחד לאחד, אבל גוף היציאה ממצרים, אף שג"כ נגלה עלינו ממ"ה הקב"ה וגאלנו היה רק סימן שרצונו שלא נדבק יותר בהטומאה, אבל לא היה סימן לטהרנו מטומאה שכבר שלטה בנפשותינו, ולכן אמר אלו נתן לנו את ממונם, וכל זה הכל סימן לגאולת הגוף, ולא קרע לנו את הים שהוא סימן גאולת הנפש דיינו, אלו קרע לנו את הים וכו':
<b>והנה</b> היה מקום לומר, שקריעת הים לא נעשה בשביל ישראל, רק שרצה הקב"ה לעשות נקמה במצרים להטביעם בים, לכן קרע הים כדי שיבואו המצריים בתוכו, וישראל ממילא הלכו בו, אבל באמת אף כשנקרע הים, מ"מ דרך המקום שהיה בו מים זמן ארוך, שיהיה קרקעיתו רפש וטיט, אבל הקב"ה עשה נס בים, שנעשה יבשה ממש לבני ישראל, וזה בודאי היה סימן ואות, כי לזרע אברהם אוהבו לבני יעקב בחירו קרע הים, וזה שאמר אלו קרע לנו את הים ולא העבירנו בתוכו בחרבה, אלא שהיינו מהלכין ברפש וטיט דיינו, ק"ו שהעבירנו בחרבה ונודע כי לאהבתו את עמו קרע הים, ולכן אז שמעו עמים ירגזון חיל אחז יושבי פלשת, ונבהלו אלופי אדום ואילי מואב וכל יושבי כנען:
ולכאורה תמוה, ועד עתה למה לא נבהלו, וכי נסים ונפלאות שעשה במצרים מילי זוטרי נינהו, ואמנם בניסי מצרים סברו שהוא רק לקיום ברית בין הבתרים להוציאם ממצרים, והיה ההכרח להוציאם קודם הזמן כדי שלא ישתקעו שם, אבל בשביל זה לא יקדים נתינת הארץ קודם הזמן, כי סברו שהקב"ה שונא את יוצאי מצרים, על שעבדו ע"ז במצרים, אבל כיון שראו נפלאות שעשה בים סוף, והראה חבתו הגדולה, ואז נודע אהבת ה' לדור דעה ההוא להם מצד עצמותם, כי ידע שיקבלו כלם תורה בסיני, ויקדימו נעשה לנשמע, אז נבהלו כל האומות המה ראו כן תמהו:
<b>אלו</b> העבירנו בתוכו בחרבה וכו', היה מקום לומר שלא רצה הקב"ה רק להציל את ישראל שלא יחזרו למצרים מקום טמא ומזוהם ביותר, ולכן הראה לעיני מצרים נסים ונפלאות שעושה עם ישראל, דרך חבה שיסברו מצרים שאהבתו שלימה עם ישראל, ויחדלו מרדוף אחרי בני ישראל, אבל לא מלבו באהבה שלימה, ואעפ"כ היה דיינו, שעכ"פ היה מציל אותנו מצרינו, אבל כיון ששיקע צרינו בתוכו, ולא נשאר בהם עד אחד, וגם כל אותן המצרים שנשארו במצרים, סבלו אז מכות אכזריות, כמו שנא' כי ה' נלחם להם במצרים, וא"כ רודף אין, וכל מה שעשה עמנו אות לטובה, היה לאהבת ה' את עמו, אהבה רבה ואהבת עולם:
אלו שקע צרינו בתוכו, ולא ספק צרכנו כו' דיינו, הנה כל אותות מצרים ונפלאות על ים סוף, היו פרסומי אהבת הקב"ה את עמו בעת ההיא, אף שהיו עובדי ע"ז במצרים, נידונו כאנוסים ושוגגים, וכמו שהשיב הקב"ה להס"מ, כשבא לקטרג ואמר לו הקב"ה שוטה שבעולם, אתה דן על השוגג והאונס כמזיד ורצון, כלום עבדו ישראל ע"ז, אלא מתוך טירוף ושיעבוד ואונס וכו', ועוד כי עדין לא ידעו את ה', ולא ראו נפלאותיו, אבל אחר שקרבם לעבודתו, וראו נפלאותיו, ובעוד המלך במסבו נרדי נתן ריחו, ועשו העגל בכנות ארבעים יום מקבלת התורה, חשבו כל האומות הנה ככל הגוים בית יהודה ח"ו, ואין להם תקומה, וגדולה השנאה אשר שנאם מאהבה אשר אהבם, ועלובה כלה מזנה מתוך חופתה, אבל שיעלה על הדעת שנחזור לחיבה הראשונה, ולומר שחורה אני ונאוה זה לא היה על הדעת, אבל באמת הקב"ה לא עזבונו, וכמו שארז"ל עדיין חביבותא גבן, וכתיב נרדי נתן ריחו ולא כתיב הסריח ובאמת המאמר שאמר הקב"ה למשה, ועתה הניחה לי ואכלה אותם כרגע, לא ענה מלבו, רק בא לידי פתחון פה למשה שיתפלל עליהם, והמופת על זה אני אומר, שהרי לא פסקה טובתו ממנו אפי' רגע. והרי לא פסק המן והבאר והענן, גם במעשה העגל, ואם היה שנאת המקום עלינו אפילו רגע א', היה לו עכ"פ למנוע כל הטובות הללו לשעה, אלא ודאי יפה אמרו רז"ל שעדיין חביבותא גבן, וזה שאמר אלו שקע צרינו כו', וכל הנפלאות הגורמים הכל אות על אהבה לשעבר אבל היה מקום לומר שעל ידי מעשה העגל, אבדנו המעלה שהיה לנו, ואעפ"כ דיינו במה שכבר זכינו, אבל כיון שספק צרכינו במדבר ארבעים שנה, ארבעים שנה דייקא שלא חסר מארבעים שנה אפילו יום א', א"כ נראה שלא פסקה האהבה אפי' ביום העגל, ק"ו אחר שעשינו תשובה:
<b>אלו</b> ספק צרכינו במדבר שנה ולא האכילנו את המן דיינו, הנה מלבד מעלת המן על שאר מזונות, הוא שהמזון של המן הוא רוחני מזון הנפש לחם אבירים שמלאכי השרת אוכלין אותו, אלא עוד מעלה נפלאה, כי באמת כל עקר מעלתינו הוא לתכלית הכל שהוא קבלת התורה, והנה כבר ארז"ל אפשר אדם חורש בשעת חרישה וזורע בשעת זריעה תורה מה תהא עליה, ולכן לקניית התורה צריך קדימת קנין מדת הבטחון, ויבטח בשם ה', ולא יעסוק כל היום בעסקי עוה"ז, ויקבע עתים לתורה כל אחד לפי מדרגותיו ושלמותו, אבל אם אין מדת הבטחון לא יספיקו חיי משותלח, וכל ריבוי מחסורי האדם לפי עוצם תאותיו, ואין אדם מת וחצי תאותו בידו, ודואג ליום מחר ויש מחר שהוא לאחר זמן, וטורח ורודף להכין על זמן שלא ישיג הזמן ההוא, ועל ידי הבטחון שקטו עשתנותיו של האדם, ויבטח בשם ה', ומאן דיהיב חיי יהיב מזוני, וע"י הבטחון תגבר האמונה, ולא ישיג גבול, וידע שאין אדם נוגע במה שמוכן לחבירו, וכל מזונותיו של אדם קצובין ולמה זה יגע לריק, לאסוף הון ולא במשפט, בעושק וגזל וריבית, ועשיית עול במדה במשקל ובמשורה, הלא לא יועילו, וכל תחבלותיו של שקר להשיג מה שנא נקצב לו מר"ה, ומה שנקצב לו בר"ה בודאי ישיג בהיתר, ולמה זה שביק היתרא ואכיל איסורא, וכל זה גורם מיעוט האמונה, ומיעוט הילוך לבה"כ הוא ג"כ מיעוט הבטחון, וכאלו מזונותיו תלוים ברגע עת התפלה, וכבר ארז"ל שהקב"ה שואל על מי שאינו בבה"כ, וכתיב הלך חשכים ואין נגה לו, אם לדבר הרשות הלך אין נגה לו, מ"ט יבטח בה' אלהיו, שהיה לו לבטוח בהקב"ה, וגם עתה לצורך הזמן אני אומר עליכם, השמרו לכם בנפשותיכם מלקנות שום שלל ובז מן הכפריים או מן אחר דבר הבא מהם, ולא תחמדו כסף וזהב שלהם, יהיה מה שיהי' דבר גדול או דבר קטן:
<b>והנה</b> אין בעל הנס מכיר בנסו, גודל הנסים שעשה לנו הקב"ה, שהצילנו מידם, כי חרקו שן עלינו לבלענו כתנינים, והקב"ה הצילנו ולא בזכותינו, כי בעוה"ר נתמעטו זכיותינו מאד מאד ויש בנו כמה מדות מגונות, והקב"ה ברחמיו בזכות אבותינו עשה עמנו, וא"כ לא יהיה חוטא נשכר, ועוד נלמד מן הראשונים, והנס שנעשה לנו הוא כמו הנס שנעשה בימי מרדכי ואסתר, אלא שאז היינו כדאים, לעשות עמנו בפרסום לעיני כל העמים, ועכשיו שאין אנו כדאים, והקב"ה עושה ברחמיו נסים נסתרים כאלו הוא קרוב לטבע, ופוק חזי מה שנאמר בימי מרדכי ואסתר, ובבזה לא שלחו את ידם, ק"ו שאנחנו אין אנו ראוים להיות נהנים חליצה, והלא אז היה הבזה שלל אויבינו שדמו להכריתנו, ק"ו בזמנינו בבעהמען, וכי הבזה הזו של המורדים הוא, הלא שלל נקיים הם, מה ששללו מיהודים או מאדונים, וכל מי שמביאים לו לקנות ראוי לו להודיע הדבר, למען יוחזר הדבר לבעליו הראשון, וחלילה לשום אדם לעבור ע"ז, כי גם אני והב"ד מו"ש ישבנו, ונגזר מאתנו באיסור, ומי שעובר ע"ז הוא עבריין וכאילו אוכל חמץ בפסח, כך נגזר מאתנו ג"כ שהאיש העובר ע"ז דמו בראשו, וכל בית ישראל נקיים, ואין שום אדם מחויב להשתדל עבורו כלל, ואחר שכבר הוכרז מהשרים החשובים אזהרה ע"ז, חלילה לעבור על גזירת השרים פקידי הממשלה יר"ה:
<b>ואתם</b> העניים בטחו בה', ולא תתנו עיניכם בדברים הללו, להביא עצמיכם לסכנה עצומה, הלוא כל אשר לאיש יתן בעד נפשו, ודי באזהרה זו:
<b>והנה</b> הבטחון הוא יסוד קיום האמונה והתורה, ומי שאומר מה אוכל למחר, הוא מקטני האמונה, וכ"ז רצה הקב"ה להשריש בלבינו, ולכן האכילנו את המן ארבעים שנה דבר יום ביומו, וכל יום ויום היו עיניהם תלויות, לבטוח בה' שיתן גם למחר, ומקרא מלא דבר הכתוב, ויאכילך את המן וגו', למען הודיעך כי לא על הלחם לבדו יחי' האדם, כי אם על כל מוצא פי ה' יחי' האדם, ומוצא פי ה' אשר עליו יחי' האדם הוא אשר פי ה' יקבנו בר"ה, לקצוב לו מזונותיו, וכל יגיעות האדם וחריצותו, הבל המה גם יחד שקר ואין בהם מועיל:
<b>וזה</b> כונת בעל ההגדה, אלו סיפק צרכינו במדבר ארבעים שנה, ולא האכילנו את המן, הי' דיינו לקנות הבטחון, כי כשם שסיפק צרכינו במדבר ארץ לא זרועה, כך יספיק צרכינו תמיד, ק"ו שהאכילנו את המן דבר יום ביומו, איש לפי אכלו, ולא העדיף המרבה ולא החסיר הממעיט, שראוי שיושרש בלבינו הבטחון והאמונה האמיתית:
<b>אלו</b> האכילנו את המן, ולא נתן לנו את השבת דיינו, הנה בעסק ההשגחה אלקות בלבול גדול ושגעון בין הפילוסופים ויש מהם כופרים לגמרי בהשגחה, ויש מודים בהשגחה הכללית, אבל לא על איש פרטי, ויש מהם מודים גם על איש פרטעי ניתן ההשגחה בשעת הבריאה בהטבע דרך כלל, אבל לא על המקרים המתחדשים וזמני' המשתנים, וכל זה גורם להם, לפי שהם נמשכין הכל אחר הטבע ומטין גם הנהגות הבורא אחר הטבע, ואין בטבע חילוק ושינוי, וכ"ז כפירה בדת, , וגם גורם ביטול הבטחון, כי יאמר מי יודע מה יולד יום, ואולי יקרה מקרה או חולי, ולא יספיקו מזונותיו, ומתוך כך נבהל להון תמיד, ולא יספיק כל הזמן להכין ולהרבות הון, ותורה מה תהא עלה, אבל באמת אמונתינו אמיתית, אנחנו תלמידי אברה' אבינו, ותלמידי משה רע"ה, כי עיני הקב"ה פקוחות על כל דרכי איש ואיש, כקטן כגדול ובכל עת ובכל רגע יפקידנו לבקרים, ויבחננו לרגעים, והוא הנותן לכל א' מזון בעתו, לפי השעה ולפי העת, ולפי האדם, וכל זה ראינו במדבר, בתת לחם יומים בכל יום ששי, לפי שלא הי' המן יורד בשבת, ע"כ הוא נותן כפול ביום שלפניו, הרי שהוא משגיח על העת והזמן בכל יום ויום, וזה אלו האכילנו את המן, ולא נתן לנו את השבת דיינו, לקנות שלימות הבטחון, ק"ו שנתן לנו את השבת, וראינו ההשגחה הנפלאה דבר יום ביומו, ואפי' בעתות המשתנים משגיח גם על השנוי:
<b>אלו</b> נתן לנו את השבת, ולא קרבנו לפני הר סיני, הנה קרבת הר סיני היא קבלת התורה, וגם אז ראינו קרבתנו יותר מכל האומות הקדומות וכמו שאמר משה רבינו במשנה תורה, השמע עם קול אלקים מדבר מתוך האש כאשר שמעת אתה ויחי, אתה הראת לדעת וגו', והנה ע"י מעמד הר סיני כבר קבלנו הכנה נפלאה, להשיג יותר ממה ששאר אומות הקדומות אז היו יכולין להשיג, וגם ע"י השבת אנו יכולין להשיג יותר מלבד שנשמתינו ממקום גבוה יותר, אפי' אם הי' נשמת כל אדם שוה, אכתי בשבת יש לנו נשמה יתירה, להשיג יותר, וזה כונת בעל ההגדה, אלו נתן לנו את השבת, ולא קרבנו לפני הר סיני דיינו, במעלה על שאר אומות הקדומות שהיו אז להשיג יותר ממה שהם יכולין להשיג ע"י נשמה יתירה שלנו, וק"ו שקרבנו לפני הר סיני, ולא שמע עם קול אלקים כמונו, ק"ו שאנחנו זכינו למעלה עצומה ונפלאה:
<b>עוד</b> נלע"ד שהנה ארז"ל אשר יעשה אותם האדם, שאפי' כותי העוסק בתורה, הרי הוא ככה"ג, ואף שאמרו דוקא בשבע מצות, היינו ללמוד התורה, אבל לקיים המצות כל כותי שרוצה לקיים מצות התורם הרשות בידו, וכן פסק הרמב"ם פ"י ממלכים הלכה י', בן נח שרצה לעשות מצוה משאר מצות התורה, כדי לקבל שכר אין מונעין א תו לעשיתה כהלכתה וכו', הרי שרשאי לעשות מצות ולקבל שכר, ואם כן מה הפרש יש בקיום מצות בין ישראל לכותים, ע"כ רק בזה שישראל מצווים ועושים, וגדולה מי שמצווה ועושה כו', וזה זכינו במעמד הר סיני, אבל קודם לזה אף שכל אבותינו קיימו כל התורה, עד שלא ניתנה המה בכלל אינם מצווים:
<b>והנה</b> יצא מזה מצות שבת, שאפילו קודם מתן תורה, נתעלו בזה ישראל על כל האומות הקדומות שהיו אז, אשר לא די שאינם מקבלין שכר על השבת, אלא אפילו איסורא איכא, דכותי ששבת היה חייב מיתה בימים הקדמונים, נמצא שע"י השבת כבר נתעלו ישראל עילוי רב על עו"ג, וזה אלו נתן לנו את השבת, ולא קרבנו לפני הר סיני לקבלת התורה, דיינו עילוי רב על העו"ג, ק"ו שקרבנו לפני הר סיני, ובחר בנו מכל העו"ג:
<b>אלו</b> קרבנו לפני הר סיני, ולא נתן לנו את התורה דיינו, הנה זה תמוה אם לא נתן לנו את התורה, מה רבותא בהר סיני יותר משאר הרים גבנונים, ועיקר עילוי הר סיני שהוא ההר אשר חמד אלקים ליתן עליו את התורה, ואמנם הכונה קרבת הר סיני היינו קבלת התורה, אלא שמלבד הקבלה נתן לנו הקב"ה התורה במתנה, ונ"מ שנאסר לימוד התורה לעו"ג, וכבר ארז"ל בפ' ד' מיתות דלא חשבה בשבע מצות שהוא בכלל גזל, והנה אף אם לא ניתנה תורה שם במתנה ממש, והיו גם העו"ג רשאים לעסוק בתורה כמו שרשאים לקיים שאר מצות ולקבל שכר, אעפ"כ כבר נתעלנו עליהם עילוי רב בלימוד התורה, כמו בשאר מצות שאנחנו מצווים ללמוד, והמה עכ"פ אינם מצווים, וזה כונת בעל ההגדה אלו קרבנו לפני הר סיני, והיינו לקבל התורה ולא נתן לנו את התורה, דהיינו שלא ניתנה במתנה, והיו גם כל העו"ג רשאים ללמוד תורה, אפ"ה היה דיינו עילוי עליהם שאנחנו מצווים ללמוד, ק"ו שנתן לנו התורה במתנה, לנו צוה משה מורשה, ונאסר לימוד התורה על העו"ג, ק"ו שאנחנו דבקים בה' ובתורתו בעילוי רב ועצום:
<b>אלו</b> הכניסנו לארץ ישראל ולא בנה לנו את בית הבחירה דיינו, הנה התפלות שבחו"ל מקבל מהם השפע גם השר כי דרך גבולו היא עוברת, אבל על א"י אין שום שר והתפלה כלה כליל, ואין שום חלק להסטרא שמאלא בתפלות שבא"י, והיה גם כן דיינו ק"ו שבנה לנו את בית הבחירה אשר בה שער השמים בה"מ של מטה מכוון כנגד בה"מ של מעלה, ושם עולים תפלתינו לרצון:
<b>ועד</b> הנה חישב כמה מעלות טובות למקום, פי' שעצמו מעלות חסדיו וטובותיו מאד עלינו, יותר מטובות שעושה בשר ודם לאוהבו, ושוב אמר עאכ"ו טובה כפילה ומכופלת למקום עלינו, ולא אמר מעלות טובות כי בזה שוב הכונה שאנחנו חייבים כמה תודות ושבחים על כל הטובות שהטיב עמנו שהוציאנו וכו':
<b>וכל</b> זה ראוי לתת אל לבו, לשבח את המקום בלב שלם, ובשמחה ובפרט אמירת ההגדה, וקיום מצות לילי פסחים, הכל לשם שמים באהבה רבה, והקדוש ברוך הוא ברחמיו יעשה עמנו נפלאות, כמו צאתנו מא"מ ומהרה נזכה לעלות להר קדשו מכון שבתו ולקיים מצות הפסח ככל חוקתו לשנה הבאה בארעא דישראל אמן כי"ר:
<big>דרוש</big> <big>לחג</big> <big>הפסח</big>
<b>קדש</b> ורחץ, הנה בכל מקום שנאמר קדש היינו קדש עצמך במותר לך, וא"כ איך אמר אח"כ ורחץ, דהיינו לרחוץ מגילולי מעשים הרעים, וכמו שאמר ישעי' הנביא ע"ה, רחצו הזכו הסירו רוע מעלליכם כו', ואם כבר התקדש במותר לו, שזה כבר מעלה גדולה לחסידות ושלימות, איך אמר אח"כ ורחץ דמשמע שעדין מטונף בטינופי המעשים המכוערים:
<b>אמנם</b> עבר אדם עבירה ושנה בה הותרה לו, ואמרו רז"ל שנעשית לו כהיתר, לפי שכבר נתגבר כח היצר על כח השכל האלקי שבקרבו, ורשעים יצה"ר שופטן, וא"כ מתחילה כשאדם נותן לב ע"י מוכיח, או יסורים לפרוש ממעשיו הרעים דומה בעיניו למדת חסידות ושהוא מקדש במותר לו לפי שכבר נעשה בעיניו כהיתר, אמנם ע"י מה שמתחיל לפרוש ממעשיו, כבר הוחלש כח היצה"ר, ונתגבר כח השכל ושפע האלקי, ונפקחו עיניו, ויודע שבאמת הוא מטונף בטנופי העבירות, ואז שייך לומר ורחץ:
<b>עוד</b> יש לומר, דהנה כתיב מאותות השמים אל תחתו, וק"ו שאין לנו לירא מאותות הארץ. שהוא יסוד שפל מאד, נגד ערך גשם השמים, שהוא כגבוה שמים על הארץ, כן גבהו בערך המעלה השמים מן הארץ, והטעם שכתב אל תחתו, לפי שגדול מעל השמי' חסדך כתיב, וא"כ חסדי ה' אשר עלינו תמיד, הוא לשדד המערכות כאשר עשה לעינינו בגאולת מצרים, ששידד המערכות להוציא אותנו קודם הזמן, בעוד היו מערכות השמים מזל מצרים גבוה מאד, ולכך אין לנו להשגיח באותותיהם, אלא שבריש פרק מקום שנהגו רמי רבא, כתיב כי גדול עד שמים חסדך, , וכתיב גדול מעל שמים חסדך הא כיצד כאן בעושים לשמה, כאן בעושים שלא לשמה, והנה ההפרש בין עושה לשמה לעושה שלא לשמה, שהעושה לשמה דהיינו מאהבה ומחמת דביקות להתדבק בבוראו, גם הנפש לא תמלא לעולם, להיות שבע תורה ומצות, ואינו מספיק לו מה שאסרה התורה, אלא מוסיף קדושה ומקדש עצמו במותר לו, אבל העושה שלא לשמה, א"כ עושה רק מיראת העונש, והא ודאי שאין הקב"ה מעניש את האדם על שלא הי' חסיד, ועיקר העונש על שלא שמר מה שנצטוה בפירוש, ולכן לזה די בשומרו מה שהוזהר, אבל אינו מקדש עצמו במותר לו, וזהו שאמר קדש עצמך במותר לך, וא"כ אתה עושה לשמה, ואז ורחץ כמבואר אצלינו בדרושים הקודמים, מלשון גברא דרחיצנא, ותוכל לבטוח בה', ושלא לירא מאותות השמי', אבל אנן יתמי דיתמי יש לנו לירא מאותות השמים ומאותות הארץ, אשר בזמננו זה היתה לחרדת אלקי' בכמה מקומו' ותגעש ותרעש הארץ:
<b>כרפס</b> יחץ במס' פסחים דף קי"ד, הביאו לפניו מטביל בחזרת, עד שמגיע לפרפרת הפת, הביאו לפניו מצה וחזרת וכו', ובגמ' אמר ריש לקיש זאת אומרת מצות צריכות כונה, דכיון דלאו בעידן חיובא דמרור הוא דאכיל ליה, בבורא פרי האדמה הוא דאכיל ליה, ודלמא לא אכוין למרור, הלכך בעי למיהדר ולאטבולי לשם מרור דאי ס"ד מצוה לא בעי כונה, למה לך תרי טיבולי וכו', וכתבו התוס' שם ר"ל סבר דמתני' סתמא קתני, ומיירי אפי' יכול למצוא שאר ירקות אין לו לטרוח אחריהם וכו', ודחי לי' דמצות א"צ כונה ומהדרינן אשאר ירקא משום הכירא, ומתני' קמ"ל היכא דליכא שאר ירקות אלא מרור בעינן תרי טיבולי כדי לאכול מרור כמצותו, ומשום הכירא, והנה אנן מהדרינן אשאר ירקא ומזה היה נראה לכאורה דמצוה אין צריך כונה, אבל התוס' הוכיחו דמצות צ"כ, משום דבדף קט"ו איכא פלוגתא היכא דליכא אלא חסא מאי, אמר רב הונא מברך מעיקרא אמרור בורא פרי האדמה ואוכל, ולבסוף מברך עלי' על אכילת מרור ואוכל, מתקיף לה רב חסדא לאחר שמילא כריסו ממנה חוזר ומברך עלי', אלא אמר ר"ח מעיקרא מברך בפה"א ולא אכילת מרור, ולבסוף אכל חסא בלא ברכה, בסורא עבדי כרב הונא, רב ששת ברי' דר' יהושע עביד כר"ח, והלכתא כוותיה דר"ח, ר' אתא בריה דרבא מהדר אשאר ירקי לאפוקי נפשי' מפלוגתא, וכתבו התוס' בד"ה מתקיף, נראה דר"ח נמי סבר כר"ל, דבעי כונה, ואעפ"כ סבר דאין נכון לברך בטיבול שני, כיון שכבר מילא כריסו, דאי סבר אין צריך כונה, הוה לי' למימר בהדי דנפיק בטיבול ראשון איך יברך בטיבול שני ברכה לבטלה וכו', וסתמא דמסדר הש"ס סבר הכי מדאיצטריך לפסוק כרב חסדא ע"ש בתוס' ואני מוסיף דגם רב אחא בריה דרבא סבר הכי, מדאיצטריך למיהב טעמא למהדר אשאר ירקי לאפוקי מפלוגתא, ואי מצות אצ"כ, אין כאן פלוגתא, דלמ"ד אין צ"כ פשיטא שלא יברך בטיבול שני, והשתא בא בעל האגדה, ואמר אמרתי קדש דהיינו שעשה המצוה לש"ש לשמה, ואז ורחץ דהיינו לבטוח בבוראו, והרי כרפס דמהדרינן אשאר ירקי, מכלל דאין הלכה כר"ל, וא"כ מצות אצ"כ, ואע"פ כן מחשב מצוה, לזה אמר יחץ מה דמהדרינן אשאר ירקי, הוא לאפוקי נפשיה מפלוגתא דר"ה ור"ח, והיינו יחץ לשון חלוקה, שנחלקו בו חכמי ישראל, אבל לעולם מצוות צ"כ, ואחר כונת הלב הן הן הדברים:
<b>אי</b> נמי לאידך גיסא, להנך פוסקים דסברי מצות אצ"כ, וא"כ מש"ה מהדרינן אשאר ירקי, ואמר המסדר כרפס מה שאנו לוקחים כרפס לטיבול ראשון מכלל דמצות אצ"כ, ויוצא ידי חובת המצוה אף בלי כוונה, מ"מ יחץ, שרק חצי שכרו בידו, וכמ"ש לעיל דעושה לשמה כתיב בי' גדול מעל השמים חסדך, ובעושה שלא לשמה עד השמים, ומארץ עד לרקיע מהלך ת"ק שנים, ועובי הרקיע הוא ג"כ מהלך ת"ק שנים, נמצא שהוא ממש החצי, ואולי זהו הרמוז בדברי ר"ל, דאמר כיון דלאו בעידן חיובא דמרור קאכיל בבורא פרי האדמ' הוא דאכיל ליה ודלמא לא אכוין למרור, ולכאורה מה שאמר בבורא פ"א, הוא דאכיל הוא מיותר, ועיקר טעמיה כיון דלאו בעידן חיובא אכיל לי', לא אכוין למצוה והי' לו לומר כיון דלא בעודן חיובא אכיל ליה דלמא לא אכוין, ונראה שזה עצמו טעמי' דר"ל, שמאצ"כ כדי שיעשה פרי בשמים ממעל, וכתיב גדול מעל שמים חסדך בעושי לשמה, אבל העושה שלא בכוונה, א"כ היינו שלא לשמה אינו עושה פרי עץ חיים למעלה רק למטה בעוה"ז, וכדכתיב עד שמים, והיינו בבורא פרי האדמה הוא דאכיל ליה שאינו עושה כמעשיו רק פרי אדמה, ולא בשמים ולכך לא נפיק ידי חובתו:
<b>והנה</b> לטבול ראשון מצוה לאהדורי אשאר ירקי, מטעם שעדיין לא הי' בנו דעת לידע שאנו מרורים במרירות הנפש, עד אחר אכילת מצה שהתחלנו להתקדש קצת, ידענו למפרע ממרור שמררו חיינו, ואז אנו לוקחין מרור, והנה בער"פ יצאנו ממצרים לעשות פסח בא"י, וכמו שתרגם בפסוק ואשא אתכם על כנפי נשרים, ואז יצאנו בהיחבא, וכל אשר לנו נשאר במצרים, וחזרנו למצרים עד אחר מכות בכורות, ואז ותחזק מצרים על העם למהר לשלחם, עם כל אשר לנו, ולכן נחלק אכילת מצה לשנים, ואנו אוכלין בשעת המוציא, וזהו זכר לחירות קצת יציאה ראשונה ובשעת אפיקומן אז אפוקי מאני מהכא, שהלכנו עם כל כלינו וכל אשר לנו יציאה שלימה, ולכן נקרא אפיקומן, וזהו יחץ שאנו חולקים המצה ואוכלים בשני פעמים, מוציא תיכף שיצאנו יציאה ראשונה, אנו אוכלים מצה לזכר החירות, ואח"כ ידענו ממרור וזהו מרור כורך, אמנם יציאה זו לא היתה ביד רמה לעין כל, שולחן ערוך תערוך שלחן נגד צוררי דהיינו יציאה שניה ביד רמה, לעיני כל מצרים על גאולה שלימה זו צפון היא אפיקומן ונקרא צפון מצפון זהב יאתה ולקחנו ביזת מצרים על זה יש לברך ברכה שלימה ואז הלל נרצה:
<b>רבן</b> גמליאל היה אומר כל שלא אמר ג' דברים אלו בפסח לא יצא ידי חובתו, ואלו הן פסח מצה ומרור, פסח על שום שפסח המקום על בתי אבותינו במצרים וכו', הנה כאן מצאה הקפידא מקום לנוח, למה היה אומר והוה ליה למימר ר"ג אומר וכו', ועוד מה זה כלל ואח"כ פרט, מתחלה אמר שלשה דברים בכלל, ואח"כ פרטן ואלו הן, והוה ליה למימר כל שלא אמר פסח מצה ומרור בפסח לא יצא י"ח ועוד איך אמר מתחלה שלשה דברים אלו, א"כ מדקאמר אלו משמע שכבר ידועים הם ואח"כ הוצרך לומר ואלו הן:
<b>הנה</b> רוב המצות עשה תלוים במעשה, ולכך נקראו מצות עשה ומעשה רצונית מעשה בפועל, ואף שתלמוד תורה כנגד כולם ועקרי השנון בפה, מ"מ גם בשביל המעשה, שצריך ללמוד כדי לידע מה לעשות, ולכך אמרו תלמוד גדול שמביא לידי מעשה, ואם לא ילמוד מה שיעשה איך יוכל לעשות אבל שיהיה עקר המצו' תלוי באמרי פה, אמירת ההגדה בפה בלי שום פועל, יהא נחשב למצוה מצד עצמו, לא מצאנו רק קידוש בשבת, זכור את יום השבת זכרהו בפה, והיא מצוה של תורה, וכמו כן סיפור יציאת מצרים עקרו בפה, שצריך לספר יציאת מצרים, ומלבד מצות מעשיות שיש לנו בליל התקדש החג, כמו פסח מצה ומרור, הנה סיפור הנס הוא מצוה מיוחדת לעצמו, ואפילו האדם במדבר ואין לו מצה ולא מרור ולא קרבן פסח, יוכל לקיים מצות הגדת סיפור יציאת מצרים, ולא עוד אלא אפילו המצות המעשיות שבלילה הזה, לא די המעשה לחוד אלא צריך להגיד בפה טעם המצות, וזה לא מצאנו בכל התורה כולה, וטעם הדבר נראה לי בקידוש היום, לפי ששבת הוא זכר למעשה בראשית ולחידוש העולם, לידע שהעולם נברא מיוצר בראשית ולפי שהעולם נברא במאמר לכך מצות שבת במאמר, והוא קידוש היום, וכן יציאת מצרים הוא אות על חידוש העולם ברצון, לאפוקי מדעת האפיקורסים שאומרים שהעולם קדמון, וזה היה כפירת פרעה שהיה מאמין שהמזלות הם שולטין בעולם, ובחרו במזל טלה שהוא ראש למזלות, ובעו"ה בזמנינו נתרבו כת האפיקורסים, אלא שמכסים על עצמם מחמת בושה מודים שיש לעולם בורא, אלא שכופרים בהשגחה האמיתית, , ומניחים הכל אל הטבע, וכופרים בכל האותות והמופתים שבתורה והן אמת שמה שפקרו האפיקורסים הראשונים לתלות היכולת במזלות, דבר זה הכחישו הפילוסופים, וידעו שאין במזלות שום כח, אבל אף שכפרו בזה מ"מ א הודו ביכולת ההשגחה העליונה והניחו הכל אל הטבע, והנה בפסח יש טעם פשוט שהוא להורות חולשת המזלות, ולכן מזל טלה שהוא מזל מצרים שחטו לעיניהם, וזה דרשו רז"ל משכו וקחו משכו ידיכם מע"ז, וקחו צאן לפסח, שבזה שלקחו הצאן לפסח בזה עצמו משכו ידיהם מע"ז, כי טלה היה ע"ז של מצרים, והנה מועיל זכרון זה להכחיש דעת האפיקורסים הראשונים, אבל אין בזה כדי להכחיש דברי הפילוסופים חכמי יון, אבל זה שפסח הקב"ה על בתי אבותינו במצרים, בנגפו את מצרים ואת בתינו הציל, זה אות ומופת על ההשגחה הפרטית שיש להקב"ה על עולמו, וביחוד על עמו וצאן מרעיתו, ואות ומופת על מצות התורה, שיש חפץ לו בקיום מצותיו, ויש לו נחת רוח כשאנו עושים רצונו, וזה וראיתי את הדם ופסחתי עליכם, ומקרא זה תמוה הוא, וראיתי אתמהה, וכי לראות הוא צריך, והלא הכל גלוי לפניו, אבל אין הכוונה על הראיה רק על ההשגחה, וראיתי את הדם שאשגיח על הדם, וכן פירש רש"י נותן אני עיני שאתם עוסקים במצותי, ופוסח אני עליכם, לאפוקי מהפילוסופים שכופרים בזה, ובזה להם לעגה להם, שיעלה לפניו לרצון קיום המצות:
<b>והנה</b> בבית ראשון עדיין לא היו פילוסופים, והראשון שבהם היה אריסטו, וזה היה בימי אלכסנדר בתחלת בית שני, ושוב נתרבו תלמידיו עד שנתפשטה הפילוסופיא, והתחילו גם בני ישראל לזנות אחריהם, ועדיין השטן מרקד בעו"ה, ובימי בית ראשין היה די בטעם פסח על ביטול האמונה במזלות, אבל ר"ג שהי' בימי בית שני, ואז כבר נשתקעה דעת האפיקורסים הראשונים, והתחיל מינות חדש כת הפילוסופים מכחישי ההשגחה, אמרו מי שלא אמר ג' דברים הללו וכו' פסח על שום שפסח וכו', והוא אות ומופת על ההשגחה ועל החפץ ורצון אלקים בקיום המצות, ומי שלא אמר דבר זה לא יצא ידי חובתו, הנה דייק לומר שלא יצא ידי חובתו שאף שיצא ידי חובת הראשונים אבל ידי חובתו בזמנו לא יצא:
והנה כבר אמרתי, שמצות שמירת שבת היא זכרון ליום ראשון מעשה בראשית, ואמנם בריאת העולם בתחלה להמודים בבריאתו, על כרחם יודו שהי' ברצון ממנו יתברך, שאין זה פועל חכם לעשות דבר במקרה, ובלתי רצון, וכיון שהי' ברצון הי' בהשגחה, אלא שהפילוסופים אומרים שכיון שבראו והטביע בו הטבע, שוב הניח על הטבע וסלק השגחתו ממנו, אבל באמת לא כן הוא, אבל השגחתו לא פסקה, וכבר נודע נוסח שיסדו אנשי כנה"ג בברכת יוצר, המחדש בטובו בכל יום תמיד מעשה בראשית, וכיון ששבת רומז למעשה בראשית ובשבת בעשור לחודש במצרים שנצטוו על הפסח, ואז אמר להם משה ואמרתם זבח פסח הוא וגו', שזה אות על השגחתו תמיד על ברואיו ולא פסקה ההשגחה, ועדיין הוא מחדש מעשה בראשית, נקרא שבת הגדול שלא פסק זכרון השבת הזה, ומתורץ קושיית הפוסקים שהי' לקבוע זכרון זה ליום החודש, וגם מדוקדק שנקרא שבת הגדול:
<b>והנה</b> יש באמירת טעם זבח פסח אות שהקב"ה משגיח, ויש בזה אות על מעלת התשובה, שהקב"ה מקבל שבים, כי האברבנאל הקשה מה זה הרעש הגדול בזבח פסח וקידוש בכורים הכל על אשר הציל הקב"ה בכורי ישראל במצרים, וכי מלך שבא אחד מגואלי הדם לזעוק על הדם אשר שפכו הרוצחים, והמלך עושה דין ברוצחים, והורג הרוצחים והניח את גואלי הדם ולא הרגם תוך הרוצחים, היש בזה ליתן תודה למלך על אשר לא הרג בחנם למי שלא נתחייב, וכן במצרים המצרים עשו מעשה הרשע, ושעבדו בני ישראל בפרך, וישראל זעקו אל ה' ועשה משפט והרג בכורי מצרים אבל הכי יעלה על דעתך להרוג בכורי ישראל על לא חמס, וא"כ מה רעש הגדול עד שנצטוינו בכמה מצות לזכרון הזה, ועוד הקשה הלא בערב ודבר וברד ובחושך מפורש בתורה שניצולו בני ישראל, ולמה לא נצטוינו בשום מצוה לזכרון ההצלה, וע"ד רז"ל בכל המכות ניצולו בני ישראל, וא"כ מה נשתנה מכות בכורות לעשות לזה כמה זכרונות, ואני אומר שקושיותיו מתורצות חדא בירך חבירתה, דלכך לא נעשה שום זכרון בהצלת שאר המכות מטעם קושיית האברבנאל, שמהי תיתי ילקו אם מצרים ילקו על סירובם מלשלח, ישראל למה ילקו, אבל במכות בכורות, הלא הדבר צריך טעם למה לקו הבכורי' יותר משאר המצרים:
<b>ועוד</b> למה במכות בכורות נאמר, ובכל אלהי מצרים אעשה שפטי', ולא נאמר כן ביתר המכות, ונראה שעקר מכות בכורות היתה לעשות שפטים באלהי מצרים, וגם הבכורות הי' להם קצת בחשיבות אלהות, כי היו עובדים למזל טלה שהוא ראש ובכור למזלות ובמצרים נאמר לקחת לו גוי מקרב גוי, ובאמת הי' השטן מקטרג הללו ע"ז וכו', וכמפורש ביחזקאל שהיו ישראל עובדי ע"ז במצרים, ונמשכו בטומאת מצרים, וא"כ מן הדין הי' שילקו גם בכורי ישראל במכות בכורות, שזה הי' עונש על עו"ג, והקב"ה ברחמיו פסח עליהם, ע"י התשובה שעשו בזמן ההוא, ומשכו יד מע"ז ולקחו צאן לפסח, בזכות זה ניצולו הבכורים, והנה מצד הדין אין לקבל תשובה, ומדת הדין הנפש החוטאת תמות, אבל הקב"ה במדת רחמיו קבל תשובה, ולכן פסח ששחט שלא לשמו פסול דוגמת חטאת, לפי שקרבן פסח הראשון הי' דוגמת קרבן חטאת, ולכן בא מן הכבשים או מן העזים דוגמת חטאת יחיד, ואמנם חטאת שבא על השוגג הי' בא נקיבה, ופסח הזה שבא על הזדון בא מן הזכרים, דוגמת אשם שבא זכר והוא על הזדון ויש בו מעין חטאת ומעין אשם:
<b>ונמצא</b> באמירת טעם פסח, אשר פסח על בתי ישראל, יש אות על ההשגחה העליונה וגם על התשובה שמקבל שבים, [שוב מצאתי שגם האברבנאל עצמו כתב, שבכורי ישראל היו חייבים לפי שגם ישראל עבדו ע"ז]:
<b>מצה</b> הוא אות על הבטחון והאמונה, ומקרא כתוב זכרתי לך חסד נעוריך אהבת כלולותיך, לכתך אחרי במדבר בארץ לא זרועה, ולכן מביא הפסוק, ויאפו את הבצק וגו', כי לא חמץ כי גורשו ממצרים, ולא יוכלו להתמהמה וגם צדה לא עשו להם:
ואין לך בטחון גדול מזה ששים רבוא הגברים לבד מנשים וטף, יצאו למדבר בלא צידה ומזון, ולא אמרו מה נאכל למחר, לא כן עתה בדורינו בגלות, אבדה האמונה והבטחון, וכל אחד אינו מקיים ברוך ה' יום יום ולא אקפוד אם יאמר מה נאכל למחר, אלא שאפי' יש בידו עושר גדול, עינו לא תשבע, וכל הון לא יספיק ודואג על זמן שאינו שלו, ודבר זה גורם לכמה עבירות חמורות, גוזל וחומס ומשיג גבול ושבועת שוא ח"ו, והנה במצרים היה עבודה זרה שלהם טלה, ועכשיו בעו"ה הממון הוא האמונה, ובמצרים בדבור אחד שהזהיר משה משכו ידיכם מע"ז שמעו לקולו, ועכשיו נלאו כל המוכיחים הצועקים, איש אלילי כספו איש אלילי זהבו השליכו, ואין מקשיב, ופסקו בעלי הבטחון:
<b>ונחזור</b> לדברינו מצה מורה טל הבטחון והאמונה, ובזכות האמונה נגאלו ממצרים ולכן אמר מצה על שנגאלו ישראל ממצרים שנאמר ויאפו את הבצק וגו', והנה זה הי' ביום חמשה עשר בניסן, ואף שהתחילה הגאולה מבערב, מכל מקום לא נגמרה עד עצומו של יום, שאז נתחדשה האמונה שלא שאלו על צידה לדרך, ואז נגמרה הגאולה:
<b>מרור</b> הוא אות על שכר ועונש, להורות שהבחירה נתונה ביד האדם להרע ולהיטיב, וממילא יש שכר ויש עונש, ולאפוקי מדעת האפיקורסים שאומרים שהאדם מוכרח במעשיו, ואין שכר ואין עונש, אבל הבל יפצה פיהם, והכל בידי שמים, חוץ מיראת שמים, וצדיק ורשע לא קאמר, ואעפ"י שהכל גלוי לפניו עם כל זה אין הידיעה העליונה מעכבת בחירת האדם, והדברים עתיקין, ופוק חזי, הרי לאברהם אבינו נאמר בין הבתרים כי גר יהי' זרעך וגו', ועבדום וענו אותם ארבע מאות שנה, ובכל זה לא נחשבו המצרים מוכרחים וכינה הכתוב העבודה להמצריים, שנאמר ויעבדו מצרים את ישראל בפרך וכמה נתקשה הרמב"ם בדבר זה, למה נענשו מצרים, והלא כבר נגזר זה בברית בין הבתרים, וגם הראב"ד נדחק, ואמנם הנלע"ד הן אמת שנגזר בברית בין הבתרים עלינו עינוי הגוף ועבודת הגוף, ואם לא עשו המצרים אלא דבר זה, באמת לא היו מקבלים עונש, אבל הם ענו אותם עינוי נפש ועבודת היצה"ר, וכמו שדרז"ל שהסם טען בליל ים סוף הללו עובדי ע"ז והללו עובדי ע"ז, מה נשתנו אלו מאלו, והקב"ה השיבו שוטה שבעולם, אתה דן על השוגג כמזיד, ועל האונס כרצון, כלום עבדו ישראל ע"ז אלא מתוך אונס, ומתוך טירוף הדעת והשעבוד, הרי שע"י השעבוד הביאום לעבוד ע"ז, וזה עינוי הנפש, וזה לא נגזר בין הבתרים שיגזור שיעבידו אותם לעבודה זרה, דצדיק ורשע לא קאמר, ודבר זה עשו המצרים בבחירתם ברעה, ולכן נענשו, וזהו וימררו את חייהם, כי הצדיק בעודו בצדקו נקרא חי, אבל הרשעים בחייהם קרואים מתים, ומרור בגי' מות, והמצרים הרשיעו את בני ישראל, ונאמר וימררו את חייהם, ואמנם הרשע בעודו ברשעו אינו מרגיש במרירות חייו והקליפה ממתקת לו העבירה, וכתיב ונפת תטפנה שפתי זרה, ואמנם אחריתה מרה כלענה, וכשהרשע מתחיל לשוב בתשובה אז טובם טעם מיתה למפרע ומרגיש במרירת חייו וכן אירע לנו במצרים שכל זמן שהיינו משוקעים בטומאת מצרים לא הרגשנו, אבל אחר שנאמר משכו וקחו, שמשכו ידיהם מע"ז, אז הרגישו במרירת חייהם, ולא היו יכולים לקבל התורה, כי לא פסקה עדיין בצאתם ממצרים זוהמת טומאת מצרים, עד כלות שבעה שבועות, כדרך שהנדה סופרת שבעה נקיים, ולאחדים פסקה הזוהמא, והתחילה הקדושה עפ"י מצות שנצטוינו קצת במצרים, וקצת במרה ובמן, עד שבשעת מ"ת פסקה הזוהמא, וקבלנו התורה, ועם כ"ז הערב רב אשר היו החזירו הזוהמא ע"י העגל, ועדין אנו סובלים, ואין לך פקידה שאין בו מחטא העגל. ובזה מתורץ שינוי הסדר, שהרי השיעבוד הי' בתחלה, ואח"כ הגאולה ולמה קדם פסח ומצה שהם זכר לגאולה, למרור שהוא זכר לשיעבוד, אבל לדרכינו ניחא, כי קודם התחלת הגאולה לא הרגישו במרירת חייהם, אבל אחר הפסח והמצה, אח"כ הרגישו במרירת השיעבוד של הנפש, וזה רמז הלל הזקן, שהיה כורך מצה ומרור ביחד, לומר שהמצה והמרור היו כרוכים יחד, בעת הגאולה הרגישו המרירות, כי באמת בעת גאולת מצרים עדיין נפשם לא היתה מטוהרה, והקב"ה הוציאם ברחמים, וקרבם לעבודתו לאחדים, עד זכינו למעמד הנבחר בהר סיני:
<b>באופן</b> ששלש מצות פסח מצה ומרור, רומזים לעקרי יסודות הדת והאמונה, והוא חידוש העולם ושידוד המערכת כרצונו, וגם אחר שחידש עולמו לא סילק השגחתו, והוא משגיח על הכל בהשגחה פרטית, והכל צפוי והרשות נתונה, והאדם אינו מוכרח רק בחיריי, ויש שכר ויש עונש, ורומז על הבטחון והאמונה, וכל אלו הם שורשי אמונתינו, ועקרי תורתנו, ולכך צריך לומר דברים אלו בפה בליל התקדש החג הזה, שאז קרבנו המקום לעבודתו:
<b>ואמנם</b> הגם שמפרש כל דברים אלו, ויודע להוציא מלבם של אפיקורסים אם אדם בדעתו אומר שאינו מתירא מיצרו שיחטיאו בעבירות הללו, וסובר שאי אפשר ליצרו להתגבר עליו בעבירות הללו, כי מתוך חומר העבירות בודאי לא יכשל בהם, זה האיש הוא מסוכן, שפתאום ילכד באמונות רעות ודעות נפסדות הללו, כי יצרו של אדם מתגבר עליו בכל יום, וצופה רשע לצדיק ומבקש להמיתו, הכוונה שהרשע הוא היצה"ר צופה לצדיק ואל תאמר שסופו להכשילו בדבר קל לחוד, לא כן אלא מבקש גם להמיתו מיתת הנפש לגמרי, לעקרו משורשי האמונה, ולהביאו לידי כפירה לגמרי ואל תאמין בעצמך עד יום מותך, ויוחנן כה"ג יוכיח, ששימש פ' שנים בכה"ג ואח"כ נעשה צדוקי:
<b>וזה</b> שאמר דוד למה אירא בימי רע, עון עקבי יסובני, וארז"ל שאמר דוד איני מתירא מעבירות חמורות, מתוך שהן חמורות ומה אני מתירא מן העבירות שאדם דש בעקביו, ואין הכונה לשעבר שאינו מתירא שמא כבר נכשל באיזה עבירה חמורה, שאם היה נכשל היה מרגיש ולא הי' נעלם ממנו מתוך שהן חמורות, אבל נתירא שמא כבר נכשל בקלות, שאדם דש בעקביו, ומתוך כך לא הרגיש בדבר, אבל על העתיד צריך כל אדם לדאוג מיצרו הרע, ובזה הוא נשמר ממנו, אבל מי שמתגאה וסובר שהוא בטוח שלא יפול בחמורות, זה אינו נשמר מהיצר אשר בקרבו, ופתאום יבוא לידי כפירה, ולכן אף שפירש טעמם של ג' מצות הנ"ל, אם לא אמר בפירוש דבר זה, שמי שלא פירש לא יצא ידי חובתו דהיינו שיכול ליפול ברשת העבירות, אז לא יצא באמת ידי חובתו, ולכן ר"ג בכל ליל פסח הי' אומר דבר זה, שמי שלא אמר ג' דברים אלו לא יצא ידי חובתו, וזה רמז שם רבא בגמ' שצריך שיאמר ואותנו הוציא משם, הכוונה שלא תאמר אבותינו היו משוקעים בטומאת מצרים אבל אנו אין עלינו מורא מהיצה"ר בעבירות חמורות, ולא כן הוא אלא גם אותנו הוציא משם, וכן סידר בעל ההגדה, אחר שסיים דברי ר"ג, שהכוונה להזהר שלא להכשל ביסודי עקרי האמונה, סידר תיכף בכל דור ודור חייב אדם לראות את עצמו כו':
<b>ובזה</b> נבוא לביאור דברי ר"ג אשר דקדקני בו כמה דקדוקים בפתח השער, שהכוונה בג' דברים האלו לפקוח עיני העורים, להיות עיניהם פקוחות תמיד נגד היצה"ר, שלא יביאו לידי כפירה בעקרי האמונה, וכבר בארנו שצריך לומר גם דבר זה בפירוש, שמי שלא פירש דברים הללו לא יצא ידי חובתו, והוא מסוכן ליפול ברשת היצה"ר, וזמן ההגדה כל אלה היא בליל פסח, שאז התחלנו להטהר מטומאת מצרים, ולכן קאמר ר"ג הי' אומר כל שלא אמר ג' וכו', והכונה שבכל ליל פסח זה הי' סדרו של ר"ג, שהי' אומר בפירוש, ולכן אמר סתם ג' דברים אלו, ולא הוצרך לפרטן, שהרי אז היו כלם מונחים לפניו, ועליהם מראה באצבע, שכל מי שלא פירש שלשה דברים אלו לא יצא ידי חובתו, ואחר כך קאמר התנא המסדר המשנה, והודיע לנו מה הם הג' דברים הללו, וקאמר ואלו הן וכו', ואולי זה רמז הרמב"ם שכתב נוסח הגדה בזמן הגלות כך היא, מתחיל על כוס שני ואומר בבהילו יצאנו ממצרים, והכוונה לפי שעל כוס הראשון של קידוש אמר אשר בחר בנו ואשר קדשנו במצותיו, ופן ח"ו ישכח השמירה כי יאמר כבר שקדשנו ולכן אומר על כוס שני שבהילו יצאנו, כתא נטהרנו לגמרי ובמה שבארנו, שמה שמררו את חיי אבותינו הי' מרירת הנפש שהחטיאו אותנו ובודאי שגם מררו את הגוף בעבודה קשה, בחומר ובלבנים הגשמי כפשט של מקרא, והי' המרירות כפל' ולכן קאמר המקרא ומצות על מרורים יאכלהו, מרורים דייקא, שני מיני מרור לגוף ולנפש:
<b>והנה</b> במרירות הגוף כל שמררו יותר הי' מקרב הגאולה, וקושי השיעבוד השלים זמן ת' שנים, אבל במרירות הנפש כל שהמרירו יותר נפלנו יותר בעומק הטומאה, והי' קשה לפרוש ולא היינו כדאי להגאל, לולי רחמי הקב"ה שגאל אותנו בלא תשובה שלימה, רק התחלה לפרוש ולמשוך ידינו מע"ז, ולכן מצוה בחזרת, מאי חזרת חסא דחס רחמנא עלן ופורקן, שלא היינו כדאי רק שחס עלינו ברחמיו המרובים, וגם תחלתו רך וסופו מר, שכן הי' מרירת הנפש במצרים, שכל זמן שהיינו משוקעים בטומאה לא הרגשנו במרירות, ואין אדם חוטא אלא א"כ נכנס בו רוח שטות, ואין שוטה נפגע, ובשעת העבירה הוא נהנה מהעבירה, כי זה דרך הקליפה כרשת המצודה לבעל כנף, שהעוף בא לתוכו נהנה, שסובר שזה לטובתו להמציא מאכלו, אבל אח"כ כשרוצה לעוף ופח יקוש לרגליו, הוא מרגיש בצערו כן דרך הס"ם עם הרשעים, וכן במצרים סופו אחר שהתחלנו למשוך יד מע"ז, הי' המרור למפרע מר מאד, ולכן דבר זה צריך כל אדם ליתן אל לבו, להשמר מהעבירות ולקיים המצות כתקון, ועקר הכוונה בקיום המצות, לקיים מצות המלך מלכו של עולם, ואין אנו אחראין לבקש טעם וכוונה, ואנחנו עושים מאמרו של הקב"ה, והקב"ה בשמים ממעל עושה מה שראוי להעשות ע"י כל מצוה ומצוה, וגם מצות פסח מצה ומרור אלמלא שנתפרש בתורה, ואמרתם זבח פסח הוא אשר פסח וגו', ומצה ומרור איתקש לפסח, וגם בהם נאמר והגדת לבנך וגו', לא היינו אחראין לומר שום טעם:
<b>והנה</b> ממצרים גאלנו הקב"ה ברחמיו בלי תשובה שלימה, וכן מגלות בבל, כבר אמרו חז"ל שגרם החטא בימי עליית עזרא, ולכן לא התמידו גאולות הללו, וחזרנו להשתעבד בגלות, ועתה שאנו בגלות זה ישמעאלית זמן רב וארוך, ומתוך כך הרבה מבני עמינו אשר טינא בלבם, ובאים ע"י זה לכפור בישועה העתידה, וקצת באו ע"י זה לידי ספק באמונה, וקצת נלכדו ברשת השבתי צבי שחוק טמיא באופן שנתרבו בבני עמינו מינים ממינים שונים, ואביהן דכלהו הגורם לכל הכפירות האלה, הוא שקשה בעיניהם אריכת הגלות זה זמן רב ועצום:
<b>אבל</b> באמת המעיין בדברי הנביאים, יראה שהנביאים ראו אריכת הגלות הזה במראה הנבואה. וחזקו לבבינו שלא תפסוק האמונה והבטחון, ושעל כל פנים סוף הדבר שתצמיח ישועתינו, ובתורת משה נאמר אראנו ולא עתה, אשורנו ולא קרוב, הרי שכבר מאז ראו שיאריך הזמן מאד, ובשום פנים לא ימאס בנו לנצח, ירמי' אמר אם ימדו השמים מלמעלה, ויחקרו מוסדי ארץ למטה, גם אני אמאס בכל זרע ישראל, על כל אשר עשו נאום ה', הרי שאמר על כל אשר עשו, אפי' ח"ו עשו מה שעשו, לא ימאס, וסוף שנותן לב לשוב אליו, והוא ישוב אלינו, וכבר אמרתי שיש לדקדק בהך קרא, דקאמר אם ימדו השמים מלמעלה, למה הוצרך לומר מלמעלה, ופשיטא שהשמים הם מלמעלה, וכן אמרו ויחקרו מוסדי ארץ מלמטה, פשיטא שמוסדי ארץ הם למטה:
<b>אמנם</b> הכונה שהתוכניים כבר עמדו על מדת השמים וכוכביהם, ואם אמנם לא נוכל להעיד שהאמת אתם, ואנחנו רואים, בכל דור מתחדש מבוכה בין התוכניים, ומכחישים זה את זה, אבל עכ"פ לו יהיבנא דעתם, שכיונו מדת השמים וכסיליהם על נכון, וכן כמו כן עמדו על מדת הארץ, ושמא ע"ז יאמרו כי אם כן כבר מאס ה' בנו, שהרי כן כתיב אם ימדו השמים וגו', ולכן פירש הנביא אם ימדו השמים מלמעלה, שיעלו שם למעלה וימדו השמים, וירדו לתחתית תהום ויחקרו מוסדי ארץ למטה, אם יכלו לעשות כן, אז גם אני אמאס בכל זרע ישראל:
<b>באופן</b> שלא נאבד הבטחון לעולם, ואם יתמהמה חכה לו, ואריכת הגלות הזה הוא לטובתינו, כי הגאולות הראשונות יען שהיו בלי שלימות שלנו, רק כעובר הנשמט מרחם קודם זמנו, כך מיהר הקב"ה את הגאולות הראשונות, ולכן חזרנו לשעבוד, אבל עתה הקב"ה מצפה לתשובתינו בשלימות, וגאולת עולם תהי', וזה מבואר במדרש שיר השירים, משכני אחריך נרוצה, משכני בגלות על מנת אחריך נרוצה לעתיד לבוא, והקב"ה אומר על כן משכתיך חסד עד עכשיו הייתי מקצר ימי השיעבוד, שהי' גלוי לפני שאתם חוזרים לשעבוד, אבל עכשיו משכתי אתכם מן הגאולה, משתגאלו בפעם הזאת אי אתם חוזרים לשעבוד, [עיין בילקוט שיר השירים]:
<b>למצות</b> היום אני חוזר, שראוי מאד לשמוח בחג הזה, כי בי יצאנו מעמקי טומאת מצרים, והמקום ב"ה קרבנו לעבודתו, להיותינו עם סגולתו ולעשות כל מצות הפסח ככל חקתו באהבה, ובפרט סיפור יציאת מצרים בשבח והודי' ובקול רנה, והשמחה הוא שמחת הנפש ולהזהר באכילת מצה ומרור, ובפרט מרור שיאכל כזית, ובאכילת אפיקומן להיות החכם עיניו בראשו, שלא למלא בטנו בסעודתו כדי שלא יאכל האפיקומן אכילה גסה, ומהטוב לשמח גם את העניים האומללים, שזה עקר שמחת העשיר ברגל, אם זכה לשמח גם את העני עמו, והנה במצות מעשר בפרשה בערתי הקודש מן הבית שהוא וידוי המעשר, מצינו במדרש בת קול יוצאת ואומרת תשנה לשנה אחרת, אמר רשב"ל כאדם שנותן לחבירו פרי חדשה, ואומר יה"ר שתשנה ותתן לי לשנה הבאה:
<b>והנה</b> אחיי אתם אשר נתעסקתם אשתקד בזה והראיתם להקב"ה פרי חדשה, שעדיין לא נעשה זה בפראג ליתן לכל עני בשר בחג, ואתם עשיתם את שלכם, ובודאי הקב"ה עשה את שלו וברך אתכם שתוכלו לעשות כן גם בשנה הזאת, ולכן חזקו ואמצו כבדו את ה' מהונכם ומגרונכם וכו' והקב"ה ברחמיו יברך אתכם כו':
<big>דרוש</big> <big>לחג</big> <big>השבועות</big>
<b>דרש</b> האי גלילאה בריך רחמנא דיהיב לן אוריין תליתא לעמא תליתאי וע"י תליתאי, ומסיום כמאן כרבנן, ע"פ מ"ש רז"ל שכפה עליהם ההר כגיגית, ולכאורה דבר זה יפלא, הלא יום הששי ויכולו השמים שהתנה הקב"ה תנאי בעת הבריאה, על מנת שאם ח"ו לא יקבלו התורה יחזור לתוהו, ומה צורך עוד לכפיית ההר, וראיתי שהמרש"א בח"א נדחק בזה, ואמרתי לר' יוסי שסובר בו' בחודש נתנה אתי שפיר שהתנאי היה על ששי בסיון, וכבר אמרו נעשה ונשמע, אלא שאח"כ בעת שראו אש הגדולה חזרו בהם, כמ"ש התוס' ואז כבר נשלם התנאי של בריאת העולם מאתמול, והוצרך עתה בשבעה בו לכפיית ההר, אבל לרבנן שסוברים בששי בחודש נתנה, הקושיא במקומה עומדת, ואמרתי לפי שתנאי זה שהתנה בעת בריאת העולם כבר הוא בכלל טבעו של עולם ואין צורך לשדד המערכה בשביל זה אבל כשירצה הקב"ה לעשות זה אחר זמן, זהו שינוי הטבע דרך נס, ומעתה לא מקרי אונס זה קיים אחר זמן, שאולי לא ירצה הקב"ה לשנות הטבע, אבל זה של כפיית ההר גם עתה הוא שינוי הטבע, וכיון שהפחידם עתה בזה והדבר ביכלתו, א"כ אונס זה קיים גם אחר זמן, לדעת גדולי האחרונים הובא דבריהם בפרשת דרכים דרך הערבה [ועיין במהרי"ק שורש ס"ג] ואולי זהו כוונת הקב"ה שצפה מראשית אחרית שסופם לעבוד ע"ז ורצה שגם הברית שיכרות עמהם בערבות מואב יהיה נחשב לאונס, ולא יהיה עונשם גדול, אלא דקשיא הרי יפסידו הצדיקים שלא יהיו נחשבים מצווים ועושים, וצ"ל דמי שאינו מצווה גדול, ובזה ניחא כוונת רב יוסף דאמר אי לא האי יומא דקגרים כמה יוסף וכו', דע"י האי יומא ששי בסיון שאנו אומרים זמן מתן תורתנו מוכח דגם בערבות מואב היתה המודעא קיימת, וזה היה כוונת הקב"ה מתחלה, וא"כ מוכח דאינו מצווה גדול ורב יוסף מאור עינים הוה ודו"ק:
<b>אלא</b> דלמ"ד תורה חתומה נתנה, והדבר צריך טעם הרי דברים שבכתב אסור בע"פ, ולמה לא כתבו כל ארבעים שנה, ואמרתי הטעם לפי שעדיין היה קבלת התורה רפוי בידם מחמת אונס, ולכן לא רצה הקב"ה לכתוב, משא"כ בסוף מ' שנה כרתו ברית ונתקיימה בידם ואז ניתנה לכתוב, אבל לפי מ"ש שגם לבסוף האונס קיים, א"כ מה נשתנה עתה שנתנה לכתוב, ואמרתי לפי זה באמת רבנן סברי תורה מגולה נתנה:
ולכאורה יש להוכיח דתורה חתומה נתנה מדכתב בפרשת עמלק כתוב זאת, ומה הוצרך לומר כתוב זאת, הלא כל פרשה נכתבה אלא ודאי שרק זו נכתבה, אבל יתר התורה חתומה נתנה, אבל אי אמרינן כתוב זאת מ"ש כאן ובמשנה תורה, א"כ אתי שפיר שחידש לו שיכתוב גם במשנה תורה, והנה נחלקו בזה במגלה ואיכא למ"ד כתוב זאת מ"ש כאן זכרון מ"ש במשנה תורה, הרי שכלל תורה ומשנה תורה בשתים וא"כ אוריין רביעאי הוא תורה ומשנה תורה נביאים וכתובים, אבל למ"ד כתוב זאת מ"ש כאן ובמשנה תורה א"כ באמת תורה ומשנה תורה נכללו יחד, ואוריין תליתאי הוא, ובזה אתי שפיר דרש האי גלילאה דאוריין תליתאי הוא כרבנן:
<b>והנה</b> באמת קי"ל כר' יוחנן דתורה חתומה נתנה, ולפי מה שהוכחנו בקבלת התורה בששי בסיון, א"כ גם בסוף האונס קיים, א"כ הקושיא במקומה למה לא כתבו תכף כל פרשה, אך צריך לומר לפי שאין כותבין מגלה להתלמד, ומעתה אי אפשר לומר ועתה כתבו לכם השירה קאי על שירת האזינו, שהרי אין כותבין מגלה וצריך לומר דקאי על כל התורה שמ"ע לכתוב ס"ת, ועיין ברמב"ם ריש פ"ז מהל' ס"ת ומעתה מנהג ישראל תורה ליתן ס"ת ביו"ט ראשון של שבועות:
<b>ומעתה</b> הטעם למנהג שקורין רות יחוסו של דוד בעצרת, דהנה כבר הוכחנו מדניתנה תורה בו' בסיון, מוכח שאונס המודעה היה קיים גם בערבות מואב, והיינו שגם ברית הזה היה מחמת פחד, וכל זה אם לא סירבו במדבר וקיבלו כל מה שצוה הקב"ה, אבל אם סרבו במצוה אחת וראו שעכ"פ לא כפה עליהם הר כגיגית א"כ מה שכרתו ברית לבסוף שוב לא היה אונס:
<b>והנה</b> במה שאמרו לא נתכהן פנחס, כתבו התו' אע"פ שהקב"ה צוה אחר מעשה זמרי ברית כהונת עולם, שמא לא נתרצו ישראל, אבל לפי מה שכתבנו שלא סירבו בשום דבר, אם כן כבר נתכהן קודם מלחמת מדין, ומדנאמר אז החיו לכם, א"כ כהן מותר בגיורת, ושפיר דרשינן עמוני ולא עמונית, אף דחד קרא אתי לקהל כהנים, וזהו ענין יחוסו של דוד בעצרת, והרי"ף פסק דכותבין מגלה להתלמד והרא"ש ביאר טעמו:
<big>דרוש</big> <big>לפ'</big> <big>מקץ</big>
<b>בפרשה</b> מקץ, אשר ימצא הגביע בידו מעבדיך ומת, וגם אנחנו נהי' לאדוני לעבדים, ויאמר גם עתה כו', ויאמר יהודה מה נאמר וגו', אלקים מצא עון עבדיך הננו עבדים וגו' ויגש אליו יהודה וגו', וטענת יהודה היה בנימוסין שלנו כתיב אם אין לו ונמכר בגנבתו וזה יש לו:
<b>הדקדוקים</b> רבו, מה זה גם עתה כדבריכם וגו', ומה חסר באמרו כדבריכם כן הוא, כי אם כן הוא שורת הדין, מה חילוק בין עתה לזמן אחר, גם כיון שכבר פטרם האיש, וחרץ משפטם שהמה נקיים, למה שוב חרץ יהודה בפני יוסף משפט שכלם יהיו עבדים, הכי ס"ד שיוסף יהיה גרוע מאשר על ביתו, ותשובת יוסף חלילה לי וגו', ממ"נ אם סובר יוסף שאין שורת הדין להחזיק כלם לעבדים, א"כ חלילה לשום שופט לעוות משפט אדם בריבו, ומה זה חלילה לי, וסתם הוה ליה למימר חלילה מעשות זאת, ואם שורת הדין שכלם חייבים, רק שהוא מתחסד, א"כ איך שייך חלילה, ואטו מי שאינו מוותר ואוחז במשפט ידו, יאמרו לו חלילה לך, ודי באמרו כמו שאמר האיש אשר על ביתו, האיש אשר נמצא הגביע בידו יהי' לי עבד, ואתם עלו לשלום:
<b>ורש"י</b> פירש גם עתה כדבריכם וגו' אף זו מן הדין, אמת כדבריכם כן הוא שכלכם חייבין בדבר, עשרה שנמצאת גנבה מהם כלם נתפסים, והרמב"ן תפס עליו דא"כ למה אמר יוסף חלילה לי וכו', ועוד קצת מדקדוקים הנ"ל, והמזרחי הביא בשם המדרש חלילה לי מלחשוד אתכם וכו', וגם בזה נשאר קושיתי הנ"ל, ממ"נ אם הדין שכלם נתפסים, וא"כ שורת הדין לחשוד אותם, ואם זה בסתם בני אדם, אבל הם שהשיבו הכסף תעיד על אמונתם, א"כ למה אמר חלילה לי, הא חלילה לשום אדם לחשוד בכשרים:
והנה במס' סנהדרין דף ק"ד, נחלקו ר"מ וחכמים, באומר נאמן עלי אבא וכו', או דור לי בחיי ראשך, אם יכול לחזור בו או לא, ובגמ' כמה שיטות, אם באתן לך מחלוקת או במחול לך, ואם לפני ג"ד או לאחר ג"ד, ועכ"פ לכל הסוגיות ר"מ וחכמים הלכה כחכמים, ובמחול לך לאחר ג"ד אינו יכול לחזור בו, משא"כ באתן לך אפילו לאחר ג"ד, לשמואל לכ"ע יכול לחזור, שהרי אמר שמואל מחלוקת במחול, אבל באתן לד"ה יכול לחזור, וכמו כן במחול לפני ג"ד, אם נימא דמתניתין מיירי לאחר ג"ד, יכול לחזור לפני ג"ד אפי' במחול לך, וכן פסק הרא"ש, וכן מבואר בש"ע סי' ק"ב:
<b>והנה</b> השבטים חתכו וגמרו בעצמם דינם, אשר ימצא אתו ומת, והשאר יהיו לעבדים, והוה אחר ג"ד, אמנם ג"ד זה הוי כלפני ג"ד, שהרי עדיין לא נגמר הדין, עד יחפשו אם ימצא הגביע, כי אולי אין הגביע בידם כלל, ולא עדיף זה מאסמכתא דלא קניא, אמנם נגד הגנב עצמו דידע בנפשו שהגביע באמתחתו, הוא הוה ג"ד ממש, ואין כאן שום אסמכתא, אבל נגד האחרים הוה אסמכתא, וג"ד זה עדיין לא נגמר אצלם, עד יחופש וימצא, וכל זמן שלא חיפשו הוה קודם ג"ד, וכל זה אם נימא עשרה שנמצא גנבה וכו', כלם נתפסים מן הדין, לפי שכלם ידעו בדבר אם כן אם אחר החיפוש ימצא ביד אחד מהם, הוברר למפרע שכלם ידעו בדבר, ומה דפסקו אנפשייהו להיות לעבדים, הוה ג"ד ממש שהרי לפניהם גלוי:
<b>ומעתה</b> יש לפנינו שני דרכים בתשובת האיש שהשיב, גם עתה וגו', או שכונתו גם עתה לשון רבותא, אפילו עתה שעדיין לא חפשנו, ונוכל לומר דלא נחשב ג"ד ממש, עכ"פ כדבריכם כן הוא, שהאיש אשר ימצא הגביע בידו יהיה לי עבד, שהרי עכ"פ איהו ידע בנפשו, ונגדו הוה אחר ג"ד שאינו יכול לחזור בו, ואף במה דפסיק אנפשי' מיתה, זה אין בידו לחייב עצמו, אם אינו חייב מיתה מן הדין, מכל מקום עבדות נשאר עליו מק"ו שפסק על האחרים ואתם תהיו נקיים מן הדין, דלפני ג"ד באתן לך עכ"פ יכול לחזור בו:
<b>או</b> נימא דכוונת תשובתו ע"ד זה, גם עתה כדבריכם שאע"פ שדבריכם עתה קודם שחפשנו מ"מ כן הוא כבר הוא מן הדין להיות כדבריכם, לפי שאז אח"כ ימצא הוברר הדבר למפרע, שכולכם ידעתם בדבר והיה ג"ד ממש, אבל אני אעשה לפנים משורת הדין וכמו שפירש"י, ובבוא השבטים העירה לפני יוסף אמרו מה נאמר וגו' האלקים מצא עון עבדיך, שעון כולנו הוא, והננו עבדים וגו', וא"כ עתה שכבר מצא אלקים עון עבדיך הוה ג"ד ממש ואפי' באתן לך אינם יכולים לחזור, אמנם עתה תתהפך כחומר חותם, מחוב לזכות ומזכות לחוב, שאם שורת הדין לחוב לפי שכולם נתפסים א"כ כבר נתחייבו למפרע לעבדים מג"ד הראשון, וכבר השיב שלוחו של יוסף שיהיו נקיים, והוה מחול לך לאחר ג"ד, ובודאי אינו יכול לחזור בו והמה נקיים, אבל אם שורת הדין לזכות, וא"כ מתחלה לא נתחייבו כלם לעבדים, רק האיש אשר נמצא בידו, ואם כן תשובת האיש ואתם תהיו נקיים, לא היה דרך מחול לך רק מן הדין שהמה יכולים לחזור בהם קודם ג"ד, וא"כ עתה שפסקו דינם והודו שעון כולם הוא, ממילא כלם נתפסים, ומעולם לא מחל להם, ועל זה השיב יוסף חלילה לי מעשות זאת, לי דייקא, שאם מה שאתם אומרים על עצמיכם הוה אתן לך, ק"ו מה שפסק שלוחי שהוא כמותי ממש, ששלוחו של אדם כמותו, שכבר פסק שאתם תהיו נקיים דהוה מחול לך לאחר ג"ד, מקיים דינא, ואיני יכול לחזור בי, אלא הא ששלוחו של אדם כמותו הוא בישראל, אבל לא בכותי וכיון שראה יהודה שהוא מתנהג בדיני ישראל, שפיר טען בנימוסין שלנו כתיב, אם אין לו ונמכר, וזה יש לו ואסור לו למכור עצמו, כי לי בני ישראל עבדים וכו':
<b>ולפי</b> דעת המדרש, שאמר חלילה לי לחשוד אתכם, נוכל לומר על דרך אחר, מדקאמר חלילה לי דייקא, מכלל שהוא עושה בזה לפנים משורת הדין, ואתמהה הלוא כבר קם דינו של שלוחו, ולכן קאמר חלילה לי לחשוד אתכם וכו', וא"כ שאין אני חושד אתכם א"כ מה שאמר שלוחי, ואתם תהיו נקיים, לא מצד מחילה אמר, רק מן הדין, כי יכולים אתם לחזור בכם, כי מאחר שלא ידעתם מגניבת בנימין, הוה אתן לך קודם ג"ד, ויכולים אתם לחזור בכם, וכיון שעתה אמרתם אלקים מצא עון עבדיך, ואתם מודים שידעתם זה, א"כ קם דינא שפסקתם אנפשיכם, להיות לעבדים, אלא שחלילה לי שלא לעשות לפנים משורת הדין ודו"ק:
<big>עוד</big> <big>בענין</big> <big>הנ"ל</big>
<b>בפרשה</b> הנ"ל בענין הגביע יש להתפלא על ויכוחי יהודה, שבתחלה השבטים בעצמם חרצו הדין, אשר ימצא אתו מעבדיך ומת, , וגם אנחנו נהי' לאדוני לעבדים, ולבסוף כאשר באו לפני יוסף אמר יהודה מה נאמר וגו', הננו עבדים לאדוני, גם אנחנו גם אשר נמצא הגביע בידו, ולמה מתחלה פסקו דינו של הנמצא בידו למיתה, ולבסוף רק לעבודת עבד ולא למיתה, ואם לפי שכבר שמעו מהאיש אשר על בית יוסף שאמר אשר ימצא הגביע בידו יהיה לי עבד וגו', א"כ שקם דינו של האיש, הרי הקל גם בדיניהם שאמר ואתם תהיו נקיים, ולמה אמר יהודה הננו עבדים גם אנחנו וגו', גם מה שאמר יהודה מה נאמר וגו', ודרז"ל מה נאמר בכסף ראשון, ומה נדבר בכסף שני, מה לו להזכיר עונות הראשונות, ודי בצרות של עכשיו צרת הגביע, ועוד כאשר באו לפני יוסף יהודה בעצמו חרץ משפטם להיותם כלם לעבדים, וכאשר התחסד יוסף ואמר חלילה וגו' ואתם עלו לשלום וגו', התחיל יהודה לטעון בנימוסין שלנו כתיב אם אין לו, ומתחלה מה קסבר, ועוד דבר זה עצמו תמוה מה איכפת ליה ליוסף בנימוסין שלהם, והם החזיקוהו לאיש מצרי ובדין ב"נ דן וב"נ נהרג על פחות מש"פ ולא ניתן להשבון:
<b>ונראה</b> שדבר גדול דבר יהודה, ובמה שרצה לחייב כלם חוב זה זכות הוא להם, והנה בשלהי מס' ע"ז דף ע"א ע"ב, א"ל רבינא לרב אשי, ת"ש דאמר ר' חייא ב"א אמר ר"י ב"נ נהרג על פחות מש"פ, ואי אמרת משיכה במצרי אינו קונה, ומפני מה נהרג משום צערא דישראל, ומאי לא ניתן להשבון שאינו בתורת השבון אי הכי אימא סיפא בא חבירו ונטלה ממנו, נהרג עליו, בשלמא רישא משום צערא דישראל, אלא סיפא מאי עביד, אלא ש"מ משיכה במצרי קונה ש"מ, ולדידי יפלא, היכי הוה ס"ד דנהרג משום דצערא דישראל, דהא ודאי דנהרג היינו בב"ד דבמיתה בידי שמים לא שייך נהרג, והרי אין לך מצער לישראל יותר ממצרי שהכה לישראל או שחבלו, ואעפ"כ מם דאמרינן בסנהדרין, כותי שהכה את ישראל הי' חייב מיתה, לאו היינו מיתת ב"ד כי אם מיתה בידי שמים, וכמפורש ברמב"ם פ"י מה' מלכים הלכה ו' וז"ל, וכותי שהכה את ישראל אפילו חבל בו כל שהוא, אע"פ שהוא היה חייב מיתה אינו נהרג עכ"ל, ואם כן היכי מחייבן בגזל שיהרג משום דצערא לישראל, לכך נלע"ד פירושא דהך סוגיא, דודאי עכומ"ז אינו נהרג כי אם על הממון, ולא על הצער, אלא כיון דצערא לישראל דינו כמו שהכה לישראל, וכבר נתחייב מיתה בידי שמים, ולמ"ד בכתובות דמיתה בידי שמים פוטר מן התשלומין, כבר קנאו אף שהוא בעין, לרב דאמר בסנהדרין דף ע"ב ע"א דבא במחתרת אפילו נטל כלים ולא שבר קנינהו בדמי, וא"כ כיון שקנינהו הכותי כבר נתרבה ממונו, ואהנו מעשיו ושוב חייב מיתה על הגזל, ולכך הי' נהרג ומאי שמקשה ומאי לא ניתן להשבון היינו שעכ"פ חייב להשיב לצאת ידי שמים, וכמו"ש התוס' שם בסנהדרין בד"ה לא קבלינהו, ומשני שאינו בתורת השבון, דתורת השבון היינו שהב"ד כופין ע"ז, דכתיב והשיב את הגזילה, אבל זה אינו בתורה זו:
<b>ומה</b> שמקשה א"ה אימא סיפא, והנה לפירש"י ותוס' ניחא, אבל לדידי כיון דכבר קנאה הראשון בדמי, שפיר נהרג השני משום דצערי' לראשון, דמה דאמרינן דצערי' לישראל לאו דוקא, דהרי גם מצרי ממצרי אינו קונה במשיכה, וכדמוכח מריש הסוגיא דמייתי ראי' דכותי קונה במשיכה, תדע דהני פרסאי שדרי פרדשנא להדדי, ולא הדרי בהו, רב אשי אמר לעולם אין קונה, והא דלא הדרי רמות רוחא הוא, הרי דלמ"ד אינו קונה אף כותי מכותי אינו קונה, וב"נ חייב על הגזל היינו אפילו גזל מחבירו, וא"כ כל עקר חיובו משום דצערי' הוא ומאי מקשה הגמ' מאי קעביד:
<b>אמנם</b> נלע"ד משום דהיוצא ליהרג אם חבלו בו פטורין, משום דגברא קטילא הוא, ועיין בפ"ק דערכין דף ו' ע"ב, וא"כ כיון שהראשון נהרג שוב אין השני חייב על צערו, שהרי אפי' להרגו רשאי, אפילו שלא ע"פ ב"ד שהוא עצמו ידונו דמצרי נהרג בע"א ובדיין א', וא"כ כיון שאין השני חייב משום דצערי', וא"כ ממילא לא קנאו כלל ולא מידי קעביד:
<b>והנה</b> לרשב"ל ולרב אשי באמת כותי אינו קונה במשיכה ע"ש בריש הסוגיא בתוס' בד"ה רב אשי וכו', ואם כן לדידהו באמת עקר הריגת ב"נ על הגזל הוא משום דצערי', ונתחייב מיתה בידי שמים, וקנאו בדמים שוב נתחייב הריגה בידי אדם על הגזל, ולפי זה היכא דגזל ולא ידע חבירו מהגזלה כלל עד שהושב לו ואז לא נצטער כלל אינו חייב שהרי לא נצטער כלל, וכן אם יד הנגזל תקיפא ובידו להוציא הגזילה מזה בכל עת שירצה, וג"כ אינו מצטער כלל ואין הגזלן נהרג, והנה ביוסף נאמר וישתו וישכרו עמו, והמצרים היו יושבים לבדם, וא"כ לא היה שם זולתם, וא"כ בודאי אם נגנב הגביע, לא היה יוסף מסתפק שא' מהם לקחו, אלא שהיה מסופק מי מהם, וכיון שהדין אצלם שעשרה שותפים בגנבה כלם חייבים ואלו עשירים הם, ויוסף הוא אדוני הארץ וידו תקיפה, א"כ לא נצטער יוסף, אלא דהיא גופא קשיא מדוע יתפסו כלם, ואף שמסתמא יודעים זה בזה ובעצה אחת היו, מ"מ אין שליח לד"ע, ועקר החיוב על מי שגנבו, אלא שבצד א' משני הצדדין יש לחייב השאר, אם מצד שעקר חיוב ב"נ הוא על שציער, ובצער כלם שוים שכלם ציערוהו, דהרי משיכה בעכו"ם ליתא, וגם זה שגנבו הוא חיובו מצד הצער, וגם אלו שידעו ולא גילו הדבר ציערוהו:
<b>ועוד</b> יש לחייב מצד שכתב הרמב"ם, שנתחייבו כל בעלי שכם משום שמצווים על הדינין ולא דנו, ואזהרתו זו מיתתו, אלא שהרמב"ן נחלק עליו וסובר, שבמ"ע לא אמרינן אזהרתו זו מיתתו, והנה לטעם הראשון זה שגנב היה חייב מיתה בב"ד, אבל האחרים אינם חייבים רק מיתה בידי שמים, דלא גרע ממצרי שהכה לישראל, אבל לטעם השני לדעת הרמב"ם חייבים מיתה בידי אדם, כמו שדנו בעיר שכם והרגו כל בעלי שכם, אלא דאכתי יש מקום להציל דמנ"ל ליוסף שכלם חייבים, דלמא באמת רצו לדונו ועמדו למנין וקצתם לא הסכימו, וא"כ מנא ידע הי מינייהו בר חיובא, אלא דאחד עשר היו צא מהם בנימין שבידו נמצא, ונשארו עשרה ואם היו חמשה מחייבים, א"כ עמדו למנין והיה מחצה על מחצה, וגם אלו המחייבים חייבים שהיה להם להוסיף דיינים ממצרים, אלא שאולי היו רוב מזכין, ואז בטלו המחייבים במיעוטם, שאף שב"נ נידן בא', מ"מ אם הם רבים ודאי שבטלו המיעוט במיעוטם, וכמו בישראל שנידון בכ"ג, ואם המה ע"י מה שהוסיפו דיינין עד חמשים ויותר עד ע"א, אף שכ"ג מחייבים בטלו במיעוטם, וא"כ יש מקום לזכות קצת מהשבטים שלא עברו על הדינין דהיינו אלו שחייבוהו, אלא שעכ"פ אלו שהיו מזכים עיוותו הדין, והמה חייבים מיתה, ואין אנו יודעים מי מהם, והוה כמו שנתערבו חייבי מיתה בשאר העם, והיה לנו למיזל בתר רובא, אלא דבעלי חיים חשיבי, ואם ימותו קצתן מאליהם שוב הנשארים חייבין מיתה וכזה נלענ"ד דעת הרמב"ם שפסק בפ"ד מה' רוצח הלכה ז' שאוסרים את כלם, והב"מ נתקשה ודבריו דחוקים, ולדידן ניחא שאוסרים אותן עד שימות אחד מהם וידונו השאר, כאשר יבואר אח"כ בפילפול:
<b>וכשהם</b> במאסר ממילא המה עבדים בנימוסי מצריים, כדכתיב ואת כל אשר הם עושים וכו' וזה הוא הפסק של השבטים באיש אשר ימצא בידו ומת, וגם אנחנו נהיה לעבדים ובחכמה דברו שע"י זה שכלם נתפסים, והרי המה שוים לעבדים כמו הגביע, וממילא לא היה ליוסף צער כלל, ועי"ז כלם פטורים, והאיש אשר על בית יוסף השיב, האיש אשר ימצא יהיה עבד ואתם תהיו נקיים, דהוא פוסק כרבא באלו נערות דמיתה בידי שמים אינו פוטר מתשלומין, ולא קנאו בדמי, ולא נתחייב מיתה בידי אדם, ולא היה לכם לדונו, וממילא כיון שהם פטורים היה למפרע צער ליוסף, ונתחייב בנימין, ויהודה כאשר בא לפני יוסף, כבר קבל דין זה שמיתה בידי שמים אינו פוטר מתשלומין, אמנם כיון שאתה רוצה לתפוס בנימין לעבד, כיון שנתחייב מיתה בידי שמים סובר שדינו כמי שאינו מתנהג כשורה שרשאי להשתעבד בו, , א"כ הננו לעבדים גם אנחנו, שהרי בצער כלם שוין, וכלם חייבין מיתה בידי שמים וממילא לא היה לך צער כלל, וזה שדבר מה נאמר בכסף ראשון, שהם דנו ק"ו הן כסף וגו', ועכשיו שנמצא הגביע בידם, קם ק"ו להיפך, אם גביע גנבו איך ישיבו כסף, אלא ודאי שהכסף גנוב אתם, ומחמת יראה החזירוהו, וא"כ למה אין אתה דן אותנו על הכסף, אלא כיון שלא ידעת מזה לא היה לך צער, ועקר החיוב על הצער, א"כ גם עתה לא היה לך צער, והשיב יוסף חלילה וגו', שאין אני דן בדיני ב"נ רק בדין ישראל, שהגנב נמכר בגניבתו, והשיב יהודה א"כ בנימוסין שלנו כתיב אם אין לו וק"ל: