אפשטיין, מבוא, עמ' 505-503. רבים חלוקים עליו.
על עריכת המשנה ראו להלן.
אפשטיין, מבואות, עמ' 88.
"להשיב" משמעו להשתתף בדיון. משנה, מכשירין פ"ו מ"ח; תוספתא, סנהדרין פ"ז ה"ה, עמ' 426; כלאים פ"ה ה"ח; שבת פ"ט ה"ח; חולין פ"ו ה"ג, עמ' 507; כריתות פ"א הכ"ב, עמ' 563; כלים בבא קמא פ"ו ה"ד, עמ' 575; אבות דרבי נתן, נו"א לה, עמ' 107.
קטעי דיונים מעין אלו השתמרו במקורות מספר, ראו ההערה הקודמת וכן משנה, ידים פ"ד מ"ג; עדיות פ"א מי"ב-מי"ד; פסחים פ"א מ"ז; תרומות פ"ה ה"ד ופירושנו שם ומקורות נוספים.
רוזנפלד, הלימוד. לדעתו יש לראות בכך מבנה פורמלי כבר בדור יבנה.
משנה, מכשירין פ"ו מ"ח (והשוו משנה, כריתות פ"ג מ"ט; יבמות פ"ח מ"ג); תוספתא, עירובין פ"ז הי"ד (ירושלמי, שם פ"ט ה"א, כה ע"ג); משנה, כלים פ"ז מ"א; ספרא, ויקרא דיבורא דנדבה, פרק ב הי"ב, עמ' 17.
סליק ספרא – פירושו המילולי: עלה הספר [הסתלק הספר], ונראה שהכוונה לספר התורה שממנו צוטטו הפסוקים.
ראו תנא דבי אליהו זוטא, ב (כא), עמ' 32; היכלות רבתי, לב ג, עמ' קיח; מ ב, עמ' קלד, ועוד. במקורות אמוראיים המתורגמן מכונה "אמורא".
לאוסף מקורות ראו קוסובסקי, המתורגמן.
מתורגמן נזכר גם בבית מדרשו של רבי ברכיה, ראו ירושלמי, ברכות פ"ז ה"ה, יא ע"ג. המתורגמן שם איננו ממלא את תפקידו הרגיל, אך הוא נזכר במסגרת תיאור הווי חייה של חבורת הלומדים.
דברים רבתי, נצבים ו, עמ' 120; השוו בבלי, עירובין נד ע"א; תנחומא, עקב ה; דברים רבה, ח ד. עדויות מאוחרות יותר, מימי הביניים, מוסרות על משניות שהיו בהן טעמים, ואכן בגנזי כתבי היד מצויים כמה עותקים של קטעי משניות עם טעמים (רבינוביץ, משנה), ועדיין אנו זוכרים כתבי יד מעין אלו ששימשו בבתי המדרש של בני עדות תימן בירושלים שלפני מלחמת השחרור. על הלימוד בקול ראו להלן.
ראו רבינוביץ, משנה, עמ' 51.
ראו מלמד, עיונים, עמ' 118-94.
אפשטיין, מבואות, עמ' 179-96.
פרטי התפתחות המשנה חורגים מתחום דיוננו זה.
אפשטיין, מבואות, עמ' 95-88.
גודבלאט, הדחה.
בראשית רבה, צח (צט) יא, עמ' 1261.
שומרת יבם היא אישה החייבת ייבום או חליצה. בדרך כלל כשאישה נודרת יש לבעל זכות להפר את נדרי אשתו, אך למי שמורה הזכות להפר את נדריה כשהיא שומרת יבם – בזה דנה התוספתא.
ראו פירושנו לשקלים פ"א מ"ח; פ"ג מ"ד; סוכה פ"ג מ"ג; פ"ד מ"ה; יומא פ"א מ"ח; כלאים פ"א מ"א-מ"ג; שבת פ"ב מ"א, וראו נספח ג למסכת שקלים.
סדרת קטעים פרסם י"נ אפשטיין, פירוש הגאונים למסכת טהרות.
אפשטיין, שם, עמ' יד ואילך.
כגון תשובות הגאונים הרכבי מז; תיב; תשובות רב נטרונאי גאון – ברודי (אופק) אורח חיים סימן קג, ותשובות גאונים נוספות.
כגון פירוש המשניות שהוא למעשה תרגום מונחים מהמשנה והתלמוד ליוונית ביזנטינית, ראו דה לנגה, טקסטים; שנול, גלוסר; אלבוים, פירוש, ושם רשימת מילונים קדומים.
על תרגום כזה שמעתי בעל פה מאבי, עוד הרבה לפני ששמחה פטרושקא תרגם את המשנה ליידיש בשנות השישים של המאה הקודמת.
בבלי, יומא כ ע"א; ירושלמי, סוכה פ"ה ה"ה, נה ע"ג; שקלים פ"ה ה"א, מח ע"ד. מבחינה עניינית נראה שדווקא החכם הבבלי הוותיק אך נטול היוקרה צדק. "גבר" משמעו, בין השאר, תרנגול, והמונח "קריאת הגבר" הוא מונח מקובל לבוקר המאופיין בקריאת השכווי. הבבלי עצמו מביא הוכחה מהברייתא "היוצא לדרך קודם קריאת הגבר" (שם כא ע"א). יש לכך ראיות תנאיות נוספות. המונח היה מקובל בארץ ישראל גם בספרות האמוראית, כגון "קרא הגבר אומר ברוך חכם הרזים" (ירושלמי, ברכות פ"ט ה"א, יג ע"ג); וכן "עד שהיה כל אחד ואחד מגיע לביתו, וממלא לו חבית של מים, ומדליק את הנר, כיון ששקעה החמה קרא הגבר שריין מציקין" (קרא הגבר החלו המציקים – ירושלמי, כתובות פי"ב ה"ג, לה ע"א), וכמוהם מקורות נוספים.
מתורגמן היה מי שהציע את המשנה בקול רם, וחזר ואמר בקול רם את דברי הרב והסבירם. מן הסיפור משמע שהמשנה בתמיד או ביומא הייתה מוכרת ומקובלת. יתר על כן, נראה שהלימוד היה בארמית.
נראה שנוטריקון בא להסביר שהמימרה עוסקת בנתון מספרי (שליש). בדרך כלל לשון נוטריקון משמשת כתיבה בראשי תיבות (ראו משנת שבת פי"ב מ"ה; בבלי, שבת קה ע"א, ומקורות רבים נוספים).
לא נעסוק כאן בפירוש המשנה, האם מתתיהו בן שמואל הוא חכם המוסר מסורת אחרת או אחד מפקידי המקדש.
הכתב מטושטש, והקריאה אינה בטוחה.
איננו בכתב יד ליידן, וזו הצעת תיקון שלנו.
פליקס, כלאים, עמ' 62-59.
ירושלמי, שביעית פ"ט ה"א, לח ע"ג; מגילה פ"ב ה"ב, עג ע"א; בבלי, מגילה יח ע"א.
שיריין היא מילה עברית, אך שאולה מהיוונית.
צמר המים, כלומר אצות מים.
להבחנה בין תרגום מילים קשות לפירוש מילים קשות ראו להלן.
בחלק מעדי הנוסח מילה זו חסרה.
תוספתא, שבת פ"ב ה"ד; ירושלמי, שם פ"ב ה"ב, ד ע"ב; תנחומא בובר, בהעלותך א, עמ' כג.
ובשינויים בבלי, שבת קד ע"ב; גיטין יט ע"א; מגילה יח ע"ב-יט ע"א. במגילה נוסף "דיפתרא – דמליח וקמיח ולא עפיץ, נייר – מחקא". מחקא הוא תרגום למילה נייר, ולדיפתרא מוצג פירוש ולא תרגום.
כך אלבק לאתר.
לוי, מילון, ערך סם, עמ' 539.
אין זה תרגום אלא פירוק השם חלביצין – חלב ביצים.
וכן לעניין זהה במשנה, מעשרות פ"ג מ"ט; ולעניין אחר בתוספתא, שבת פי"ד הי"א.
בתוספתא, כלאים פ"ג הי"ב מצויה רשימה הכוללת את החמיתה (אמיתה-אנטום) ואת שלישיית צמחי הבשמים סיאה, אזוב וקורנית. אבל הפיגם איננו ברשימה זו, לכן לא ייתכן שהבבלי העביר את הרשימה מברייתא כלשהי שנאמרה במקורה כפירוש לתוספתא כלאים, שכן בתוספתא כלאים מצוי הפיגם והמתרגם את התוספתא היה מתרגם גם שם זה.
מרווה לבנה.
בבלי, ראש השנה כג ע"א. הבבלי והירושלמי מסבירים מהו העץ כיוון שבימיהם כבר לא היה שם זה מוכר.
ירושלמי, כתובות פ"ז ה"ט, לא ע"ד; בבלי, ראש השנה כג ע"ב; בבא בתרא פ ע"א-ע"ב; בראשית רבה, טו א, עמ' 136. האמוראים מפרשים ומתרגמים את הפסוקים בישעיהו מ"א, יט ובדברי הימים ב ב', ז.
היום דיר עלא, בעמק הירדן.
לא נעסוק כאן בטיבם של הזיהויים השונים. חלוקת עבר הירדן מבוססת על פסוקים, והיא דרשה גאוגרפית ולא פרשנות ריאלית. הוא הדין לשימוש הנוסף שנעשה בשמות אלה בדרשה הגאוגרפית בתוספתא ראש השנה פ"ב ה"ב. כנגד זה רשימת הזיהויים בירושלמי ריאלית לחלוטין ומבוססת על מסורת (סוכות היא תרעלה, דיר עלא בימינו), ולא על דמיון השם בלבד.
כגון ירושלמי, מגילה פ"א ה"ט, עא ע"ב (ומקבילות), וכן הסדרה בירושלמי, שביעית פ"ו ה"א, לו ע"ב; קידושין פ"א ה"ח, סא ע"ד; בבלי, בבא בתרא נו ע"א ומקבילות נוספות. מצויות רשימות נוספות, ולא הבאנו את כולן.
בכתב יד וטיקן 110 "שלות דוץ", ובעל פירוש הגאונים לנידה (תשובת רב האי גאון) פירש שהוא עשב המשמש להכנת חומר ניקוי.
הנזכרת במשנת שבת פ"ח מ"ד.
טבעת רגל רגילה, וכבלים הם טבעות לשתי הרגליים ושרשרת ביניהן. הבירית היא קישוט, וכבלים הם לעונש והגבלת ההליכה. הבירית תורגמה כאצדעה, וכך מצא העורך הצדקה להתחיל לפרש את התכשיטים שבמקרא.
= דאמר.
בגד חיצוני שאישה לובשת על אברי המין, כדי להדגיש את יופייה.
בעל הערוך פירש ש"פירמה" היא "בשר מצומק שנמחה בקדירה", ובעל ערוך השלם מפרשו מלשון יוונית (furama – φύραμα). מילה זו באה מהשורש φυράω שמשמעו ללוש ולגבש, ובעיקר בשר או קמח; "פורמא" פירושה עיסה. ההסבר של בשר מצומק שהומחה בקדרה וההסבר של המילה היוונית אינם זהים כמובן.
על כך ראו בהרחבה בנספח למסכת שקלים.
קוטשער, מחקרים.
כך לפי כתב יד קופמן למשנה, ערלה פ"ג מ"ז; עוקצין פ"א מ"ד; תוספתא, שביעית פ"ז הי"ז.
פליקס, כלאים, עמ' 80. קולסי הכרוב נזכרים במשנה, עוקצין פ"א מ"ג.
ראו קסירר וגליקבסרג, דרשות, וספרות נוספת שתצוין להלן.
כמובן אין מחלוקת על כך שיהודי מאמין מחויב לציית להלכות תורה כמו להלכות חכמים.
בויארין, מדרש, עמ' 38-1.
שבת פ"ח מ"ז-פ"ט מ"ד, אבל ראו פירושנו למשניות אלו.
כהנא, כלל ופרט.
"מחדשים" במשמעות שטיעונים אלו אינם במדרשי ההלכה התנאיים או בתלמודים. ייתכן שלראשונים היו מקורות נוספים שאינם בידינו.
לי בה.
רבי אלעזר בן ערך הוא האומר שעשיית מאמר (הצהרה של היבם בדבר רצונו לייבם) מהווה קניין המונע ייבום של אח אחר.
חיבור בתר־תלמודי המצוי בסוף כתב יד קופמן למסכת קידושין (סדר נשים), ובפרק דרך ארץ רבה פ"א. הציטוט לפי נוסח מסכת דרך ארץ שבמהדורת היגער (מסכתות זעירות).
המסכת מוסרת את שמו, אך אין בידינו כל מידע אחר עליו. האם באמת היה כבר "רבי"?
ראו עוד חרל"פ, גזרה שווה; רבינוביץ, על דברי סופרים, וראו פרידמן, תוספת שביעית.
בספרי זוטא (פרק ו יב, עמ' 243) מצוי נוסח אחר: "אמר רבי עקיבא דנתי לפני רבי אליעזר מה אם עצם כשעורה שאינו מטמא את האדם באהל הנזיר מגלח על מגעו ועל משאו, רביעית דם שהיא מטמאה את האדם באהל אינו דין שיהא הנזיר מגלח על מגעה ועל משאה?! נזף בי ואמר לי אין דנין בנזיר מקל וחומר. וכשבאתי אצל רבי יהושע אמרתי לו את הדבר אמר לי רואה אני להקל ולהחמיר, אבל מה אעשה שגזרו חכמים חצי לוג". לרבי אליעזר מיוחס הטיעון העקרוני שבדיני נזיר אין משתמשים ב"קל וחומר", וגם רבי יהושע סבור שה"קל וחומר" הגיוני, אבל חכמים גזרו כך למרות הדרשה התקנית. בפועל גם בדיני נזיר יש שימוש בקל וחומר, בהלכות אחרות.
בדרשה אחרת דווקא רבי עקיבא מתנגד לדרשת היקש של רבי אליעזר: "אמר לו רבי עקיבא, רבי! אתה דן אפשר משאי אפשר" (ספרא מצורע, פרק י ה"ה, נה ע"ג).
הוכשטיין־קמבל וספראי, הדרה והכללה.
במכילתא דרשב"י נלמד דין אבדה בקל וחומר מגנבה (עמ' 206), וכן בירושלמי שבועות (פ"ח ה"א, לח ע"ב), ובבבלי (בבא מציעא צד ע"ב) דרשה זו של המכילתא דרשב"י והירושלמי מוצגת בשם "במערבא אמרי".
טיעון זה הוסבר, על רקע הכפר המסורתי, במבוא למסכת בבא מציעא.
המקור התנאי בספרי במדבר, קיב, עמ' 121.
ראו למשל שמש, כמה מיתות; שמש, מיתות, ועוד.
הלבני, הצדקת החוק. בדרך זו מהלכים לא מעט חוקרים בני זמננו. ראו בויארין, מדרש, בעיקר עמ' 38-1, וביבליוגרפיה שם.
שגיא, פשט ודרש; שגיא, הרהורים.
גילת, מושגים; דה פריס, המושגים.
וולף, מחלוקת; רבינוביץ, על דברי סופרים, בהרחבה; קסירר וגליקסברג, דרשות. בין הפרשנים המסורתיים בולטת דעתו של הרב הרצוג (ראו האסמכתאות אצל קסירר וגליקסברג, שם), שראה בדרשות סיוע להלכה קיימת בלבד.
"על מה שיסמכו" משמעו שבתחום זה יש הלכות רבות שיש להן בסיס בדרשת הכתובים. ראו דברינו בפירושנו לאותה משנה.
איננו מביעים את דעתנו כיצד למדו חכמי וולוז'ין (ובעיקר רבי חיים מוולוז'ין), שעבור הרב סולובייצ'יק הם ההתגלמות של "איש ההלכה". בתחום היסטורי זה נאמנה עלינו עדותו של הרב החשוב שהוא עצמו מבית וולוז'ין. אנו מביעים את דעתנו רק על תקופת המשנה והתלמוד.
ראו פירושנו למשנה זו, וראו גם הנשקה, פרוזבול. מדבריו ניתן להתרשם שהפתרון המשפטי היה העיקר, וראו עוד ביגמן, פרוזבול.
ראו פירושנו לשבת פ"א מ"ד; בן שלום, בית שמאי.
למשנה זו מקבילה תוכנית בכלים פ"ט מ"ב, ומשנה משלימה באהלות פ"ה מ"ג. שתיהן מסבירות את משנתנו, אך אלו ניסוחים שונים.
"אקפח את בני" הוא ביטוי מובהק שרק רבי טרפון משתמש בו במקורות רבים. הביטוי "שזו הלכה מקופחת" יחידאי להקשר זה.
דה פריס, המעשה, ועוד הרבה.
ראו המבוא למסכת עירובין.
עדיות פרקים ד-ה.
בסתירה פורמליסטית זו עסקנו בנספח למסכת שביעית, ובפירוש המשנה במידות שם.
ספראי, הלכה למשה מסיני.
נעם, מהפכה, עמ' 264 ואילך.
נעם, שם, עמ' 135.
נעם, מהפכה, עמ' 168-155.
מסכת ברכות, עמ' 140-137.
שיעור זה נאמר לגבי שיעור עצם, וראו להלן.
ראו להלן.
המינוח בתוספתא "רוצצת" (פ"ה ה"ה). מונח זה איננו במשנה.
נוסח זה איננו בכתב יד קופמן ומופיע בכמה מעדי הנוסח, ראו פירושנו למשנה, מכל מקום המשפט (הכלל) מופיע בעוד משניות לפי כל עדי הנוסח.
ובספרי זוטא: "לרבות את הגולל והדופק" (יט טז, עמ' 311).
אם כי נזכר גם מקרה חריג של קורה שעשאה גולל לקבר, ראו משנה, אהלות פט"ו מ"ח.
כלי חרס הוא חריג, במידת מה, מכלל זה. הוא נטמא ואין לו טהרה אלא שבירה. השבירה היא כמובן סוג של טהרה. דין זה כתוב במפורש בתורה והוא כאמור חריג בחלקו.
ראו המבוא למסכת כלים, ופירושנו לכלים פ"י מ"ח. אנו שיערנו שהיה בנושא ויכוח הלכתי עם קבוצות אחרות, ונזכר ויכוח בנושא עם ה"חסידים" או עם הכוהנים. עם זאת, בתוך המחנה הפרושי שררה בנושא אחידות. גם בית שמאי וגם בית הלל מודים בעיקרון, ראו למשל תוס', כלים בבא מציעא פ"ד ה"ה, עמ' 582. עם זאת יש הסבורים שמחובר לקרקע אין דינו כקרקע לעניינים אחרים, כולל הכשר טומאת משקין (משנה, מכשירין פ"א ה"ג). דין מחובר לקרקע, ובעקבותיו דין טהרת כלי המחובר לקרקע, נגרר מהאחידות המשפטית. בית טהור וכל מרכיבי הבית טהורים, וההגדרה המשפטית היא "מחובר לקרקע".
נעם, טהרה.
שיעור העובי, אבל האורך של הגג הוא בכלשהו, כגון זיז (אהלות פ"ח מ"ב, וראו פי"ב מ"ו-מ"ח, פי"ד מ"א-מ"ב). נדרשו חוזק ורוחב, אך לא נדרש אורך מינימלי, ראו כלים פ"ח מ"ב ועוד.
ראו פירושנו לזבים פ"ה מי"ב, טהרות פ"ד מי"א, מקוואות פ"ב מ"ב ועוד.
אם הדליק אדם בעירה, ועברה גדר שגובהה ארבע אמות הוא פטור.
ראו המבוא למסכת "נזיקין" (בבא קמא).
לא ברור כיצד נטהרו בתקופת המקרא, אולי בהתזת מים, אולי בטבילה באמבטיה (שם שיעור ארבעים סאה הוא הגיוני), אולי בנחלים, ואולי לא שמרו על מצוות טהרה המפורשת בתורה. ההלכה הקדומה אפשרה טהרה בהתזה. המתקן ששימש לכך היה כנראה אמבטיה, שבה ישב המיטהר ועליו זולפו תשעה קבים של מים. ראו פירושנו למקוואות פ"ג מ"ד.
סתם תנור מחובר לקרקע ובגלל גודלו איננו מטלטל (זאת בניגוד לכירה הקטנה שלעתים אמנם אינה מחוברת לקרקע, אך היא עשויה אבן שאיננה מקבלת טומאה). מכל מקום אין מדובר רק בתנור מיטלטל המקבל טומאה שכן במפורש נאמר שגם יורות הערביים מיטמאין. יורות הערביים הם בורות החופרים בקרקע (כלים פ"ה מ"י). בשאלה זו (כיצד התנור מקבל טומאה, הרי הוא מחובר לקרקע) חשו כבר המפרשים ונדחקו לפרש שמדובר רק בתנור מטלטל, אך כאמור הסבר זה אינני ריאלי ואיננו מסביר את כל המקרים. בשאלה זו דנו בהרחבה בפירוש למקוואות. הכלל שכל המחובר לקרקע אינו מקבל טומאה לא נאמר במפורש אך הוא הבסיס להלכות טומאה וטהרה (ראו פירושו של הר"ש לכלים פ"ח מ"ט) וכן משמע ממשנה, שביעית פ"י מ"ז. גם כל המשמש עם הקרקע איננו מקבל טומאה וקל וחומר המחובר אליה (תוספתא כלים בבא קמא פ"ה ה"ח; שם פ"ו ה"ז ועוד הרבה). וכפירוש רמב"ם (כלים פ"כ מ"ד): ". אבל יהא המחובר לקרקע כקרקע ולא יקבל טומאה לדעת חכמים, אם נעשה אותו הדבר מתחלתו בקרקע או נעשה לשמש עם הקרקע כמו שקדם".
הרינגטון, טהרת חולין.
נעם, טהרה, עמ' 330-319. בפרק זה היא מסכמת חלק גדול מדיוניה במהלך הספר.
נעם, טהרה, עמ' 98-97, וראו המבוא שלנו למסכת מועד קטן.
אבל בבבלי מופיע גם ציטוט או תיקון של המשנה או של מקבילתה בתוספתא עירובין פ"ח הי"ד: "אהלות מקרא מועט והלכות מרובות" (חגיגה יא ע"א), אם כן אהלות היא דוגמה לתחום שבו התורה שבעל פה מרובה. זו אפוא הערכה אחרת.
כגון שדם מטמא, שאבר מן החי מטמא, כל הרצון לכמת את האיסורים, טומאת מדף, מוסד המקווה, איסור שימוש במים שאובים ועוד.
ראו פירושנו לברכות פ"ב מ"ו.
בקטע 4qTohotot a נדרשות שתים עשרה אמות הרחקה ממצורע, כלומר הוא מטמא למרחק שתים עשרה אמות. כן מופיעים שיעורים בקטע אחר, ולא כאן המקום לדון בכך.
בכך עוסקים כמה מפרקי מסכת כלים.
כך, למשל, טומאת אוהל היא רק במת, אבל היסט בכל הסוגים.
"מכפיל טומאה" הוא מונח שנקטה נעם בדיונה בנושא, ראו נעם, מהפכה, עמ' 97 ואילך.
זה הכלל הרגיל וגם לו יש חריג, נטילת ידיים. זו מחלוקת חכמים ראו משנת, ידים פ"ג מ"א ופירושנו לה.
חוץ מהאוכל אוכל טמא שלגביו יש מחלוקת, ראו משנה, טהרות פ"ב מ"ב.
כל משקה מהמשקים שנקבע שהם מטמאים, ונעסוק בכך במבוא למסכת מועד קטן.
דוגלאס, טהרה וסכנה.
הרשימה המקורית כללה כנראה ארבעה סעיפים, ובמהלך הדורות נוספו עליהם כהנה וכהנה שאלות ותהיות.
פסיקתא דרב כהנא, ו, עמ' 71, והשוו שם, ד, עמ' 55-54. למדרש סדרת מקבילות בפסיקתא רבתי יד ובבמדבר רבה יט. הטענה מושמת בפיהם של יצר הרע ושל אומות העולם, אך משקפת טענות ותהיות פנימיות בציבור היהודי ואולי גם בקרב חכמים, טענות שחכמים אינם יכולים להזכירן אך גם לא רצו להתעלם מהן. ראו וינפלד, אומות העולם. מן הראוי להעיר שלעיתים הטיעון המוחץ "חוקה חקקתי", שנועד למנוע שאלות מביכות, מופיע אף ללא השאלות, כגון בפסיקתא דרב כהנא, ד, עמ' 56-55.
פסיקתא דרב כהנא, ז, עמ' 74; פסיקתא רבתי, יד; במדבר רבה, יט.
בכך טומאה סתם דומה לטומאת מצורע, אלא שצרעת היא מחלה שהיא גם טומאה ואילו טומאת מת או טומאת זב הן רק טומאה בלתי נראית לעין.
נעם, מהפכה, עמ' 221 ואילך, עמ' 33 ואילך, ועוד.
כגון אהלות, פ"ה מ"א; פ"ו מ"א ומ"ג; פ"ז מ"א, מ"ב ומ"ד, שבה שקלנו הסבר זה כסיבה לכך שוולד מטמא (פ"ו מ"א), וכן סיכמנו בכלים, פט"ו מ"ב. דוגמה מסופקת יותר היא המשנה באהלות פ"ז מ"ה. בפירושנו שם נראה שראיית הטומאה גורמת לטומאה למרות חוקי ההלכה הרגילים. הראייה לא הייתה צריכה להיות גורם, אך היא משפיעה, והצענו שזו דוגמה נוספת ל"חרדת הטומאה". ברם ייתכן גם שראייה נחשבת לגורם טומאה מתוך החמרה או מתוך תחושה, ולאו דווקא בגלל החרדה. כמו כן, בדיוננו בפ"ו מ"א הבאנו את התוספתא שממנה משתמע שהראייה חשובה יותר מהמהות: "ואם ראשי כוסיות נראין בין כך ובין כך טהורין" (אהלות פ"ז ה"א, עמ' 604). זו אותה גישה שהמראה החיצוני קובע ולא המציאות הממשית. היו מפרשים, כרמב"ם ור"ש, שקיבלו הלכה זו כפשוטה מבלי לנמקה, והיו שהתקשו בה עד למאוד, שהרי מה הראייה חשובה, חשובה היא עצם המחיצה; וכי מחיצת זכוכית איננה מחיצה לטומאה? אכן הקושיה משפטית, והיא באה מהיבט משפטי מובהק, אך כנראה בדיני טומאה קיים מרכיב נוסף של חרדה, חשש ופחד. טומאה נראית מהווה איום גלוי לעין, ונתון זה משפיע רבות על ההלכה.
לברייתא דנידה ראו הורוויץ, ברייתא דנידה; מריאנברג, ברייתא דנידה, וראו ספראי, דת עממית. המידע רוכז במבוא למסכת נידה.
להחמרות ראו זלוטניק, נידה; דינרי, נידה; גרוזמן, נידה; דינרי, חילול; וסרפל, נידה; בן שעיה, נידה; כהן, נידה.
תפיסה עקרונית זו לא תמיד נשמרת, ומשנת פרה פ"ג מ"ז מספרת על הסדרים יקרים: כדי למנוע טומאת תהום בנו כבש להר הבית. אנו מעריכים שעצם בניית הכבש נבעה מהרצון להדר את הטקס ולבטא הקפדה מחמירה (של הכוהנים) על דיני טהרה. אפשר שזו הלכה צדוקית בניגוד לעמדת חכמים, ואפשר שזו סתם החמרה, מעין אלו שבהן אנו עוסקים בהקשר זה. אפשר גם שכל התפיסה שאין לחשוש מטומאת תהום היא מאוחרת. על כל פנים, משנת פרה מציגה את בניית הכבש כאמצעי למניעת טומאת תהום מחד גיסא וכדרך רהבתנית ויהירה להפגנת יראת שמיים ועושר כספי מאידך גיסא. לשיטתם של חכמים לטומאת תהום זו אין לחשוש. גם אם הסתירה נפתרת מבחינה היסטורית, עדיין נותרה הסתירה הפנימית בדברי חכמים.
התוספתא מוסבת על משנה, עדיות פ"ח מ"ב, אך הביטוי המפורש מופיע רק בתוספתא.
אם אין דרכה של טומאה להידחק הרי אינה חודרת לארובה.
כגון אהלות פ"ד מ"א; פ"ה מ"א עם פ"ג מ"ז, ועוד.
כגון תוספתא, אהלות פ"ה הי"א-הי"ב, עמ' 603-602.
בדרך כלל הנימוק החברתי מצוי בתוספתא בלבד, כאשר הנתיב המשפטי נחסם מטיעונים שונים. במקרה שמצוין בהערה הקודמת רבי יהושע תוקף את דעת בית שמאי מנימוק משפטי, וחוזר בו כאשר מתברר לו שהנימוק הוא חברתי־פוליטי.
ראו דיוננו בנספח למסכת חגיגה. מתברר שעמי הארץ שמרו על טהרה, ובמיוחד על טהרת מת, במידה רבה. עדות לכך יש במאות הרבות, ואף אלפי, המקוואות שנחשפו ברחבי הארץ. מסתבר שטהרה זו לא סיפקה את תביעתם של חכמים.
ראו למשל הסברנו למשנת עירובין פ"י מי"ד. במשנה שם מי"א-מי"ד מצויה רשימת נוספת של היתרים המיועדים למקדש בלבד. זאת בנוסף לעצם ההלכה שעבודת קורבנות החובה במקדש מותרת בשבת.
מילים אלו אינן מצויות בנוסח הבבלי; ב"ספרות יראת חטא" נוסף "בית המדרש הגדול".
בבלי, תענית כ ע"א-ע"ב; אבות דרבי נתן, נו"א פ"א, סו א. סיפור זה איננו באבות דרבי נתן נו"ב, ומכאן שאיננו ב"גזע" אבות דרבי נתן אלא רק בתוספות שהוסיפו עורכי (מגלגלי) אבות דרבי נתן בארץ ישראל. הסיפור חוזר בספרות "יראת חטא" כגון כלה רבתי, פרק ז; פרקי בן עזאי, פ"ב ה"א; פרקי רבנו הקדוש, פי"א, ועוד.
במקורות מצויים חילופי נוסחאות: מגדל עדר, גדר או גדור.
ירושלמי, מועד קטן פ"ב ה"ד, פא ע"ב; סנהדרין פ"ח ה"ב, כו ע"ב; תנחומא, מסעי; לוין, מעמד החכמים, עמ' 69. לדעת לוין מציאות זו התהוותה רק במאות השלישית-רביעית. "קהילת" קפדוקיה ביקשה את עצת הרב כיצד להפקיר את פירות שביעית כך שאחרים לא יזכו בהם (ירושלמי, שביעית פ"ט ה"ה, לט ע"א). העצה היא על גבול ההלכה, זו עצה משפטית־הלכתית. עצות משפטיות כאלה מופיעות בעוד מקורות. דוגמה יפה מהמאה השנייה היא הנהגה כלכלית שקבע רבי טרפון בלוד (משנה, בבא מציעא פ"ד מ"ג). רבי טרפון הורה, והתגרים מקבלים את ההלכה המחודשת. לאחר הלכה שנייה התגרים מנהלים משא ומתן עם הרב, ובסופו של דבר נקבע שיחזור המנהג ליושנו. דברי רבי טרפון אולי אינם בבחינת "צו מלכותי", אך הם מתקבלים כהוראה מחייבת. ריש לקיש מורה לאנשי בוצרה כיצד לנהוג בנימפיאון.
כגון תוספתא, בבא מציעא פי"א הכ"ג; בבלי, בבא בתרא ח ע"א. כמובן בפועל אכן יש הלכות רבות על המסגרת שבה הקהילה רשאית לפעול, כגון משנה, בבא בתרא פ"ב מ"ז, ועוד רבות.
ירושלמי, פאה פ"ח ה"ו, כא ע"א, שם מובאת סדרת סיפורים על חכמים שהיו ממנים את הפרנסים, וכן בבלי, בבא בתרא ח ע"ב; תוספתא, תענית פ"א ה"ז; ירושלמי, ראש השנה פ"א ה"ג, נז ע"ב; בבלי, שם כב ע"א.
משנה, חגיגה פ"ג מ"ד ועוד רבות. לעיל הוזכרה הלכה זו.
כנראה בכניסה למקדש ניצבו שומרים ש"בדקו" את שמירת הטהרה, אך בדיקה זו הייתה למעשה טקסית בלבד. הנשאל התבקש להצהיר שטבל, ולא הייתה אפשרות לבדוק את ההצהרה ולאמתה. ראו ספראי וספראי, פפירוס אוקסירינכוס 840, בעקבות ביכלר, פפירוס 840.
זו ההלכה הכללית והרווחת, אבל בעצם היא שנויה במחלוקת תנאים. היו מי שדרשו חובת טהרה, לפחות טהרה "קלה", ראו פירושנו למעשרות, עמ' 21-20.
"תוספת שביעית" היא תוספת של חצי שנה שבה אין לחרוש, ראו משנה, שביעית פ"א מ"א; פ"ב מ"א. איסור ספיחים הוא איסור לאכול ממה שצמח מעצמו בשדה בשביעית. לכל התפתחות הלכות שביעית ושינויי המגמות ראו מבואנו למסכת שביעית.
ראו בעיקר ספראי וספראי, שכבת עילית; ספראי וספראי, תהליך השתלטותם.
ראו ההערה הקודמת.
לוין, בית הכנסת, עמ' 470-440.
סקירת הספרות עצמה עשויה לכלול כרך שלם. לסיכום ראו רגב, הצדוקים, עמ' 31-14.
רוזן־צבי, הטקס.
"כיוון" בעברית החדשה היא מילת סיבה, אבל בראשיתה משמעה, כנראה, מייד. כך מציעה הגמרא כדי שבצק לא יחמיץ: "יעשנה בדפוס ויקבענה כיון" (בבלי, פסחים לז ע"א). כמעט כל המשניות מתפרשות יפה לפי פירוש זה, וכן משנתנו.
המשפט בסוגריים הוא תוספת הסבר של התנא המאוחר למעשה הקדום, ואיננו חלק מהסיפור עצמו. ייתכן שההסבר מתחיל כבר במילים "שמא בא לכלל סימנים". ואכן במסורת התנאית שתי דעות, האחת שהגדרת בוגר לעניין נדרים תלויה בגיל, והאחרת שהוא תלוי בסימנים (ראו פירושנו לנדה פ"ה מ"ו, חגיגה פ"א מ"א, תרומות פ"א מ"א ועוד). הדעות שוות מבחינה מעשית, אבל שונות בתפיסה המשפטית שלהן. בדיוננו בחגיגה ובתרומות הראינו (בעקבות גילת) שההלכה הקדומה לא נזקקה לשתי ההגדרות הללו, והסתפקה בכך שהקטן מבין את הנדר ומבין את משמעות ההתחייבות. עורך התוספתא הבליע את המחלוקת בתוך הסיפור, אבל בסיפור עצמו ננקטה אחת הדעות, או שמא המספר הסתפק ב"היה רבן גמליאל בודקו", ודרך הבדיקה לא נמסרה משום שרבן גמליאל בדק את הבנת הילד, כדעה הרווחת בהלכה התנאית הקדומה.
וכן ירושלמי, פ"ה ה"ד, נד ע"ב; קהלת רבה, ז יא.
מעשי השליחים יח 18.
מעשי השליחים כא 27-23.
הגסיפוס אצל אווסביוס, היסטוריה כנסייתית, ב כג.
פלוטרך, שאלות 4.6.2; שטרן, סופרים, א, עמ' 553, 558.
ראו עוד צ'יפי, נזירות, עמ' 191: השערות הארוכות של הנזירים מבליטות אותם, אבל בחודש ימים אין לכך ביטוי חיצוני. על ברניקי מסופר שכנזירה הלכה יחפה (אולי רק בעת העלייה לרגל, ככל עולה רגל רגיל). אולי נזירים גם לא חפפו ולא הסתרקו כחלק מן הביטוי המוקצן וההתבלטות.
פאולוס מנצל את תופעת הנזירות על מנת ליצור סביבו אווירת אמון. לפי תומנו למדנו שנזירים ניכרים בעיר ובולטים בה.
מעשה השליחים כא 24.
קד', יט 294. ראו אפרון, התקופה החשמונאית, עמ' 133; עמ' 176-175 הע' 31-17.
התמונה הכללית טרם זכתה לניתוח הוגן על רקע מלא של כלל הספרות הקדומה. ראו לעת עתה ולר, נשים.
אבל ראו צ'יפי, נזירות, עמ' 185.
ראו, למשל, דיוננו במונח "לסלסל" במסכת נזיר פ"א מ"א.
משנה, מידות פ"ב מ"ה, וראו דיוננו במשנת נזיר פ"ו מ"ח.
פט"ז, עמ' 7. בנוסח זה רבי אלעזר במקום רבי מאיר.
ספראי, הכרעה כבית הלל.
ספראי, גבוה.
ספראי, הקהילה, עמ' 302-298; ספראי וספראי, תהליך השתלטותם.
הספרות לכך רבה. לסיכום ראו ווט וג'ודי, ידיעת קרוא וכתוב, עמ' 357-311. מקובל לטעון שהחברה ההלניסטית הייתה בעיקרה בעלת תרבות אורָלית, ואילו החברה הרומית הייתה ליטררית. ראו הריס, תרבות קרוא וכתוב; יפה, כתיבה; באומן, קרוא וכתוב; רוזלנד, קרוא וכתוב; וינסנט, קרוא וכתוב; שלזינגר, כתיבה.
בוהנן, רשימות גנאלוגיות.
ווט וג'ודי, ידיעת קרוא וכתוב, שם.
בבית הכנסת היה מקומם של כתבי הקודש, התורה והנביאים, מרכזי יותר, והיו לכך השלכות שונות, אך אין מתפקידו של מחקר זה לבררן.
משום מה העניקו החוקרים חשיבות לבירור עמדתו של הגאון. עם כל ההערכה לזיכרונותיו של הגאון (של הארכיונים של גאוני בבל), לא הייתה להם עדות ישירה על תקופת המשנה, ואין זה כל כך חשוב מה חשב הגאון הבבלי על עריכת המשנה. דבריו היו מבוססים רק על התלמוד, ובתלמוד אין ניסוח מדויק מה עשה רבי וכיצד ערך את המשנה. פרשנותו של הגאון הבבלי לדברי התלמוד משנית בחשיבותה.
אפשטיין, מבוא, עמ' 706-692; שלזינגר, כתיבה; יפה, כתיבה, ועוד. מובן שדברי הגאון אינם סוף פסוק, אף אם היינו יודעים בבירור מה הייתה דעתו.
ליברמן, יוונים ויוונות, עמ' 224-213; זוסמן, כתיבת המשנה, ושם ספרות נרחבת ביותר.
זוסמן, שם, עמ' 198 ואילך, ובמקומות נוספים במאמר.
זוסמן, שם; זוסמן, כתובת.
זוסמן, כתיבת המשנה, עמ' 304.
נאה, זיכרון; זוסמן, שם, עמ' 361-359. אנו נעסוק בהם במקומם.
מאמרו של זוסמן נכתב כאנטיתזה לספרו של אפשטיין, מבוא לנוסח המשנה. אם המשנה לא נכתבה, ממילא לא היה לה "נוסח מקורי", ואין תקווה לשחזורו. ברם, גם לפי שיטתו אם המשנה נערכה בעל פה בקפדנות, ונוסח שבעל פה זה השתמר ונמסר בדייקנות, הרי שערכו הוא כנוסח כתוב.
זוסמן, כתיבת המשנה, עמ' 359-357.
המחקר מרבה לעסוק בניסיון להעריך את רמת התלות של המדרש בנוסח הכתובים מחד גיסא, והיצירה האנושית מאידך גיסא. ראו בויארין, מדרש, בעיקר עמ' 38-1, וביבליוגרפיה שם.
ראו עוד יפה, כתיבה, ומחקרים נוספים שלו; אלמן, תוספתא פיסחה; שלזינגר, כתיבה, ועוד.
ראו משנה, מגילה פ"א מ"א-מ"ה; ביכורים פ"ב; נידה פ"ו מ"ג-מ"י, וכן סוטה מפ"א מ"ב ואילך, או מסכתות עדיות והוריות. הרחבנו בכך במבוא למסכת ביכורים.
ראו פירושנו לשבת פ"א מ"א; שבועות פ"א מ"א; תרומות פ"א מ"א; יבמות פ"א מ"א ועוד.
כגון משנה חגיגה. אפשטיין, מבואות, עמ' 46 ואילך. בקובץ משנה זה גם קטעים סיפוריים, ואלו מתאימים הן לתרבות כתובה והן לתרבות שבעל פה.
פוקס, התוספתא.
כל זאת בניגוד לדרך כתיבתם ולימודם של בני כיתות מדבר יהודה. שם התוספות מצורפות לגוף הטקסט המקראי, ולעיתים קשה לקורא להחליט מה שאבו מהמקרא, והיכן הוסיפו על הטקסט המקורי והמקודש.
עיקרון זה כבר הוכח במחקרים שונים, ובחיבור זה הוכחו מקרים מספר שבהם "עודכנו" דברי תנאים כך שיתאימו לאווירה בבית המדרש האמוראי. להלן נחזור לכך בסעיף הברייתות שבתלמודים.
אפשטיין, מבואות, עמ' 726-439.
בבלי, מגילה לב ע"א; מסכת סופרים, ג י, עמ' 127, והשווה היכלות רבתי, ט ג, עמ' פג: "נעימה קדושה".
קהלת זוטא, ט ו, ומקבילות במדרש תהלים, לא ט, עמ' 241; בבלי, חגיגה ט ע"ב.
ספרי דברים, ד, עמ' 13; שמות רבה, מז ה; במדבר רבה, יא ג; תנחומא, נח ג, עמ' 12.
רבי יוסי הגלילי (אבות דרבי נתן, נו"א פי"ח, עמ' 68); רבי שמעון (אבות דרבי נתן, נו"א פי"ח, עמ' 69).
בראשית רבה, כד ה, עמ' 234; שמות רבה, מ א, ומקבילות.
ראו ההערות הבאות. אין חוקר תלמודי שלא הזדמן לו לעסוק בנושא, וזאת אגב דיון נקודתי זה או אחר, או אגב דיון בעל אופי כללי יותר. למרבית החוקרים עמדה ברורה המבוססת על הדוגמאות שבהן עסק, כל אחד מהם, במפורט. לפיכך מרבית הפרסומים מציעים מודל אחד מהמודלים המוצעים להלן, ובדרך כלל ההוכחות של כל אחד משכנעות למדי. דא עקא שלעיתים המודל האחד והיחיד שבחר אותו חוקר נאכף גם על מסכתות ופרקים הערוכים בצורה שונה. לתולדות המחקר נעיר שמי שעסק במקרה נקודתי כזה או אחר גדולים סיכויו לטעות בהכללה שכל יתר התוספתא מתנהגת באותו אופן כמו הפרקים (המסכתות) שבדק. עוד נעיר בזהירות שההערכה מתי מקור א תלוי במקור ב ומתי המצב הפוך תלויה בשיקול הדעת ובשיטת המחקר הנקוטה, לפיכך מחייבת זהירות ובדיקה. דברים אלו נכונים גם לגבי חיבור זה. יתרוננו היחיד הוא שזכינו לפרש את כל המשנה, ושיטת המחקר שלנו גלויה, ועומדת בפני ביקורתו של המעוניין.
למשל תוספתא, עירובין פ"א ה"א (ראו פירושנו לעירובין פ"א מ"א) ומאות דוגמאות אחרות.
ויס, משניות תוספתא; הנ"ל, על המשנה; הנ"ל, קינים, ועוד.
במשנה המילה "כיצד" מופיעה פי 115 אחוז יותר מבתוספתא. ברם, לעיתים המילה "כיצד" כתובה גם בניסוח אי זוהי, אי זהו, איזה הוא, איזו היא. סך כל ההיקרויות הללו מוביל לתפוצה מעט גדולה יותר של המונח בתוספתא, אך עדיין פחות מהמשנה: במשנה סך הכול 380 מילות הסבר כאלה, ובתוספתא 550 היקרויות. יחסית לגודל הטקסט, במשנה מילות ההסבר מהוות 1.98 פרומיל, ובתוספתא 1.82 פרומיל. זהו הבדל זעיר למדי.
אלבק, מבוא לתלמודים, עמ' 63. לסיכום ראו פרידמן, ברייתות; אלמן, סמכות ומסורת; גולדברג, מבוא; הנ"ל, משנה ותוספתא.
וואכהולדר, מדרשים.
פרידמן, ברייתות; הנ"ל, תוספתא; הנ"ל, משנה ותוספתא, ועוד. לסקירת המחקר ראו זידמן, תוספתא ומשנה; אלמן, תוספתא פיסחה. ראו למשל פירושנו לתרומות פ"ה מ"ט ופ"ז מ"ד.
טרם נערך מחקר מקיף על הברייתות כפי שהשתמרו בירושלמי. הערות מעטות תשובצנה להלן, אך הנושא ממתין לבירור.
ראו למשל פירושנו לתרומות פ"ה מ"ט ועוד.
ויס, משניות תוספתא.
לסיכום ראו פרידמן, ברייתות.
לסקירה חלקית ראו פרידמן, שם, עמ' 183, שהביא את הדעות החשובות אף שלא התכוון לסקור סקירה מלאה את תולדות המחקר. לסקירה שיטתית יותר ראו אלמן, סמכות ומסורת, עמ' 46-13.
פרידמן, ברייתות. גם אלמן מסכם שהבבלי הכיר ברייתות רבות במפוזר, אך לא את התוספתא, ראו שם, עמ' 281-275.
רוזנטל, ריאליה.
גפני, בתי כנסת.
ראו פירושנו לעירובין פ"ה מ"א.
ראו למשל פירושנו לשבת פכ"ב מ"ד ומ"ו; תענית פ"ג מ"ד (ברייתא המתארת את תנאי הארץ במאה השלישית-רביעית), ועוד.
חלק גדול מהרשימה ריכז מלמד, הלכות ארץ ישראל.
אמנם היה מקובל לחרוש אחר הזריעה, חריש קל, לחיפוי על הזרעים ראו פליקס, דגנים, עמ' 3736; תוספתא כלאים פ"א הט"ו ועוד. ברם, בכך אין הבדל בין ארץ ישראל לבבל. יתר על כן ברור שהמשנה האוסרת חריש בשבת מתכוונת לחריש הרגיל, ולא לחריש מיוחד זה. כך שהסדר במשנה צריך להיות: החורש, הזורע.
ראו פירושנו למשנה, שבת פ"ז מ"ב, וראו עוד פירושנו לתענית פ"א מ"ג; בבלי, ערכין לב ע"א. כל התופעות הללו נמצאו רק בבבלי.
דוגמה נוספת היא פרשנות התלמוד הבבלי לתענית פ"א מ"ג.
ספראי, דוכן; שפיגל, דוכן.
ראו במיוחד בבלי, פסחים מט ע"א-ע"ב.
ראו עוד פירושנו לחגיגה פ"ב מ"ב, ועוד.
ויס, יצירה, עמ' 165-153.
כגון רמב"ן, בבא מציעא מח ע"ב, וראו פרידמן, ברייתות, עמ' 200.
ראו למשל פראנקעל, מבוא הירושלמי, כו ע"א, וראו הדוגמה בפירושנו לשקלים פ"ח מ"א; סוכה פ"ב מ"ה; שבת פ"ח מ"ה; פי"א מ"ג; פט"ז מ"ה; פי"ט, מ"ו; ברכות פ"ד מ"ה, ועוד.
אפשטיין, מבוא.
המצב שונה בפרקים שהייתה להם משמעות ליטורגית. כך, למשל, הוחדר לפרק י בפסחים חומר רב מההגדה, ראו פירושנו לפרק זה, וכן יומא פ"ד מ"ב ופירושנו שם. לעיתים גם חדרו ברייתות מהתלמוד הבבלי למשנה, ראו פירושנו לסוף מסכת פסחים ודוגמאות רבות נוספות. עם זאת, היקף התופעה שולי.
בן שלום, חכמי יבנה; בר, תורה; בר, יששכר וזבולון. הם אספו את החומר אך לא הדגישו די את ההבדל החד והברור שבין ספרות התנאים וספרות האמוראים.
הוכחה מפורטת מחייבת דיון מפורט, ולפיכך אנו מסתפקים בהצגת העיקרון. רוב העדויות רוכזו אצל בן שלום ובר.
אלבק, סמיכה; ספראי, מקורות.
ראו המבוא למסכת שבת, ופירושנו ליומא פ"ז מ"א.
ראו הנספח בסוף מסכת שקלים.
יש לכך דוגמאות רבות, ובמהלך פירושנו נעלה רבות מהן. נסתפק כאן בהפניה לפירושנו לעירובין פ"ה מ"א.
על כך מדובר כבר בתשובת גאוני בבל, גנזי קדם ד, עמ' 105, ואחר כך בספרות הראשונים כדבר המובן מאליו.
עמד על כך פראנקעל, מבוא הירושלמי, עמ' כד א-ב. למעשה, התופעה נרחבת הרבה יותר מהמשתמע אצלו, וראו למשל ירושלמי, יומא פ"ב ה"ד, מ ע"א בהשוואה לבבלי, כו ע"א, וכן בבלי, סנהדרין קיב ע"א "תנן התם" ובירושלמי, מעשר שני פ"ה ה"ג, נו ע"א אלו דברי רבי יוחנן, וכיוצא באלו עשרות דוגמאות.
אלבק, מבוא לתלמודים, עמ' 36-28.
אלבק, שם, עמ' 50-46.
אך המונח "ייבום", שהתורה מייחדת אותו לנישואי אחי המת, אינו נזכר (מלמד, מגילת רות).
המשנה עוסקת בפדיון הקדש קרקע, ולדעתנו בפדיון זה נשתמר הנוהג הקדום של מכירת הקרקעות. על ההגבלות הקדומות שחלו על מכירת קרקעות מחוץ לחוג המשפחה ראו גולאק, מקרקעין, עמ' 42-41. הד לנוהג למכור קרקעות במעמד ציבורי יש במנהג הקצצה, ראו ירושלמי, קידושין פ"א ה"ה, ס ע"ג; רות רבה, ד ז; בבלי, כתובות כח ע"ב. הירושלמי שם מתאר את מעמד הקצצה כמעשה הקניין עצמו.
ביקור אצל הנביא בשבת (מל"ב ד', כב-כג) – בניגוד מסוים למסורת ההלכה האוסרת הליכה למרחק בשבת; החלפת משמרת במקדש בשבת (מל"ב י"א, ד-יב); איסור מכירה בשבת כנוהג מקובל (עמוס ח', ה-ו) וכחידוש הלכתי (נחמיה י', לב; י"ג, טו-כא); איסור הליכה בשבת [למרחק] (ישעיהו נ"ח, יג); נוהג לעלות לרגל למקדש בשבת (ישעיהו ס"ו, כג); נשיאת משא בשבת, אולי כחידוש הלכתי (ירמיהו י"ז, כא-כב).
במקום אחר הוצע לראות בנהגים אלו נוהג עממי של חברה יראת שמיים, שקיום ההלכה אינו מגביל את יראתה.
המיאון מבוסס על ההנחה שלאב זכות לקדש את בתו כשהיא קטנה, ועם מותו יורשים האם והאחים הגדולים זכות זו. אבל קטנה שהתארסה (או נישאה) בתנאים אלו רשאית, בעת הגיעה לגיל בגרות, "למאן", והיא כאילו לא נישאה מעולם. מערך הלכתי זה משקף כמה שלבים מחשבתיים. להלכות העיקריות ראו משנה, יבמות פי"ג.
היחס בין הלכות הפרושים ומסורת חז"ל מחייב בירור לגופו, ולהלן נוסיף דברים על כך.
התלמוד הבבלי מתחיל לפתח את ההבחנות בין תקנה/גזֵרה להלכה, ובין מנהג להלכה. הבחנות אלו שוכללו לכלל מערכת משפטית בידי רמב"ם, הלכות ממרים פ"ד. בספרות חז"ל כל ההבחנות הללו אינן חדות ואינן תופסות מקום של ממש, ראו למשל ספראי, הלכה למשה מסיני.
משנה, חגיגה פ"א מ"ח; תוספתא, שם פ"א ה"ט; עירובין פ"ח (י"א) הכ"ג-הכ"ד.
זליגמן, מדרש.
ראו דיוננו לעיל על כנסת הגדולה והסופרים.
השאלה האם הטיעונים המופיעים בתוספתא פ"ה הכ"ה ובמקבילות הם מקוריים עדיין לא הוכרעה, אך למעשה אין סיבה להניח שאין הם מקוריים.
המשנה האחרונה כרוכה בשאלות נוספות של מחלוקות בית הלל ובית שמאי, ולא באנו לפרש את המשנה אלא להעמידה בתור דוגמה בלבד.
ראו על כך הר, הכיתות.
זוסמן, מקצת מעשי תורה, בעיקר עמ' 112; קימרון, מונחים; שיפמן, הלכה.
ראו רגב, תפילה.
אין במחקר הסכמה על טיבו של מוסד הסנהדרין, ועל הרכבו וסמכויותיו. ראו מבוא למסכת סנהדרין.
החוקרים חולקים על משמעותה של המסורת, והדיון חורג ממסגרת זו. ראו גודבלאט, חינוך; ספראי, הקהילה, עמ' 336-334.
להבחנה כללית זו ראו זילברג, כך דרכו.
הכתיב הקדום, כמעט בכל עדי הנוסח של המשנה ובמקורות מקבילים (מטבעות, כתובות וכו'), הוא "ירושלם", ורק לעיתים נדירות ביותר "ירושלים" (ביו"ד).
פרשנים מסורתיים ובני זמננו מנסים למצוא סדר למשנה, ואף מבחינים בעריכה ספרותית, אך אין זה הסדר ההגיוני של הצגת הדברים, ודומה שקדמונינו לא ניסו כלל להציג את ההלכות בסדר המקובל כיום.
רביד, הלכות שבת. לצורך דיוננו אין זה משנה האם הקטע הוא מדברי המחבר, או תוספת מעט מאוחרת יותר. דיון מפורט על השוואת הלכות קומראן לאלו של חכמים ראו במבואנו למסכת שבת.
"מקצת מעשה תורה" הוא יצירה של ויכוח המעלה נושאים שונים ללא סדר הנראה לעין, אך הדבר מתבקש מטיבה, כמעין מכתב של פולמוס.
המילה "השבת" עשויה להיות גם הפתיחה למשפט הבא.
על זמנה של תוספת שבת ראו במבוא למסכת שבת. בימי התנאים זו הייתה תוספת קטנה, ובתקופת האמוראים תוספת ארוכה של שעה.
תוספתא, פי"ד (טו) ה"א; ירושלמי, פי"ז ה"ד, טז ע"ב; בבלי, קכז ע"ב-קכד ע"א; באותה הלכה בתוספתא שנוי פירוט לדברי רבי נחמיה: "רבי נחמיה אומר אפילו טלית, אפילו תרוד אין ניטלין אלא לצורך", ובבבלי שבת בסוגיה אחרת: "דתניא רבי נחמיה אומר אפילו תרווד ואפילו טלית ואפילו סכין אינן ניטלין אלא לצורך תשמישן" (בבלי, קמו ע"א; עירובין לה ע"א). כלומר, שתי מגבלות יש כאן: שנטילת הכלי תהיה לצורך מלאכה מותרת, ושהשימוש הרגיל בכלי יהיה לצורך המותר בשבת.
בבבלי שם: "אמר רבי חנינא: בימי נחמיה בן חכליה נשנית משנה זו (שהחמירה ואמרה שאין נוטלים אלא שלושה כלים – רש"י), דכתיב 'בימים ההמה ראיתי ביהודה דֹרכים גִתות בַשבת ומביאים הערֵמות.' (נחמיה יג טו)". אין זו מסורת על קדמותה של משנה זו, אלא מעין אסמכתא והסבר מדוע החמירו ואסרו לפנים ליטול בשבת את כל הכלים.
הוא האוגן – העוגן.
ציפורן היא מוט ברזל לקידוח חורים לחציבת אבנים ולעקירת אבנים, ראו פירושנו למשנה.
וכן תוספתא, ביצה פ"א הי"א; ירושלמי, שבת פי"ז ה"ד, טז ע"ב.
המפרשים ניסו למצוא קו אחיד והגיוני לחלוקה, ראו למשל רש"י על אתר.
ספראי, נשים.
ספראי, הכרעה כבית הלל. במהלך פירושנו עמדנו על משניות רבות נוספות שנסתמו כבית שמאי.
שמש, מצוות. רוב החומר מצוי במאמר זה ואנו חולקים על פרטים בו; לא כאן המקום להרחיב, וראו הנספח למסכת שביעית.
ראו משנה, חלה פ"ג מ"ו. ממשנת פסחים פ"ג מ"ג ניתן להסיק שגם רבי אליעזר מהלך בשיטה זו.
כלומר: האם זו מחלוקת?
במשנה ההסכמה מנוסחת כאילו אין בה מחלוקת, אבל מהתוספתא עולה שאכן שתי הלכות אלו היו נקודות המוצא למחלוקת.
ראו למשל משנה, תרומות פ"ה מ"ד; ביצה פ"א מ"ו; תוספתא, תרומות פ"ו מ"ד; מעשר שני פ"י הי"א, וכמוהן דוגמאות רבות.
הבבלי, קטז ע"ב, משחזר את המעשה ומסיים שבית דין שלחו ומצאו את גופת המת. כאמור דומה שזה שחזור, ולא מסורת היסטורית. מן הראוי להעיר שבדרך כלל המחלוקת בין הבתים היא בטעמים הגיוניים ועקרוניים. המדובר במקרים שבהם המשנה או התוספתא עצמן מביאות את הטעמים השונים. מחלוקת עקרונית (שיקולים הגיוניים) – משנה, יבמות פי"ג מ"א; פט"ו מ"ב; נזיר פ"ה מ"ג; גיטין פ"ד מ"ה ועוד מקומות רבים. רק לעיתים רחוקות הנימוק הוא מדרשי, ואז נראה שלא המדרש גרם לפער ההלכתי. ראו למשל תוספתא תרומות, פ"ג הט"ז, המעמידה את המחלוקת כאילו על מדרש, אך המחלוקת היא עקרונית והגיונית, האם תרומתו של אדם שהרים תרומה שלא לפי כל כללי ההלכה חלה; יש בכך מחלוקת עקרונית בין בית שמאי ובית הלל, ולא נרחיב בכך במסגרת זו.
לדוגמה דומה ראו פירושנו לעירובין פ"א מ"י.
רוחבו שתי אצבעות לפי התוספתא שהבאנו, ולמעשה היקפו 1.28 טפחים, וחכמים לא דייקו במידותיהם. המפרשים מסבירים שלדעת רבי אליעזר אם יש במוטות כעובי המרדע, אפילו ר' אליעזר מודה שאין נעשים אהלים לטהר מאחר שהנושאים טמאין כדתנן: "כל המטלטלין מביאין את הטומאה על האדם והנושאן כעובי המרדע". בניגוד לכך הסברנו כתוספתא שאין במוטות כעובי המרדע, ולכן רבי אליעזר מטהר משום שאין המוטות נחשבים לאוהל.
ראו עדיות פ"א מ"ז; אהלות פ"ב מ"א ומקבילות. ההלכה שם מייחסת לרבי עקיבא עמדה הקרובה לקביעה שטומאה היא בכלשהו, וגם אצלנו הוא נוקט עמדה שיש בה קבלה חלקית של עמדה זו. במקביל, במקורות אחרים מיוחסת לרבי עקיבא עמדה אחרת שלפיה חזר בו מקרבתו לפסיקת שמאי הזקן. לא כאן המקום לברר שאלה זו, והיא תידון בפירושנו לעדיות ולאהלות.
"מצטרפין" – כלומר שניהם יחד מהווים בצק אחד שיש בו כמות מספקת להרמת חלה.
כך פירושנו למשנה, תרומות פ"ז מ"ה. לדוגמה אחרת, מורכבת הרבה יותר, ראו הקדמתנו לפרק השלישי במסכת כלאים. למסגרת זו יש להוסיף את ההבחנות ההלכתיות והערכיות בין סריס לאיילונית (משנה, יבמות פ"ח מ"ד-מ"ה, ושינויים במקבילות).
ייסודה של תפישה אמוראית זו בדרשה תנאית במכילתא דרבי שמעון בן יוחאי יב טז, עמ' 19; כ י, עמ' 150. הדרשה התנאית מסתפקת בכך שטיב המונח 'מלאכה' נלמד מהמלאכות הנעשות במקדש. אך מדובר על הסבר המונח 'מלאכה' ולא על רשימת המלאכות. להסברים אחרים ראו המבוא למסכת שבת.
תוספתא, שבת פ"ט הי"ח; ירושלמי, שבת פ"ז ה"ב, י ע"ג. בתוספתא חסרה התיבה "בירושלם".
לאיסור סחיטה ראו פירושנו למסכת שבת, פכ"א מ"ג.
באופן עקרוני איסור ההטמנה חל גם בהמשך יום השבת, ברם, נראה שעיקר ההטמנה היה בערב שבת, כאשר האוכל החם הוסר מהתנור.
ראו הסברנו למשנה זו. הירושלמי מנסח את הדברים 'מפני החשד' ולכאורה היה מקום להסביר ש'מפני החשד' הוא שאחרים יחשדו בו שהטמין את האוכל בשבת (אף שלא עשה כן). אבל בהמשך המשפט בירושלמי עולה שהחשד הוא שהוא אכן יעשה זאת (יטמין את האוכל לאחר כניסת השבת) אם כן "מפני החשד הוא לא משני שיחשדו בו אחרים (חשד שוא) אלא מפני שאנו (חכמים) חושדים שיהו בני אדם שינהגו כך (יטמינו את האוכל לאחר כניסת השבת).
משנה, שבת פכ"ד מ"א; ביצה פ"א מ"ב; פ"ג מ"ד; שם מ"ו, וכן מקורות נוספים כגון תוספתא, שבת פי"ד ה"ח; ביצה פ"ג הי"א.
משנה, תמורה פ"ו מ"א; תוספתא, נזיר פ"ד ה"ט; מכות פ"ה ה"ד, עמ' 444; עבודה זרה פ"ב ה"א, עמ' 462; פ"ה ה"ט-ה"י, עמ' 469, ועוד.
בבלי, שבת מג ע"א; מג ע"ב; מה ע"א; ביצה לו ע"א, ומקורות בבליים נוספים; ירושלמי, ביצה פ"ד ה"א, סב ע"ב-ע"ג, ועוד.
שתי ההלכות שבמשניות הללו קדומות מאוד, וראשיתן מימי הבית השני.
אפשר שלרשימה זו ניתן לצרף גם את איסור הרפואה בשבת; איסור זה מופיע במסורות הלכתיות קדומות, אך לא ברשימת המלאכות האסורות. התלמודים פירשוהו כ"גזירה שמא.", וזאת כבר בשלב שהרשימה הפכה למעצבת ההלכה בשבת. הוא הדין באיסור שאיבה בשבת, וראו הפרטים במבוא למסכת שבת.
ראו גם דיוננו לעיל על תקופת הסופרים והמשניות הפותחות בפתיחות מספריות.
ראו משנה, ביכורים פ"ב מ"ו. לדיון ארוך ובו המקורות השונים ראו פליקס, חמישה עשר בשבט, ופירושנו למשנת ביכורים.
ראו מבואנו למסכת כלאים ופירושנו לפרק ג שם.
רמב"ם והר"ש לכלאים פ"ב מ"א, ופרשנים נוספים כפי שיפורטו בפירושנו למשנה שם. לכל אחד מהצדדים משניות המסייעות לשיטתו, והרושם הוא שהמשנה פשוט אינה שלמה ואין בה כל הפרטים הרלוונטיים לקביעת ההלכה.
כגון סוג הגידול, מספר השורות, המרחק בין המינים וכיוצא באלו.
ראו ההערה הקודמת.
משנה א וקשייה גררו עוד ביטויים מספר לאוזלת היד של מפרשים קדמונים, וראו להלן. לא באנו למנות את כל הביטויים הציוריים הללו של הספרות הפרשנית.
חלק מהמקורות אסף דה פריס, תולדות ההלכה, עמ' 86-83. דה פריס עסק רק בדין מעשרות, ולא במכלול הספקות הקשורים לדיני ירקות בכלל.
לפירוט של עמדותיו השוות בענין קטנה ראו בבלי, יבמות קח ע"א. נראה שהשוואת המידות היא קו במחשבתו ההלכתית של רבי אליעזר כפי שהראה גילת, משנת רבי אליעזר, עמ' 80-74, וראו למשל טהרות פ"ב מ"ב ומ"ז, שם רבי אליעזר מדגים את עקביותו זו. ראו עוד זבחים פ"א מ"א.
ראו למשל פירושנו לחגיגה פ"א מ"א; סוכה פ"ג מט"ו; יומא פ"ח מ"ד; שקלים פ"א מ"ג ועוד, וראו גילת, בן שלוש עשרה (= פרקים, עמ' 31-19).
"כרמלית" ו"פטור אבל אסור" – ראו במבוא למסכת שבת; "צער בעלי חיים"– ראו בפירושנו לשבת פכ"ד מ"ב-מ"ג.
ראו משנה, פרה פ"ה מ"ב; שקלים פ"ד מ"ז; תוספתא, טהרות פ"ט ה"ז, עמ' 680; גילת, משנת רבי אליעזר, עמ' 80-74, ובמיוחד הערה 4 בעמ' 75, הכוללת הערה של א"א אורבך שהשוואת מידות היא תכונה מקובלת על חכמי דור יבנה.
בור הַגּוּלָה הוא בור שממנו שואבים בעזרת מתקן שאיבה. בור הגדול הוא מאגר המים הגדול במקדש ממנו התירו לשאוב במתקן שאיבה המכונה גלגל. באר הקר היא באר ה'חקרא' שבירושלים. ראו פירושנו למשנה.
מסורת אחת מספרת שמת לפני המרד, ואחרות מונות אותו בין ההרוגים בגזרות הדת שאחרי המרד.
"תורה" כאן משמעה "הלכה". בתלמוד הבבלי הבינו מונח זה בדרך שונה, כמו "דבר תורה" בניגוד לדבר חכמים. כך גם הביטוי "דאורייתא" בדברי חכמים הוא כל הלכה ברורה, ובספרות האמוראים השתמשו בו כתיאור היסטורי להבחנה בין הנאמר בתורה (אף אם אינו כתוב בה במפורש) לבין חידושי חכמים. ראו דה פריס, המושגים.
דה פריס, תולדות ההלכה, עמ' 168-157; אורבך, ההלכה, עמ' 33-27, ושם ספרות מחקר רבה נוספת. ראו למשל הלכות ממרים לרמב"ם, פ"ד ה"ב, ההקדמה לתשובות המאירי וספרות רבה נוספת. לתיאור שיטתי ראו למשל אלון, המשפט העברי, עמ' 751-713.
ראו המבוא לפרק ד במסכת פסחים, ובפירושנו למשניות באותו פרק.
ספראי וספראי, הגדת חז"ל, עמ' 30-27.
תוספתא, פסחים פ"ג ה"כ; בבלי, שם נו ע"ב; ירושלמי, שם פ"ד ה"ט, לא ע"ב.
הבבלי מדגיש שאנשי יריחו הסכימו עם הכלל שכל פרי ש"מכניסו לקיום" (נשמר במחסן) חייב במעשרות, וחלקו עם חכמים בשאלה אילו ירקות נכנסים לקיום. אם כן, המחלוקת היא פנים־הלכתית לכל דבר.
ובני יריחו נהגו כבית שמאי במשנה, ביצה פ"א מ"א. הצעה זו היא אחת האפשרויות לפירוש המשנה, ובתלמודים גם הצעות אחרות, וראו פירושנו למשנה.
ראו פירושנו לסוכה פ"ג מי"א, וראו במבוא לפירוש המשניות. חילוף מנהגים נוסף שהוא מחלוקת הלכתית הוא השאלה האם אבל מותר ברחיצה, ראו פירושנו לברכות פ"ב מ"ה.
בבלי, שבת יד ע"ב; ירושלמי, כתובות פ"ח הי"א, לב ע"ג.
ברלין, רומאיזציה; פאוסט, כלי יבוא.
ראו פירושנו למגילה פ"א מ"ה.
ראו ספראי, נשים.
ראו ספראי, הכרעה כבית הלל.
ירושלמי, תרומות פ"א ה"ב, מ ע"ג; חגיגה פ"א ה"א, עה ע"ד; יבמות פ"ט ה"ג, י ע"א.
דוגמה מובהקת היא הכללים במגילה פ"א מ"ה-מי"א.
דוגלאס, סמלים טבעיים, מנתחת כך מהלכים בארגון חברתי וחשיבה חברתית.
בחלק מעדי הנוסח: רבי נחמיה.
ספרי דברים, שו, עמ' 338; מדרש תנאים לדברים, לב ב, עמ' 185; ילקוט שמעוני לדברים, תקמב, עמ' 618.
ראו, למשל, פירושנו ופירושו של גולדברג למשנה שבת פ"א מ"ב-מ"ד.
ראו, למשל, פירושנו לשבת פ"א מ"א; פי"ח מ"א; עירובין פ"י מי"א וכיוצא באלו מקומות רבים. בשאלה העקרונית של החובה לדקדק בלשון המשנה ראו שפיגל, דרך קצרה. תרומתו העיקרית היא ציטוט מדברי ראשונים הקובעים במפורש שלא תמיד יש לדקדק בלשון המשנה. ראו, למשל, פירוש המאירי לקידושין (מהדורת סופר), עמ' 8. כאמור, פירוש שיטתי למשנה מראה שלעיתים דקדקו אמוראים ופרשנים בלשון המשנה, אך לא תמיד נהגו כך.
ראו, למשל, פירושנו לעירובין פ"י מט"ו.
ראו פירושנו ליומא פ"א מ"ה, ועוד.
ראו פירושנו לשבת פ"א מ"ג, וכן יומא פ"ג מ"א; שביעית פ"ב מ"ו; מעשרות פ"ד מ"ד (שם פירשו גם רמב"ם והר"ש שלא כבבלי); מעשר שני פ"ד מ"ג ומ"ה. בעל מלאכת שלמה נשען במקרים אלו על רבי יהוסף אשכנזי; את חיבורו של זה אנו מכירים רק מדברי בעל מלאכת שלמה. בכל המקרים הללו, ורבים אחרים, החכם (ר' יהוסף אשכנזי) מצניע את גישתו ותוקף את רבי עובדיה מברטנורא, ולא את הגמרא עצמה, וראו פירושינו המצוינים לעיל. וכין כתב על מלאכת שלמה בהקדמתו, הוא מסביר שהוא יעסוק "במה שכבר טרחו רבותינו האמוראים והקדמונים. מפרשים פוסקים וגאונים. כי נטעם נטעי נעמנים. ואם יזכה שנשאר לו זמן באריכות חיים ושנים. אפשר כי יראה טעמים לשבח ופנים. ולגמור והדר ליסבר. כי ידוע כי מקום הניחו רבותינו לו ולנו להתגדר בו ולהתהדר". וכן המאירי בפתיחתו לפירוש מסכת אבות "וכן הרבה כיוצא באלו, כמו שנעשה היום. אף אנחנו מראשינו וזקנינו הקודמים ועוברים לפנינו, ועל ראשינו, וכמו שאמר דרך כלל 'מקום הניחו לנו כו'' כלומר שאין השלימות נמצא בנבראים ואפי' במובחרים שבהם, עד שלא יהיו אחרונים רשאין לחלוק עמהם בקצת דברים" המשפט "מקום הניחו לנו" רומז לבבלי חולין ז ע"א שם עומד רבי על דעתו נגד הלכות קדמונים. בחרנו להביא דוגמאות מתוך כבשונה של הפרשנות עצמה, ולא מתוך הדיונים על "הפילוסופיה של הפרשנות". במקביל עסקו חכמים בשאלה העקרונית אם מותר לפרש משנה בניגוד לגמרא. רבים דחו אפשרות זו מכול וכול, אך היו גם ש"התירו" לחלוק על הגמרא אם אין מדובר בפסיקת הלכה או "בעיקר הגמרא". ראו אוצר הגאונים לכתובות, צג ע"א (עמ' 310); חידושי הרמב"ן לבבא מציעא צח ע"א; וכן כותב בעל תוספות יום יוב לנזיר פ"ה מ"ה ". ורמב"ם כתב. ונתקימו דבריו, אף על פי שבגמרא לא פירשו כן, הואיל לענין דינא לא נפקא מינה ולא מידי, הרשות נתונה לפרש. שאין אני רואה הפרש בין פירוש המשנה לפירוש המקרא, שהרשות נתונה לפרש במקראות כאשר עינינו הרואות חבורי הפירושים שמימות הגמרא. אלא שצריך שלא יכריע ויפרש שום דין שיהא סותר דעת בעלי הגמרא". 'שום דין' הוא פסיקה להלכה. ראו עוד חכמת שלמה, סנהדרין נב ע"א, רמב"ן לחולין פ ע"ב ועוד. ללקט מקורות המשקף גישות שונות ראו בן מנחם, המחלוקת, עמ' 218-206; אלישיב שיטת רבדים. ראו גם פירושו הנועז של המאירי למשנה, עירובין פ"ו מ"ה, שם הוא מפרש משנה בניגוד לבבלי, ומסביר שדברי רבי שמעון הועברו ממשנה אחרת (שם, פ"ד מ"ו) ושובצו שלא בהקשרם, וכן פירוש רמב"ם והר"ש למשנה, פרה פי"ב מ"ג, בניגוד לבבלי, יומא יד ע"א. עם כל זאת יש להדגיש כי מקרים אלו של מחלוקת של פרשן מאוחר על הגמרא הם נדירים ביותר, וגם בפירושנו התופעה אינה רווחת ביותר. ראו גם פירושנו למעשר שני פ"א מ"ז, שם רמב"ם מפרש משנה בניגוד לתלמוד, אך במשנה תורה הוא פוסק כתלמוד.
ראו, למשל, פירושנו לעירובין פ"ז מ"ג.
ירושלמי, תענית פ"ד ה"ו, סח ע"ד. רשימת המשמרות הייתה חקוקה על לוחות אבן על קירות בתי הכנסת, וכך הייתה ידועה לציבור. בתלמודים מצויה סדרת דרשות לספר בן סירא, ראו בבלי, חגיגה יג ע"א; יבמות סג ע"ב; ירושלמי, ברכות פ"ז ה"א, יא ע"ב; בראשית רבה, צא ג, עמ' 1116; קהלת רבה, ז א; ירושלמי, קידושין פ"א ה"ה, ס ע"ג, ועוד.
כגון ירושלמי, ברכות פ"ד ה"ד, ח ע"א ומקבילות; תנא דבי אליהו, ו (ז), עמ' 38; מדרש תהילים, ה יא, עמ' 56; ירושלמי, תרומות פ"א ה"ב, מח ע"ד; תוספתא, נגעים פ"א ה"א, עמ' 617; ירושלמי, שבועות פ"א ה"א, לב ע"ד; בבלי, שם ו ע"א, ועוד.
ראו פירושנו לשבת פ"ו מ"א; פירוש הבבלי למשנה שבת פ"ו מ"ג; ירושלמי לשבת פ"ז מ"א, ח ע"ד, ועוד.
ראו אפשטיין, פירוש הגאונים.
דה לנגה, טקסטים; שנול, גלוסר; אלבוים, פירוש, ושם רשימת מילונים קדומים.
מדרש שכל טוב, עמ' 134-102, 318-249.
ראו זוסמן, המשנה.
חלק קטן מהמקורות ראו אצל רבינוביץ, משנה, עמ' 66-57. גם רבינוביץ עצמו כותב על לימוד המשנה במסגרת חיבורו "משנה לנוער".
אגב דיונו מנה זוסמן, המשנה, רבים מהפירושים, אך טרם נערכה רשימה מלאה של הפירושים.
נראה שאלבק הבין את הצורך בבירור הריאליה וניסה ללכת בדרך זו, אך להוציא הצד הלשוני לא עמדו לרשותו כלי עזר של ממש.
חלק גדול מהפירושים נכתבו בארץ ישראל, ויש מקום לברר אם יד המקרה בדבר.
נוה ושקד, קמֵעות, עמ' 193, וראו פירושנו לשבת פ"ב מ"ז.
פרטים על "המגיד" ראו בספר "מגיד מישרים", ועל דרך הלימוד של רבי יהוסף אשכנזי ראו הורויץ, יוסף אשכנזי.
גינצבורג, הלכה ואגדה, עמ' רח.
גדאמר, פרשנות. לסיכום דרכו של גדאמר ראו מאוטנר, גדאמר. ראו עוד גירץ, פרשנות; פיס, אוביקטיביות ופרשנות.
פוקו פרסם את דעותיו המהפכניות בסדרת ספרים ידועים. נסתפק כאן בהפניה לספרו, הטרוטרופיה.
משפט זה משקף חברה השואפת, בתת המודע שלה, לצייתנות ומסתייגת מפרשנות עצמאית.
כמובן יש שכתבו טקסטים על מנת שלא יובנו, ואכן הם בלתי מובנים. הפרשנות שלהם תהיה תמיד בלתי ברורה לשליש ולרביע. סוגה זאת רווחת בתיאורים עתידיים (אסכטולוגיים או נבואיים). מכיוון שאנו עוסקים בפרשנות המשנה אנו משוחררים מדיון בחיבורים כאלה.
אפשטיין, מבוא, עמ' 1032-1007, וכן הסברנו למונחים "דאורייתא", "דברי סופרים" (בעקבות גילת ודה פריס), "הלכה למשה מסיני", "זכיתי" ועוד (כולם נזכרו לעיל במהלך המבוא).
עם זאת יש להעיר שמפרשי רמב"ם אינם מותירים אפשרות של טעות בדבריו. לעניות דעתנו, כמי שלא התעמקו מעולם בדברי רמב"ם, הרי שלמרות חוכמתו האדירה, הניכרת ברוחב דעתו ועושר מקורותיו, אין אדם שאיננו טועה. במיוחד לנוכח העובדה שרמב"ם הרבה לצטט, והציטוטים (ממשניות) מכילים מקורות סותרים.
אנו מודים לפרופ' שפרכר ז"ל שהציג בפנינו את הקושי.
ראו פוקס, סוכה; רוזנטל, עבודה זרה.
פורסטנברג, טהרות, פורסטנברג, נטילת ידים.
אין זה מקרה שהאקדמיה חותרת למהדורה של המשנה כיצירה עצמאית, ועולם הישיבות המסורתי רואה במשנה חלק מהתלמוד. זה המשך יוצא דופן של השוני שבין מסורת הלימוד הארץ־ישראלית ודרך הלימוד המסורתית שמקורה ביהדות בבל.
טקסט היסוד במכון הש"ס הוא דפוס וילנא.