פי' ועל ששה דברים שורפין את התרומה נחשבין לששה ולאו דוקא שתקנו לשרוף ספקות אלא שגזרו לתלות אבל בזמן מרובה אח"כ כשהיו הסנהדרין באושא או גזרו עליהן שריפה כדאיתא בפסחים פ"א ה"ו ובבלי דמכילתין ט"ו ב' אבל ב"ש וב"ה גזרו עליהן לתלות וכאן תפסו לשון המשנה בטהרות פ"ד מ"ה ולאו דוקא, וכל זה היה בהעלם מבעל דד"ו ח"א צד 598 שכתב שהבבלי והירושלמי חולקין בזה.
והרגיל בסגנון הירושלמי ידע ויבין כי לפי נוסח שלפנינו ה"ל לומר "ר' כהנא בריה דר' אחא אמר לה סתם ר' אחא מטי בה" כו' אבל לפי הגהתנו הסגנון הוא כמו שהוא כאן, באשר שבמקום שגם הראשון אמר בשם אחר אין שייך בו "סתם".
עוד י"ל דביצה אינה אלא אשגרת לישנא ע' מ"ש בברכות פ"ב ה"ה (עמ' 5).
ונמצא הרבה פעמים בירושלמי שר' אחא אמר בשם ר' חיננא כמו בעירובין פ"ה (דף כ"ג ע"א) ותרומות פ"א ה"ג (ואותו ענין ביבמות פי"ג ה"ב דף י"ג ע"ד ר' אחא בר חיננא והוא ט"ס), ולפעמים אמר בשם ר' חנינה (והכל אחד) כמו ביבמות פ"א ה"ב ר' אחא ר' חנינא בשם ר"ש בן לקיש זאת אומרת כו' (ואותו ענין עו"ש פי"ג ה"א דף י"ג ע"ג "ר' אחא בר חנינא" והוא ט"ס). ור' חנינה או ר' חיננא זה שר' אחא אומר בשמו אינו ר' חנינא הראשון רבו של ר' יוחנן אלא הוא השני תלמידו של ר' יוחנן (ע' מ"ש בקידושין פ"ג ה"ד) מדאמר בשם ר"ש בן לקיש (ואפשר דר' חנינא השני הוא אביו של ר' אחא זה שאמר בשמו) ובכתובות סופ"ב ר' אחא ר' חנניה בשם ר' יוחנן.
ולפ"ז צ"ל דאף בגבוהה עשרה מן המים מתיר ר' יהודה לטלטל מתוכה לים וכדעת התוספות ד"ה ר' יהודה (בבלי ק"א א'). וראיתי בפירוש ר' חננאל שם שהעתיק "ולמה מן הים לתוכה אסור מפני הסכנה", ולפ"ז יש לפרש דכשהספינה נמוכה וסמוכה למים כשישהה עצמו לשאוב מים מן הים פעמים שהוא נופל לתוכו.