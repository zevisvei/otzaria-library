ונראה שהרוצה להחמיר ולא לסמוך על האמור לעיל, יכול בשופי להסתמך על תזכורת להתפלל (כגון שמכוון את הסלולרי שיצלצל בשעה מסוימת ויזכיר לו שעליו להתפלל), וכפי שמצאנו בדברי הרמ"א (רלב, ב) שהתיר לאכול סעודה קטנה אפילו סמוך למנחה קטנה מכוח הסתמכות על שקוראים לבית הכנסת (וגם המשנה ברורה שם ס"ק כט סבר שכך הוא עיקר הדין).
הראי"ה קוק (אורות התשובה, תוספות התשובה, אות ח, עמוד קנו) קבע כי כבוד הדת וחיבת הדת הם השלבים הראשונים המומלצים להשגת המטרה של קיום הדת. שיתוף נערים במעשה המצווה בוודאי משתלב בהדרכה זו.
שלחן ערוך או"ח לט, א.
שם, ב, וכפי שביארו הט"ז שם, ב; המגן אברהם שם, ו; ביאור הגר"א שם; משנה ברורה שם, י (ועוד) על פי דברי הרמב"ם בהלכות תפילין ג, טז (שמהם עולה שלעשיית השי"ן ודאי פסול, אלא שדנו הפוסקים אם פסול זה משליך גם על כלל עשיית הבתים או לא, כדלהלן).
משנה ברורה שם, ח; י.
מגן אברהם שם, א; משנה ברורה שם, ג-ד וביאור הלכה שם ד"ה או קטן.
פשטות לשון השלחן ערוך הנ"ל "פסול", וכפי שעולה גם מדברי המשנה ברורה שם, י) והביאור הלכה ד"ה כל שפסול, שלא הכשיר בדיעבד אלא בבן י"ח.
ביאור הלכה שם ד"ה או קטן.
משנה ברורה (לג, כג) וביאור הלכה שם ד"ה אפילו בדיעבד.
עיינו שם בהערות במקורות הדין ותנאיו, הגדרת 'שעת הדחק' ולענין מה אפשר לסמוך בה על צירוף הקטן.
שהרי כפי שמופיע בהערה הקודמת, יש לומר שבמקרה כזה לא יהיה שייך ה"לא פלוג" (הואיל והנעליים אינן מעור) וגם לא יהיה שייך הטעם של כבוד הציבור (הואיל והכהן אינו הולך עם נעליים אלה ברחוב, או שלפחות מקפיד שלא יהיו מלוכלכות). אמנם עדיין יש לנהוג בדרך שהציעו ספר ויקרא יהושע וסיעתו, ולהקפיד שהכהן לא יעלה לדוכן אלא יישאר למטה, וכך יהיה עוד טעם להקל.
תוספתא מגילה פרק ג, רא"ש מגילה פרק ג סימן י (ועיינו שם שהביא מכאן ראיה לאסור עלייה של מי שאינו יודע לקרוא, וכן כתב הריב"ש סימן רד, והמתירים הנ"ל יישבו ודחו את הראיה – עיינו משאת בנימין סימן סב ובמגן גיבורים סימן קלט – שלטי הגבורים ס"ק א ועוד), ועיינו עוד תוספות הרא"ש מגילה כא ע"ב; תשובות הרשב"א (א, יג; מיוחסות קפו), ברכי יוסף (קמג, ה) ובמה שדן המגן גבורים (הנ"ל, קלט, א) בדבריהם.
גמרא פסחים מא ע"א: "אמר רב חסדא: המבשל בחמי טבריא בשבת – פטור... מאי שנא בשבת דלא – דתולדות אש בעינן, וליכא".
גמרא שבת לט ע"א: "אמר רב נחמן: בחמה – דכוליה עלמא לא פליגי דשרי".
בענין זה עיינו בהרחבה בשו"ת במראה הבזק, חלק ו תשובה מג.
מו"ר הרב נ"א רבינוביץ, "בישול בשבת ויו"ט על כיריים אינדוקציה", תחומין לג (תשע"ג), עמ' 255–262.
מבואר בגמרא בשבת לט ע"א שבענין זה נחלקו תנא קמא ור' יוסי: לדעת תנא קמא אסור בישול בתולדות חמה, משום שבישול בהן דומה לבישול בתולדות האור, ולדעת ר' יוסי לא גזרו בישול בתולדות חמה. להלכה הכריעו כל הפוסקים כדעת תנא קמא, וכן פסק השלחן ערוך או"ח שיח, ג.
העברת חום מגוף לגוף אפשרית על ידי שלוש דרכים מרכזיות: הולכה, הסעה והקרנה. האפקט הפיזיקלי בתנור הסולארי עושה שימוש בהולכת חום, כפי שנבאר. החומרים בטבע שונים זה מזה במוליכות החום שלהם. ישנם חומרים שאם מחממים קצה אחד שלהם, החום מיד עובר עד הקצה השני, ויש כאלה שבהם לוקח לחום הרבה מאוד זמן לעבור. החומר בגוף המתכתי בתנור השמש המופיע בשאלה הוא בעל הולכת חום גבוהה, כמו רוב המתכות המוליכות חשמל (שלהן אלקטרוניים חופשיים, המוליכים את החום). ברם, חימום האוכל אינו נעשה בגלל תכונה זו של הולכת החום, אלא בגלל היכולת של שימור החום. כל החומרים בטבע זהים באיבוד החום שלהם. למעשה, איבוד החום זו לא תכונה של החומר אלא תוצאה של מגע החומר עם הסביבה שלו. בסביבה מבודדת (ואוויר הוא מבודד מעולה) החום נשאר בחומר ולא יוצא ממנו – כלומר אינו מנסה להגיע לשיווי משקל עם הסביבה הקרה שלידו. מטרת הגליל המתכתי בתנור הוא לא להעביר את החום לאוכל, אלא לשמור על סביבה חמה למשך כמה שיותר זמן על ידי יכולת הספיגה של החום, אחידות מבנה החומר לכל אורך התנור שמסייעת לפיזור החום, והסביבה המבודדת ששומרת את החום לאורך זמן. כלומר: אין תפקידו של גליל המתכת לאגור חום כדי שהמאכל יתבשל מחומו, אלא לגרום לפיזור ושימור של החום המגיע מקרני השמש. כך שלמעשה התבשיל מתבשל מחום קרני השמש שמפוזרים באופן יעיל מכוח הגליל.
אגרות משה (או"ח חלק ג סימן נב) עמוד הימיני (סימן כז אות ג).
שלחן ערוך או"ח רעו, א; שכה, יב.
רמ"א או"ח רעו, א.
משנה ברורה שם, ס"ק ד.
משנה ברורה רנג ס"ק צו.
בתשובת הרשב"א משמע שהאיסור הוא דווקא במציאות שבו האדם הזיד, היות שהאיסור רק משום קנס.
בספר ארחות שבת (פרק ראשון סעיף כב) כתב שיש אומרים שמספיק שרוב המאכל יבש כדי לתת לכולו הגדרה של יבש, אבל "למעשה מורים גדולי הוראה" שאם יש כמות של רוטב העומדת בפני עצמה בתוך הכלי, יש להחשיב את הרוטב כמאכל לח.
על פי המשנה ברורה הנ"ל (רנג ס"ק צו).
גם אם היה פחות משיעור יד סולדת בו, כל עוד שעדיין הורגש חימומו הקודם שנעשה בהיתר.
על פי הרמ"א (רנג, ה), שאין בתבשיל לח משום בישול אחר בישול כשעדיין לא הצטנן לגמרי.
כן סתם השלחן ערוך (שז, ה), וכן הכרעת המשנה ברורה (שז ס"ק כד; רעו ס"ק כג-כד).
שער ג הלכות מילה, דף מט, טור א.
כן עולה מהמשנה ברורה (רעו, כה). אמנם יש להעיר שהמשנה ברורה כתב כן במקום הצלה מעברה, אך יש עוד פוסקים שהתירו במקום מצווה דרבים: עיינו לוית חן, סימן יז, עמוד כה-כו.
רמ"א רעו, ב; שואל ומשיב תנינא, ב, סימן יד, ד"ה והנה הב"י; יביע אומר חלק ג, או"ח, סימן כג, ס"ק יח.
עיינו באגרות משה אורח חיים חלק א סימן צג, ובשבט הלוי חלק א סימן צא.
הסיבה שהצענו לכסות את הכפתורים היא משום גזרה 'שמא יחתה בגחלים'. אמנם מעיקר הדין נראה שאין לחשוש לכך, ראשית משום שבדבר שחומו יציב וקבוע ייתכן שאין כלל גזרה 'שמא יחתה בגחלים', שהיא דווקא בגחלים שהחיתוי בהם נצרך להתמדת האש. נוסף לכך, אף אם נחשוש שגם בתנור שחומו יציב לפעמים יש צורך להגביר או להנמיך את החום, מכל מקום במגירת חימום שנועדה רק לשימור חום ולא לבישול אין לחשוש לכך. וכן מעיקר הדין אין לחשוש לחיתוי בגחלים באוכל המבושל כל צרכו (ראו שלחן ערוך רנג, א, ומשנה ברורה ס"ק ז). ומכל מקום, אם הרגילות היא לפעמים לשנות את החום, מן הראוי לכסות את הכפתורים כדי להזכיר ששבת היום, אך אין זה מעכב.
מהמשנה (שבת לו ע"ב) עולה שאסור לתת מאכל, אף אם הוא מבושל כל צרכו ויבש, על גבי כירה בשבת, אף אם היא גרופה וקטומה. הראשונים נחלקו בטעם הדבר: יש שפירשו שזו גזרה 'שמא יחתה בגחלים' (רא"ש שבת ג, י), ויש שפירשו משום 'מיחזי כמבשל' (רשב"א שבת מ ע"ב). נחלקו פוסקי זמננו בדבר הנחת תבשילים יבשים מבושלים כל צרכם ישירות על גבי פלטה דולקת בשבת. יש המתירים (יחווה דעת ב, מה ועוד) כיוון שהפלטה אינה משמשת לבישול; ויש האוסרים להניח ישירות על הפלטה, ומתירים להניח רק על גבי דבר המפסיק בין התבשיל לפלטה, כגון על גבי סיר נוסף וכדומה (ראו שולחן שלמה רנג, כב; רנג, כח; רנט, ה). לשיטת האוסרים, כיוון שכאן מכניסים את המאכל לתוך מגירת החימום, אין אפשרות פשוטה להניח שם הפסק כדי להתיר את נתינת המאכל לתוך המגירה. לשיטת המתירים בפלטה, מסתבר שמותר להניח גם בתוך מגירת החימום, כי אף היא אינה מיועדת לבישול (ראו אורחות שבת חלק ג עמ' צ הערה עד, שהסתפק אם המתירים בפלטה יתירו אף במגירת חימום, אך כאמור נראה שאין לחלק בכך).
ואמנם אין זו ראיה גמורה, שהרי בשבת אסורות מלאכות אלה בכל מקרה וביום טוב כשהותרה הבערה (וכן במקרים שכיבוי נחשב צורך אוכל נפש ומותר) – מאותו טעם שהותרה היא תותר גם הולדה זו (שלגביה לא שייך טעם האיסור שבהולדת האש, שאפשר היה לעשותה מערב יום טוב), אבל מכל מקום לא ראינו שדנו הפוסקים בכך והוצרכו לבאר את טעם היתר הולדת העשן.
ואף אם ביום טוב נוכל לומר שהיא מותרת משום שהבישול עצמו צורך אוכל נפש הוא, מכל מקום מה נאמר באשר לחימום אוכל בשבת שיש שמותר הוא אף במאכל נוזלי (היינו כשלא הצטנן עד כדי שאין היד סולדת בו, לדעת השלחן ערוך, ולדעת הרמ"א – כל שלא הצטנן לגמרי), אף שבשבת לא הותר אוכל נפש, אף שעל ידי החימום נוצרים אדים.
נועם מגדים, חלק המנהגים אות ט. ונראה שכאשר כותב שם "מנין קבוע כל השנה", אין כוונתו שמתחילים לומר את הברכה רק לאחר שעברה שנה שלמה, אלא בא למעט מקרה שבו מקיימים את המניין רק בימים מסוימים, היינו בדרך "אקראי".
היינו שיהיה שלט בולט על המעלון שעליו כתוב שזה מעלון שבת הפועל על פי גרמא ומיועד לנצרכים לכך. ראו בשו"ת במראה הבזק כרך ד תשובה לט, שם נפסק שיש צורך בשלט, הן לפי מרן הגר"ש ישראלי זצ"ל והן לפי הרב רבינוביץ, שאמר שהשלט הוא עיקרו של ההיתר.
יסוד ההיתרים שעליהם מתבסס מכון צומת, כמבואר בהרחבה במאמרו של הרב ישראל רוזן (תחומין כו, עמ' 83), הוא על בסיס היסוד שבהוספת זרם חשמלי בלבד אין משום איסור בניין לכל השיטות, ועל כן, יחד עם הפעלה דרך גרמא, יש להתיר קלנועית שמופעלת כבר (ובתנאי שעובדה זו ניכרת) כדי לאפשר לזקנים וחולים להסתובב בשבת. אם מדובר במכשיר שבו נעשית מלאכה דאורייתא, יש לבחון היטב אם הגרמא אכן עשויה לאפשר את השימוש בו. כמו כן, יש לבחון חלופות אחרות, כמו השימוש בגוי, שיתכן ויש לו עדיפות מבחינה הלכתית.
המכשיר פותח בידי תלמידים מישיבת תורה ומדע שעל יד מכון לב בירושלים.
במכשיר ישנו 'משגיחום' היודע לקבל מים חמים וקרים ולהוציא אותם בטמפרטורה קבועה. המכשיר יוצר מעקף לברז, מוציא ומפסיק את זרימת המים בצורה אוטומטית ופועל באמצעות שעון שבת. מכוונים את השעון לשעה מסוימת, ובאותה שעה הברז נפתח מאליו ומוציא את המים בטמפרטורה שנקבעה ואדם יכול להיכנס תחת הזרם ולהתקלח. האדם אינו פותח את הברז בשבת ואינו משפיע בשבת בשום צורה על חימום המים ופתיחת הברז.
המכשיר פותח בידי תלמידים מישיבת תורה ומדע שעל יד מכון לב בירושלים.
כפי שהצריכו לגבי רמקול שבת – ראו במאמרו של הרב ישראל רוזן, תחומין טו, עמ' 371, שלא יבואו הרואים לטעות בדבר.
מפורש במשנה (שבת א, ז-ט) לפי שיטת בית הלל, וכן עולה מסוגיית הגמרא (שם יט ע"א) לגבי שליחת אגרת, וכן פסקו הרמב"ם (הלכות שבת ו, יב) והשלחן ערוך (או"ח רמד, א).
כהכרעת האגרות משה שהובא בהערה הקודמת.
וכעין זה כתב המשנה ברורה (סימן רמד ס"ק יג) שבמקום שיש חשש שיתבטל בניין בית כנסת, יש להניח לקבלן הגוי לבנותו בשבת ובלבד שיהיה מפורסם לכל שהוא מועסק בקבלנות.
אמנם לדעת הרב יעקב אריאל (נמסר בעל פה), דין היהודים בחוץ לארץ כחולה שאין בו סכנה לענין זה, ואף אם המקומיים אינם נושאים סלולרי, זהו רק משום שאין להם מערכת מאורגנת כמו שיש לשליחים, ולכן יש להתיר לשליחים לטלטל את הסלולרי בשינוי וכפי שמבואר להלן.
עיינו שלחן ערוך או"ח שמה, ז.
כפי שנפסק בשלחן ערוך (או"ח תעב, א). ועיינו שו"ת במראה הבזק (חלק ב תשובה לט) מה ניתן לעשות בשעת הדחק כשיש צורך להתחיל את מקצת הסדר לפני צאת הכוכבים.
כפי שיבואר לקמן בהערה 9, באופנים המוצעים לקיים את המפגשים יש לכל היותר איסור דרבנן, שהוא בוודאי מותר עבור אנשים שיש חשש לבריאותם הנפשית, שעבורם מותר לעבור גם על איסורי דאורייתא, כפי שנתבאר בהערות לעיל.
כפי שמבואר במקורות שיובאו בהערה 9, בחיבור אודיו בלבד, לאחר שנוצר החיבור, הדיבור אל המכשיר יוצר שינוי זרם בלבד, שדינו קל יותר, ולדעת חלק מהפוסקים אין בו כלל איסור מעיקר הדין. לעומת זאת, בחיבור וידאו, יש שחששו לאיסור דרבנן של רושם בתנועות מכוונות לפני המצלמה.
כמבואר בהערה 9, באופן זה מבחינה חשמלית יש כאן שינוי זרם בלבד, ואף מבחינת המצלמה יש כאן לכל היותר איסור דרבנן של רושם, ואף בזה יש צדדים להקל.
בשלחן ערוך (או"ח שכח, יז) פסק שאמירה לנכרי מותרת אפילו עבור חולה שאין בו סכנה, וקל וחומר בנדון דידן, שכפי שנתבאר מסתבר שנחשב כמו חולה שיש בו סכנה. ולגבי חולה שיש בו סכנה מבואר ברמ"א (או"ח שם, יב) שאם ניתן לעשות על ידי גוי ללא דיחוי כלל, עדיף לעשות על ידי גוי. וגם בנדון זה, אם הדבר מתאפשר ונצרך, עדיף להיערך מראש עם גוי שיפעיל את המכשירים.
בשלחן ערוך (או"ח שכח, יז) הכריע שמותר לעשות מלאכה דרבנן בשינוי עבור חולה שאין בו סכנה. ומביא המשנה ברורה (שם ס"ק קב) שלדעת החיי אדם, אם אי אפשר לעשות בשינוי, מותר אף בלא שינוי. ואף לגבי חולה שיש בו סכנה, מבואר ברמ"א (או"ח שם, יב) שאם ניתן לעשות בשינוי ללא דיחוי כלל, עדיף לעשות על ידי בשינוי. ולכן, אף שכאמור לרוב נידון זה נחשב שיש בו סכנה, מכל מקום אין כאן בהילות ועל כן יש לעשות בשינוי ככל שניתן.
כפי שנתבאר לעיל הערה 9, יש שחששו לאיסור בשמירה בזיכרון המכשיר.
שו"ת מנחת שלמה חלק א סימן ט; שו"ת יחוה דעת חלק ג סימן נד; שו"ת מנחת יצחק חלק ג סימן לח אות טז, ועוד. וכן נפסק בשו"ת במראה הבזק חלק א תשובה כו שאין להקל בזה שלא בשעת הדחק. ועיינו עוד בשו"ת במראה הבזק חלק ה תשובה סב לענין מקומות שנהגו להשמיע קריאת מגילה באמצעות רמקול.
בספר רץ כצבי (פסח סימן יד) דן אם יש דין שומע כעונה בסיפור יציאת מצרים, והביא שם צדדים רבים שאין שם גדר של שומע כעונה שצריך לצאת ידי חובה, אלא כך גדר המצווה, שמספרים יחד ועונים. ולכן נראה שמי ששומע את הענין של יציאת מצרים, מקיים בכך סיפור יציאת מצרים, ואין צורך לשמוע ממש את קולו כמו בברכות או בקריאת המגילה.
על פי שו"ת מנחת אלעזר חלק ב סימן עב; אגרות משה או"ח חלק ב סימן קח; שם או"ח חלק ד סימן צא אות ד; ציץ אליעזר חלק ח סימן יא; ושו"ת מנחת שלמה הנ"ל בהערה כתב שהחזון איש גם הסתפק בזה.
כן הורה גם הרב צבי הרשל שכטר. וכפי שנתבאר לעיל בהערות 8–10, באופן זה מסתבר שאין איסור כלל מעיקר הדין. אבל עדיין אין להתיר זאת לכתחילה, מהטעמים שנתבארו בהערות 1–2.
ישנם סוגי מוזיקה שאינם משמחים, כמבואר במסכת שבת (קנא ע"א) שהיו מחללין בהלוויית המת. ואמנם שם מדובר על מוזיקה שהיא חלק ממעשה האבלות, אך ניתן ללמוד משם שיש סוגי מוזיקה שונים. כמו כן ניתן ללמוד זאת משיטת המהרש"ל בגיטין (שם) שחילק בין שירת הגרדים לדבקרים, שאצל הגרדים שירה זו משמחת ולכן אסורה, ואילו שירת הדבקרי ענינה לא היה השמחה אלא צורך אחר ולכן יש מקום לחלק בין סוגי המוזיקה: בין מוזיקה המשמחת לבין מוזיקה שאיננה משמחת. וכן כתבו בשם הגרש"ז אויערבאך בספר הליכות שלמה (מועדי השנה ניסן-אב, יא, יד), שבספירת העומר נאסרה רק "כל שירה המעוררת לשירה ומחול, אבל שירה המרוממת את האדם אך אינה מביאתו לריקוד ומחול מותרת".
עיינו בהרחבה לעיל תשובה כד.
מבואר במגן אברהם (סימן תצג ס"ק א) שנהגו להימנע בתקופת האבלות של ימי הספירה מריקודים ומחולות. ולכן אין להקל אלא במקום צורך מובהק.
כמבואר בשלחן ערוך (או"ח תקס, ג).
לדעת מו"ר הגר"י אריאל, ההיתר הוא מיום שני בבוקר.
כך מסר לנו הרב פרופ' דרור פיקסלר על פי בדיקות שערך.
בשו"ת מנחת יצחק (חלק י סימן מא ענף א) נשאל לגבי אברך שהולך לבית חולים כדי להוציא את החולים יד חובת קידוש, האם בליל יום טוב שני של גליות מותר לו לקדש להם מבעוד יום כאשר "הימים ארוכים ביותר, ושם בבית החולים אי אפשר לבוא ולאכול עם החולים בזמן שהוא כבר לילה ממש". המנחת יצחק מביא את דברי הכתב סופר (שנדפס בגיליון השלחן ערוך על הט"ז או"ח סימן תפט ס"ק י): "דבקידוש אינו מפסיק קדושת [כצ"ל] ז' [=היום השביעי של פסח], ואינו דומה להבדלה דמפריש בין קדושת שבת לקדושת יו"ט...". ומסיק המנחת יצחק: "תבנא לדינא לפי זה בנידון דידן (בשעת הדחק בנוגע לבית החולים שם כמו שכתב כבוד תורתו), שפיר יש מקום לסמוך על המקילים לקדש מבעוד יום חוץ מיום טוב שני של פסח ויום טוב שני של סוכות... אמנם בימים אחרונים של פסח וסוכות ושני ימים טובים של ראש השנה, ואפילו יום טוב ב' של שבועות, שפיר יש להקל לקדש מבעוד יום, ובפרט בשעת הדחק בנוגע לבית החולים כנידון דידן". וראו עוד בשמירת שבת כהלכתה חלק ב פרק מז הערה קיא.
כבכל שבת ויום טוב, שאסור לאכול משחשכה עד שיקדש ואף אם התחיל קודם פוסק "פורס מפה ומקדש" – עיינו שלחן ערוך או"ח רעא, ד. ואפילו בספק חשכה (כלומר מהשקיעה ואילך) – עיינו מגן אברהם שם ס"ק י, ועיינו במחצית השקל (שם) שהאריך בזה, שלחן ערוך הרב (שם סעיף ט), משנה ברורה שם ס"ק יא. ואמנם הט"ז (סימן רצט ס"ק א) הקל בהתחלת סעודה בספק חשכה לפני הבדלה ולכאורה – וכן כתב המחצית השקל (הנ"ל) – הוא הדין, לדעתו, לפני קידוש. מכל מקום, להלכה נקטו גם שם שלא כדעתו (עיינו שם במשנה ברורה ס"ק א ובביאור הלכה ד"ה משתחשך שזו דעת רוב הפוסקים וכמעט כולם, אלא שאם לא אכל עדיין סעודה שלישית, צידד לסמוך על הט"ז כדי לא להפסיד מצוות סעודה שלישית). ואמנם במנחת אלעזר (חלק א סימן לג) צידד להקל בזה, אך הוא יחיד בענין זה, וגם לולי היותו יחיד – כיוון שאפשר לקדש ולנהוג ככל הדעות ודאי שכך יש לעשות.
אפשר לקדש מפלג המנחה ואילך, עיינו שלחן ערוך או"ח רסז, ב ובמשנה ברורה שם ס"ק ה. ואף שמקדש ביום טוב ראשון בשביל יום טוב שני אין איסור בדבר בנדון דידן, וכמו שביאר המנחת יצחק הנ"ל (ראו הערה 1), וכך עולה גם מדברי הרב פעלים (או"ח חלק ד סימן כג) שיובא להלן. לחלופין, וכך גם אם מתחילים לפני פלג המנחה, אפשר להפסיק ולקדש כמבואר בשלחן ערוך רעא, ד וכנ"ל בהערה הקודמת.
שלחן ערוך או"ח רלה, ב (ועיינו במגן אברהם סימן רסז ס"ק ב, במשנה ברורה שם ס"ק ו, בערוך השולחן שם סעיף ו, וכן במשנה ברורה סימן רעא ס"ק יא ובערוך השולחן שם סעיף יב).
שכן אז שייך "הואיל" ונמצא שיש היתר בדבר לסברת הגר"א בדעת הרמב"ם (כמו שהתבאר בהערה הקודמת), וכיוון שמדובר בשעת הדחק ובאיסור דרבנן, יש מקום לסמוך במצב כזה גם על דעת יחיד.
מחלוקת השלחן ערוך והרמ"א – ראו יו"ד קיג, ז. לענין סוגי מאכלים שיש או שאין בהם משום בישולי גויים, ראו שם, א.
שו"ת מנחת אלעזר חלק ב סימן עב.
עיינו אגרות משה (או"ח חלק ב סימן קח אות ד; או"ח חלק ד סימן צא); ציץ אליעזר (חלק ח סימן יא); ובשו"ת מנחת שלמה הנ"ל בהערה כתב שהחזון איש גם הסתפק בזה.
ונאמר לנו שכך גם הורה הרב צבי שכטר שליט"א לשואלים בארה"ב.
אגרות משה (או"ח חלק ד סימן צא אות ד); יחוה דעת (חלק ב סימן סח); ועיינו בפסקי תשובות (סימן רטו אות ג).
רמ"א או"ח תרצב, א. ועיינו בפסקי תשובות סימן תרצב אות ד.
או״ח תרפט, א–ב; וראו שם בדרכי משה הקצר (או״ח סימן תרפט אות א).
שהרי חיובן שונה, וזהו טעמו של בה"ג (כפי שהביאו תוספות במגילה ובערכין ושאר הראשונים הנ"ל בהערה 1) שאינן מוציאות את האנשים, וכך ביאר המגן אברהם (שם ס"ק ז) בדעתו.
הלבוש (שם סעיף ב), אליהו רבה (שם), פרי חדש (שם, א–ב), דרך החיים (קצא, ג) ועליהם יש להוסיף כמובן את מי שנקטו כך גם בדעת השלחן ערוך (כנ"ל בהערה קודמת) ואת האחרונים כמו המגן אברהם, המשנה ברורה, ערוך השולחן ועוד, שביארו את דברי הרמ"א ובפשטות נקטו כמותו להלכה כדרכם וכמנהג מקומותיהם בדרך כלל.
על פי דברי היביע אומר בהערה הקודמת, שהתיר כאשר אין איש שמסוגל לקרוא ולהוציא את הציבור ידי חובה.
חלק גדול מהמקורות העוסקים בשאלה זו רוכזו וסוכמו בנייר עמדה מס' 1 של "מדע תורתך – בית מדרש ומכון מחקר לטכנולוגיה עתידית" על יד מכון לב.
בראשית ט, ג; סנהדרין נט ע"ב "אמר רב, אדם הראשון לא הותר לו בשר לאכילה... וכשבאו בני נח התיר להם".
ספר החינוך מצווה תנב: "ובאמת שאין אכזריות גדולה בעולם ממי שיחתוך אבר או בשר מבעל חיים בעודנו חי לפניו ויאכלנו". לדעת בעל ספר החינוך, גם המצווה לשחוט בסכין בדוק והמצווה שלא לחרוש בשור ובחמור יחדיו נועדו גם כדי לצמצם צער בעלי חיים (שם מצווה תנא ומצווה תקנ). וראה מקורות נוספים בענין צער בעלי חיים במראה הבזק חלק ב תשובה נט.
דברים כ, יט; ספר החינוך מצווה תקכט.
כאמור ההתייחסות כאן היא לתאי לוויין שריריים, כלומר תאים שבאו מהשריר שהוא הוא החלק מהבהמה הנאכלת בתור בשר. אם התאים נלקחים מחלקים אחרים של הבהמה, שאינם מוגדרים בשר, או מתאי גזע עובריים שעוד לא התמיינו, ייתכן שיש מקום לדון יותר להקל.
ישנם שני איסורים: אבר מן החי ובשר מן החי, כפי שנלמד מדברי הגמרא (חולין קב ע"ב): "אמר ר' יוחנן: לא תאכל הנפש עם הבשר – זה אבר מן החי, ובשר בשדה טרפה לא תאכלו – זה בשר מן החי ובשר מן הטרפה". וכך נפסק ברמב"ם (הלכות מאכלות אסורות ד, י) ובשלחן ערוך (יו"ד סב, ב). ואף שרק על אכילת כזית לוקים, היינו רק לענין מלקות, אבל איסור יש בכלשהו, וכמו שכתבו הטור והבית יוסף שם (יו"ד סימן סב). וזו לשון הבית יוסף: "היינו לומר דבשאין בו כזית פטור ממלקות, אבל מכל מקום איסורא מיהא איכא דהא קיימא לן דחצי שיעור אסור מן התורה".
רמ"א או"ח תנב, א, ועיינו שם במגן אברהם (ס"ק ג) ובמשנה ברורה (ס"ק ו) ובאחרונים נוספים שזו גם דעת השלחן ערוך עצמו, למרות שמלשון הרמ"א משמע שדעת השלחן ערוך אינה כן.
ראו במאמרם של הרב יאיר פרנק והרב דרור פיקסלר, בליעה ופליטה בכלים לאור תוצאות המבחן המדעי, תחומין לד, עמ' 117.
הגמרא בעבודה זרה לט ע"א אומרת שחלב, בשר, יין ותכלת אסורים בחותם אחד (וצריכים שני חותמות), ואילו חילתית, מורייס, פת וגבינה מותרים בחותם אחד. וביאר הרשב"א (תורת הבית בית ד שער ב) שכל מה שיש בו חשש של איסור תורה צריך שני חותמות, ודייק הבית יוסף (יו"ד סימן קיח) שכן דעת הרמב"ם (הלכות מאכלות אסורות יג, י). והר"ן (עבודה זרה טז ע"א בדפי הרי"ף) כתב בשם הירושלמי (שם ב, ג) שכל דבר שאיסורו מגופו אסור בחותם אחד, ומה שאיסורו הוא משום תערובת מותר בחותם אחד. העולה מהגמרא והראשונים הוא שהצורך בשני חותמות הוא להקשות את האפשרות של פתיחת החותם והחלפת המוצר, וכפי שכתב המאירי (עבודה זרה לא ע"א): "כלל הדברים כל שהבא ליגע צריך לטרוח בשני דברים הרי זה חותם בתוך חותם וכל שאינו צריך לטרוח אלא בדבר אחד אינו אלא חותם אחד". ונראה שזה מתקיים באריזות הוואקום, שכן אם יפתח את האריזה, יצטרך לסגור בוואקום באריזה חדשה ולהדביק עליה מדבקה, ונמצא שיש כאן שני חותמות. ועוד יש להעיר שמדברי הערוך השולחן (יו"ד סימן קיח סעיף כב) משמע שסימן מובהק דינו כחותם בתוך חותם. ולפי זה, אם הוואקום הוא מסוג מיוחד שניתן לעשות רק במפעל ויש קושי רב לפתוח אותו ולסגור מחדש, יהיה די בו לבד משום שדינו כסימן מובהק. וכן לגבי המדבקה, כיוון שמדובר במדבקה מיוחדת שצריכה להיות קריאה על ידי המכשיר, אם יש אכן קושי רב לייצר מדבקה כזו, די אף בה בלבד כדי שזה ייחשב סימן מובהק. ועל כל פנים בצירוף האריזה והמדבקה ודאי אין כל חשש.
ועיינו גם בכרך זה בתשובה יז (בענין פנס שבת) שם סקרנו את דברי הפוסקים בנוגע לשימוש במכשירי חשמל בשבת.
על פי בירור עם החברה, מבחינה טכנית כיום אין אפשרות לכוון את המכשיר שיידלק או יכבה במועד מאוחר יותר, אך ייתכן שבהמשך הם יפתחו אפשרות כזאת. כמו כן, ניתן להציע לחבר את המכשיר לשעון שבת, ולהפעיל אותו מבעוד יום, ולכוון שהשעון שבת יכבה אותו בהמשך. יש להעיר שלפי פרסומי החברות העוסקות בכך, יתרונו של הבישול בטכניקת "סו וויד" הוא גם שבישול ממושך אינו פוגם מאומה במאכל, ולכן יכול הרוצה בכך להשתמש בטכניקה זו לכל סוגי המאכלים מערב יום טוב ולהותיר את המאכל באריזתו בתוך המים עד שעת האכילה, ללא צורך לחמם שוב ביום טוב וללא שאיכות המאכל תיפגם כפי שהיא נפגמת לעיתים בהותרת המאכל שעות רבות על האש או על הפלטה.
כמבואר בשלחן ערוך (או"ח רנג, ב) שעל גבי הכירה אסור לתת בשבת גם תבשיל יבש המבושל כל צרכו, ורק החזרה התירו בתנאים מסוימים. ורק במקום שאין הדרך לבשל בו התירו חימום בשבת, עיינו שלחן ערוך או"ח רנג, ה; שיח, ז-ח; שיח, טו.
ואין כאן משום גזרת שמא יחתה בגחלים שכן מדובר בחום יציב וקבוע ואין הדרך לשנות את הטמפרטורה במהלך החימום (ומה גם שדרך השינוי אינה "חיתוי", ויש פוסקים שנקטו שאפילו במכשירים שהדרך היא לשנות בהם את הטמפרטורה – מעיקר הדין אם אין השינוי נעשה בדרך של חיתוי, אין השימוש בהם בכלל גזרת חז"ל, ואין אנו מחדשים גזרות מדעתנו, עיינו למשל יביע אומר חלק י או"ח סימן כו סוף אות א. ועיינו עוד בכרך זה בתשובה בענין שימוש בברז חשמלי בשבת, סימן טז הערה 3). וכן אין כאן משום גזרת הטמנה, שהרי עיקר כוונתו לחמם במים ואיטום הוואקום נועד רק לשמר על האוכל שלא יתערבב במים (תשובות והנהגות חלק א סימן ריג; וראו פסקי תשובות סימן רנח הערה 25 שכן דעת פוסקים נוספים).
שהרי בשלחן ערוך משמע שמחמיר בזה, ראו לקמן בסעיף ב.
עבודה זרה כט ע"ב; רמב"ם הלכות מאכלות אסורות יא, א.
ראו שבת יז ע"ב, עבודה זרה לו ע"ב; בית יוסף יו"ד קכג, א.
ראו בית יוסף שם; ט"ז שם ס"ק א.
הרשב"ם והריב"ן בשם רש"י, מובא בבית יוסף שם מהתוספות בעבודה זרה נז ע"ב ד"ה לאפוקי.
רמ"א שם.
שלחן ערוך שם.
ראו ביאור הגר"א שם ס"ק ד: "ובתורת הבית (בית ה שער א) כתב, וכבר נהגו איסור בכל הארצות האלו ואפילו בהנאה, לכן השמיטו בשלחן ערוך".
רמב"ם הלכות מאכלות אסורות יא, ז; שלחן ערוך, יו"ד קכד, ו.
הרמב"ם שם כתב: "כל גוי שאינו עובד ע"ז כגון אלו הישמעאלים...". (היינו מי שמאמין בדת האסלאם). לגבי הדת הנוצרית, הרמב"ם בהלכות עבודה זרה (ט, ד) פסק: "הנוצרים עובדי ע"ז הם...". לעומת זה, התוספות בסנהדרין סג ע"ב ד"ה אסור כתבו: "ור"ת אומר... ואף על פי שמה שמזכירין עמהם ש"ש וכוונתם לדבר אחר מכל מקום אין זה שם עבודת כוכבים, גם דעתם לעושה שמים ואף על פי שמשתפין שם שמים ודבר אחר... בני נח לא הוזהרו על כך". וראו עוד רמ"א או"ח סימן קנו; רמ"א יו"ד קנא, א; ש"ך שם סק"ז; מנחת אלעזר חלק א נג, ג; אגרות משה יו"ד חלק ג קכט, ו; ציץ אליעזר חלק יד סימן צא, יביע אומר חלק ב יו"ד סימן יא וחלק ז יו"ד סימן יב; יחוה דעת חלק ד סימן מה. יש להוסיף שגם בנצרות עצמה יש כתות וזרמים שונים, ולהם הבנות שונות ומגוונות לגבי מושגי האלהות; שינויים אלה משנים להרבה שיטות את ההגדרה ההלכתית של הנוצרים השונים.
תוספות עבודה זרה כ ע"א ד"ה רבי יהודה; שלחן ערוך חו"מ רמט, ב. התוספות שם מביאים מהתוספתא לגבי נתינת מתנה לנכרי (ראו תוספתא עבודה זרה סוף פרק ג): "אם היה אוהבו או שכינו הרי זה מותר, שאינו אלא כמוכרו לו", היינו שהיהודי מצפה לקבל תמורה או הנאה אחרת מהנכרי בעתיד, ועל כן אין להגדיר את מתנתו כמתנת "חינם".
בפרי מגדים (יו"ד שפתי דעת סימן קיב ס"ק ב) כתב: "אף גוי שאין עובד עבודה זרה פתו אסור, וכן כתב הפרי תואר אות ג', ופשוט הוא". ובדרכי תשובה (יו"ד סימן קיב ס"ק ד) כתב: "עיין בפרי תואר סק"ג שכתב, דאע"ג דבש"ס אמרו דגזרו על פתם משום יינם ויינם משום בנותיהם ובנותיהם משום דבר אחר, ומבואר מדבריהם דגזרו על פתם רק כדי להתרחק מע"ז שלהם, א"כ משמע דוקא בנכרים עובדי ע"ז הוא דגזרו משא"כ בגוים דלא עבדו ע"ז, וא"כ הישמעאלים הכופרים בע"ז ושונאים לעובדיה אין לאסור פתן כי לא גזרו בהם. אבל לדינא אין להקל גם בישמעאלים, כי מדברי הפוסקים מבואר דהגזרה היה גם משום חתנות, וכל בנות האומות אפילו של הישמעאלים אסורים לנו".
היעב"ץ (שם), שו"ת חיים שאל (שם), חתם סופר (שם), שו"ת טוב טעם ודעת סימן ח (הנ"ל), שו"ת חיים ביד (סימן כד).
שו"ת חקרי לב (מהדורה בתרא יו"ד סימן יא, הנ"ל, וראו שם שסובר שמחמת הצורך שבנדונו אין צורך בקציצה על ידי גוי או עקירה על מנת לנטוע במקום אחר, אך באופן שאין בו היתר ברור או לפחות ספק הנוטה יותר להיתר – אין להתיר אף בצירוף העצה של עקירה על מנת לנטוע), שו"ת בנין ציון סימן סא (הנ"ל, אף שגם הוא כתב שאם אפשר לעשות כדברי היעב"ץ והחתם סופר – עדיף), מערכי לב (יו"ד סימן לג), ובדרכי תשובה סימן קטז ס"ק נא הביא בשם שו"ת אבני צדק שרוב הפוסקים חולקים על היעב"ץ.
בבא קמא צא ע"ב; רמב"ם הלכות מלכים ו, ט.
שם. וכפי שהוזכר לעיל יש אמנם תועלת בקציצה זו – בפינוי המקום, אך לא נדרשה כוונתה לתועלת זו או שימוש מוגדר שלא מיועד המקום שיתפנה. ונראה שההיתר הוא משום שעקירה כזו אינה מוגדרת השחתה.
שם.
שאז מותר לכרות אפילו עצי פרי מניבים כמבואר לעיל.
ראו תמיד כט ע"ב לענין כריתת עצים לצורך המערכה שעל גבי המזבח, אף שהיא מצווה רבה היא (ובהערה קודמת הובאו דברי הפוסקים שדנו מדוע לא הוזכר שם גם השיקול של בל תשחית).
כך כתב הבית יצחק ומטעם שיש לחלק בין אמירה לגוי שהאומר עצמו צפוי ליהנות ממנה לאמירה שהאומר אינו צפוי ליהנות ממנה. והאריך במחלוקת הפוסקים אם יש חילוק גם בין אמירה של היהודי בעצמו לגוי שיקצוץ לבין אמירה שלו לגוי אחד שיאמר לגוי אחר. לכן כתבנו בסתם שיש מעלה שיאמר לאחר והלה יאמר לגוי הקוצץ בלי לחלק עוד בין אמירה על ידי יהודי אחר לבין אמירה לגוי שיאמר לגוי אחר.
כפי שהבאנו מדברי הבית יצחק.
כיוון שחיובה בטבילה שנוי במחלוקת, יש להטביל את הפלטה כדין כל ספק דאורייתא לחומרא, אך אין לברך על הטבילה, שהרי ספק ברכות להקל.
הגרש"ז אויערבאך (מנחת שלמה שם) צידד שלא די מכל מקום בפירוק החוט והתקע שמחוץ לכלי אלא צריך לפרק את חוטי החשמל שבתוך הכלי, הנחשבים חלק ממנו ממש. אכן מסתבר שלסברת הרב רבינוביץ (לעיל הערה 1) שהחיבור לחשמל הוא גמר מלאכת הכלי אף שהוא מחוץ לגופו של הכלי - כל שכן לענין פירוק החוט והתקע, אלא שלשיטתו אין צורך בפירוק זה כלל, ודברינו כאן הם בהנחה שאין סומכים על חידושו.
ראו לעיל בהערה 3 הבאנו פוסקים רבים הסוברים שיש ללכת אחרי הבעלים העיקרי בכלי, או שדרשו שלפחות חלק השותף יהיה משמעותי, כך שייקרא שמו על הכלי (וגם אם לא נאמר כסברת הבניין אב, הנזכרת בהערה הקודמת, שמטעם זה אפילו שותפות גמורה לא תועיל אם אין הגוי מממש את בעלותו, עדיין מתבקש לפחות שתהיה זו שותפות שלו מומשה הייתה משמעותית דיה וששותפות כמותה יש בה בדרך כלל כדי שיהיה על הכלי 'שם' של השותף כשותף, ובעניננו 'שם גויות'). באופן דומה כתב בחלקת יעקב (במהדורת תשי"א חלק ב סימן עה; במהדורת תשנ"ב יו"ד סימן לז אות ב) שאין לפטור כלי שותפות (של גוי ויהודי) בגלל שותפות מועטה של הגוי.
כמו שכותב השרידי אש (שם סעיף כא): "אם הוא צובע שערו מפני הבושה, או כדי למצוא מינוי בתור פקיד או לשם תועלת אחרת, לא נמצא לאחד מן הראשונים שיאסור דבר זה". עוד כתב שם (סעיף לד): "ואחר שערכתי תשובתי זו, בא לידי ספר שו"ת לבוש מרדכי למרן הגרמ"מ עפשטיין, וראיתי כי גם מו"ר הגאון ז"ל נשאל על פקיד שהוצרך לצבוע שערו כדי שימנוהו לפקיד, והוא התיר בלא פקפוק. ושמחתי מאוד, שכוונתי לדעת מו"ר הגאון הגדול ז"ל. ואם כי מו"ר לא הביא כל המקורות שהשתמשתי בהם, מכל מקום כוון בגאוניות שכלו לכל הדברים שהעליתי עפ"י המקורות של ראשונים ואחרונים". וכן בשו"ת אגרות משה (יורה דעה חלק ב סימן סא): "אם כוונת צביעתו הוא לא ליפוי, אלא כדי שיקבלוהו למשרה, באופן שאין איסור אונאה כגון שיודע שיעשה המלאכה כצעיר, מסתבר שיש להתיר. כמו בלובש מפני החמה והצנה שהתיר הב"ח כדהביאו הט"ז סק"ד והש"ך סק"ז והסכימו לזה, כיון שהוא רק דבר אחד ולא מתדמה בזה לאשה. אחרי כתבי זה נזדמן לי לראות ספר המאור להגרא"מ פרייל שמדבר בזה, וכן תשובה מהגאון ר' משה מרדכי עפשטיין הר"מ דסלאבאדקא, והעלו ג"כ להתיר לצבוע בשביל השגת משרה כשליכא איסור אונאה".
שלחן ערוך ורמ"א יו"ד קפב, א; ש"ך שם ס"ק ב; שו"ת שרידי אש חלק ב סימן מא סעיף כא.
כמן שכתב הפרישה (יו"ד קפב, ה): "אבל במקום שמעבירין השער האנשים. נראה דרצה לומר אנשים גוים, דכיון דנהוג נהוג ולמדינן ממנהג הגוים. גם יש לומר דעל ישראל קאמר, דהיכי דהנהיגו כן כולם יחד אין מוחין בידם". הביאו ר' עקיבא איגר, שם, א; דרכי תשובה שם, ג.
שלחן ערוך יו"ד קעג, א.
ברית יהודה פרק כב סעיף ז. וציין שם (הערה יז) לדברי משנה למלך הלכות מלוה ולווה ח, א; תפארת למשה סימן קעג; שלחן ערוך הרב הלכות ריבית והלכות עיסקא סעיף יח; שו"ת אמרי בינה סימן ב אות ג; שו"ת מהר"ם שיק יו"ד סימן קסג. וכן משמע מדברי הרמב"ן (מלחמות בבא מציעא לו ע"ב בדפי הרי"ף). נציין כי גם האגרות משה (יו"ד חלק ד סימן י), שנביא להלן מדבריו, נקט כך כדבר פשוט.
ברית יהודה שם בהערה בשם מחנה אפרים (הלכות מלוה ולווה - דיני ריבית סימן לא) וחכמת אדם (כלל קלט סימן ה). ובהמשך (סעיף ח והערה יח) כתב שאם בכל החנויות יש מחיר נמוך למזומן ומחיר גבוה לתשלומים, אף המחנה אפרים והחכמת אדם אוסרים לקנות במחיר הגבוה, כי מחיר השוק הוא המחיר למזומן.
אגרות משה יו"ד חלק ד סימן י. והוסיף שם, שכשיש שלושה מחירים: אחד למי שאינו חבר מועדון, שני לחבר מועדון המשלם לאחר זמן, ושלישי לחבר מועדון המשלם במזומן – המחיר השני נחשב לריבית.
על פי הכלל שהוצאות ההלוואה מוטלות על הלווה ולא על המלווה (שלחן ערוך חו"מ לט, יז). פרטים שונים בענין זה ראו בברית יהודה פרק ט, ובפרט סעיפים ו, ט (ומכלל פרטים אלה נזכיר שחילק שם בין הוצאות לבין טורח שטורח המלווה עצמו, שלגביו – אף אם הוא רשאי לגבות עליו תשלום – יש שאינו רשאי לכלול יחד את התשלום בעבורו ואת התשלום שבעבור ההלוואה עצמה). ובפרק כב (הערה יח הנ"ל) כתב גם שיש להתיר אם אפשר לראות את הפער בין המחיר במזומן למחיר הדחוי כתשלום בעבור טורח והוצאות הכרוך בתשלום הדחוי, ובפרט כשהתוספת אכן מכונה "דמי גבייה" וכדומה (ונראה שכיוון שכאן אין זו הלוואה אלא מכר, וממילא אין כאן נידון של ריבית דאורייתא כלל, לכן לא חילק בחילוקים שבפרק ט סעיף ט; ועוד מבואר מדבריו טעם לחלק שבמכר האיסור הוא משום שניכר המוסיף בעבור המתנת המעות, ובמקרה כזה אינו ניכר, ואין זה כהלוואה. ועיינו עוד בפרק כב הערה ו, שאליה הפנה גם בהערה יח).
הרמב"ם (הלכות איסורי ביאה כא, א) כתב שהאיסור מן התורה לגעת באישה מהעריות הוא רק בדרך תאווה, וכן דייק הש"ך (יו"ד סימן קנז ס"ק י; סימן קצה ס"ק כ), וכתב שכן המנהג פשוט, שרופאים ישראלים ממששים דופק של אישה, ואפילו אם היא אשת איש. וכן פסק הגר"מ פיינשטין (אגרות משה אבה"ע חלק ב סימן יד) על פי הנ"ל, שכשמדובר בנגיעה שאינה בדרך תאווה, אין איסור, ולדעתו אף מדרבנן אין איסור. וראו הערה 3.
הגמרא במסכת שבת (יג ע"ב) הביאה מעשה באדם אחד שלמד תורה הרבה ומת בחצי ימיו, ואשתו שאלה בבית המדרש מדוע נענש. שאלו אותה החכמים כיצד נהג איתה בימי נידותה, והיא ענתה: "חס ושלום! אפילו באצבע קטנה לא נגע בי". ומזה למדו הרמב"ם (הלכות איסורי ביאה יא, יח) והרשב"א (תורת הבית בית ז שער ב) שאסור לאדם לגעת באשתו נידה אפילו באצבע קטנה. וכן פסק השלחן ערוך (יו"ד קצה, ב). יתר על כן, השלחן ערוך (שם) פסק בעקבות דברי התוספות (שבת שם ד"ה בימי) שאפילו להעביר חפץ מידו לידה אסור, מחשש שייגע בה.
הפתחי תשובה (שם ס"ק יז) הביא מספר מקור חיים (גונדרשהים, סימן קצה ס"ק כא) שראה מורים שהורו בנדון כזה להניח בגד על הדופק, ואז מותר לבעל הרופא למשש הדופק על אותו בגד המפסיק. ומפורש בדברי המקור החיים שהתיר על ידי בגד רק אם אין רופא אחר. וכן כתב בשו"ת מנחת יצחק (חלק ה סימן כז) שאין להתיר על ידי כפפות אלא במקרה דומה לזה. והמקור לזה על פי המנחת יצחק הוא מהירושלמי (סוטה ג, א), שם אמרו שמביאים מפה כשהכהן והסוטה מניפים את הקרבן של הסוטה יחד, מפני הכיעור. ומדובר כשאין איסור נגיעה מן הדין, שאין זו דרך תאווה. אחרונים נוספים שכתבו לשים כפפות הם טהרת הבית (סימן יב ס"ק מו) והדרכי טהרה (מהדורת תשע"א פרק ה, אות צד, תשובות והוספות כה).
ראו בדברי תרומת הדשן שהובאו לעיל, הערה 3, שטיפול של אישה בבעלה החולה קל יותר מטיפול של בעל באשתו החולה, ועיינו בדברי שו"ת הרדב"ז שהובאו לעיל, שההבדל הוא שכשהאישה חולה צריך למצוא אישה שתשמשנה אפילו בשכר, ואילו כשהבעל חולה, אין צורך למצוא מי שישמשנו בשכר אלא בחינם בלבד.
שבהן ההחמרה עלולה לגרום בסופו של דבר להרחקת האישה ולכך שיותר לא תבוא לטבול או לבעיות קשות בזוגיות.
שלחן ערוך (יו"ד קצח, ה) וכגאונים הנ"ל (ובבית יוסף שם הביא מדברי כמה ראשונים שנראה מהם כדעה זו, ולכאורה לכן פסק כמותה שלא כדעת הרמב"ם), ובביאור הגר"א לשלחן ערוך שם הביא עוד ראיה לשיטה זו מן הגמרא.
בחכמת אדם (שער בית הנשים כלל קיט) הביא מחלוקת בשיטת הגאונים אם שערות הראש נידונות כיחידה בפני עצמה או שהן נדונות יחד עם כל שערות הגוף. אך לעניננו נראה שאין בכך נפקא מינה, כיוון שגם אם נאמר ששיער הראש נדון יחד עם כל שערות הגוף, עדיין תהיה במציאות חציצה ברובן של השערות.
הבית יוסף (יו"ד קצח, א) כתב שייתכן שנחלקו בזה ראשונים. דעת הרשב"א (תורת הבית הקצר בית ז שער ז) ורבנו ירוחם היא שאם רוב הנשים מקפידות, בטלה דעתה של מי שאינה מקפידה. הבית יוסף נימק זאת בכך שאם לא כן נתת דבריך לשיעורין. לעומתם, מדברי הרמב"ם הנ"ל (הלכות מקוואות ב, טו) משמע שהכול תלוי בקפֵדתה של זו, ואם היא אינה מקפדת – אינה חציצה, אף ששאר הנשים כן מקפידות [ובשיורי טהרה (ס"ק ה) כתב שלחומרא סובר הרמב"ם שהולכים אחר רוב העולם, ואם רובן מקפידות, אף שהיא אינה מקפידה, בטלה דעתה]. הבית יוסף סיים בצ"ע.
יו"ד קצח, א.
הב"ח (יו"ד קצח, א) והחכמת אדם (שער בית הנשים כלל קיט סימן א).
שהרי הראסטות מורכבות מקשרים מהודקים בכל השיער, ולשיטת הגאונים, שכמותם פסק השלחן ערוך, נחשב מצב זה כחציצה בכולו או לפחות ברובו. ואף שבעלת הראסטות אינה מקפידה, ודאי שרוב הנשים מקפידות שלא יהיו קשרים וסיבוכים בשערן, ואם כן בטלה דעתה של מי שאינה מקפידה. לאור דברי הב"ח והחכמת אדם הנ"ל, שכאשר שייכת "בטלה דעתה" זו חציצה מדאורייתא, נמצא שהראסטות חוצצות מדאורייתא.
כפי שכתב ערוך השלחן (יו"ד סימן קצח סעיף כח) לגבי הידבקות השערות הנעשית בלילה (כנ"ל). וכן ראו בפתחי תשובה (יו"ד סימן קצח ס"ק ו) בשם חמודי דניאל. אמנם ראו גם בפרדס רימונים (שפתי חכם סוף אות יא עמוד מו), פתחא זוטא שם (סעיף ו אות יג עמוד קסט) ובטהרת ישראל (סעיף ו אות כד).
ראו לבושי עז (הלכות נדה חציצה וטבילה קצח, א סוף ס"ק ה עמוד תפט); שלחן שלמה (הלכות נדה וטבילה עמוד קח אות יא עם רוחב השלחן שם), ועוד.
ועל כן אולי יש להחשיב את המצב ככזה שרוצה להשאיר את ה"חציצה" למשך שנים, ותהיה סיבה חזקה יותר להגדיר את המצב כ "אינה מקפדת". וראו את דברי השו"ת הר צבי הנ"ל: "וכתב [המהרש"ם] דגם מסברא אין לחלק לענין חציצה בין מחליפין לשאין מחליפין, דמה שדעתה להחליף, מטעם זה גופא משוי לה שאינה מקפדת כאן על חציצה, ורואין אותה כאילו אינה מקפדת".
והנימוקים להקל הם רק למקרה שבו הדבר נחוץ וקשה להסירו לפני הטבילה.
כשרות מקווה הבנוי בתוך ספינה תלויה במחלוקות שונות בין הפוסקים ובספקות הלכתיים. לכן אין לטבול במקווה כזה כשישנה אפשרות לטבול במקווה אחר. טעם הדבר על פי מה שכתבו הפוסקים, שבעניני מקוואות לכתחילה יש לצאת ידי חובת כל השיטות, כיוון שמדובר בחשש איסור כרת (שו"ת תשב"ץ חלק א סימן יז; שו"ת רדב"ז חלק א סימן פה; שו"ת הר"ן סימן סו, הביאו הבית יוסף יו"ד סימן רא ד"ה כתב הר"ן בתשובה; וכן כתב שו"ת יביע אומר חלק ו יו"ד סימן טו).
מי הים דינם כמעיין וכשרים לטבילה (שלחן ערוך שם, ה).
שיעור הנקב הנדרש כדי להכשיר הוא בשיעור שפופרת הנוד, לענין שלושת הפסולים שקיימים כאן: להכשיר כלי (בתורת השקה, ראו משנה מקוואות ו, ה; שם, ב ובשלחן ערוך שם, ט. בתורת ביטול כלי, ראו ש"ך שם ס"ק כו), להכשיר טומאה (כיוון שהפסול הוא מדאורייתא כנ"ל, וכמבואר ברמ"א שם, נג ובלחם ושמלה לחם ס"ק ריז) ולהכשיר שאובים (רמ"א שם). שפופרת הנוד הוא כשיעור שתי אצבעות על שתי אצבעות (שלחן ערוך שם, מ). רוחב שתי אצבעות הוא כ-4 ס"מ לדעת הגר"ח נאה, וכ-5 ס"מ לדעת החזון איש. נוהגים לעשותו ברוחב 6 ס"מ (ראו מבנה המקואות והכשרם, עמוד כו הערה 4), שמא ייסתם מקצתו בלא ידיעה.
על פי שו"ת חתם סופר (יו"ד סימן ריז, הובא בפתחי תשובה שם ס"ק לט), שכתב שיש לחוש לכך שהנשים לא יקפידו לפתוח את נקב ההשקה.
שו"ת חתם סופר (יו"ד סימן רו, הובא בפתחי תשובה שם ס"ק י), כתב שמעיקר הדין אפשר לטבול בכלי שיש בו נקב על ידי השקה למעיין. אך בפועל אסר לטבול שם, משום שיש לחוש שהנשים יתקשו להסיר את הפקק שנמצא בעומק המים.
הראשונים הקשו שדין הכשר טבילה בכלי על ידי השקה סותר משנה אחרת (מקוואות ה, א), שבה משמע שהשקה לא מועילה. משנה זו נפסקה בשלחן ערוך (שם, ח). הראשונים כתבו סייגים שונים לדין זה כדי ליישב הסתירה: הר"ש (מקוואות שם, ב) כתב שיש לחוש שהכלי יעמוד במקום שזרימת המים חלשה, ולכן המים אינם ממלאים את כל נקב ההשקה. חשש זה קיים דווקא בכלי קבוע, אבל בכלי תלוש מותר לטבול על ידי השקה. הרא"ש על המשנה (שם, א) סבר שיש לחוש שמא יבואו לטבול גם בכלי בלא השקה. חשש זה קיים בכל כלי רגיל, אבל בכלי שהים מקיפו מכל צד, ניכר שהוא מחובר לים ומותר לטבול בו. לגבי ספינה: לפי הרא"ש השקה תועיל בתנאי שהספינה עוגנת כולה בתוך המים, כיוון שהמים מקיפים אותה מכל צד. אבל אם היא עוגנת על החוף, אין לטבול בתוכה. לפי הר"ש יש לדון אם הספינה נחשבת לכלי קבוע. והיינו על פי מה שכתב ר' עקיבא איגר (שם) בביאור דעת הר"ש, שכלי תלוש הוא כזה שמניחים אותו שם בדרך ארעי, ואין לחוש שדווקא אז יניחו במקום שהזרימה חלשה. אבל בכלי שמניחים אותו בדרך קבע, יש לחוש. ואם כן, אף שהתיבה או הספינה תלושה ואינה מחוברת, כיוון שהיא מונחת בדרך קבע לא תועיל. רבי עקיבא איגר חשש למעשה לדעת הר"ש שלא תועיל השקה, ולכן כתב שיש לעשות נקב קבוע כלשהו בתחתית התיבה, שיועיל לבטלו מתורת כלי לדעת הר"ש (אף שלהלכה אין זה מועיל, כיוון שכל החומרא היא לשיטת הר"ש, ולשיטתו זה מועיל). בנדון דידן, אם אי אפשר לעשות נקב כלשהו בתחתית הספינה, יש להכשיר על ידי ההשקה מעיקר הדין לפי שיטת הרא"ש. עוד יש לומר, שהר"ש החמיר דווקא בכלים שכבר קבועים ומונחים בים, וכעת רוצים להשתמש בהם לטבילה, שאז יש לחוש. אבל כשמתחילה קובעים את הכלי לצורך הטבילה, מן הסתם יקפידו על דרישות ההלכה, ואין לחשוש שלא תהיה השקה כראוי (אולם מר' עקיבא איגר מוכח שהבין שאין חילוק בזה, שכן דבריו עסקו בתיבה שהניחו במיוחד לצורך טבילה). עוד יש לחלק שגזרה זו אינה שייכת בספינה, שכן דרכה להיות במים עמוקים ואין חשש שהמים לא ימלאו את נקב ההשקה.
כמבואר בשלחן ערוך (שם, נב), שמקווה חסר כשר לטבילה על ידי השקה למקווה כשר. הש"ך (שם ס"ק קיא) כתב שכשר לטבילה בתנאי שנקב ההשקה פתוח בשעת הטבילה, כנ"ל. בנדון דידן, בכל מקרה יש להקפיד שנקב ההשקה יהיה פתוח בשעת הטבילה, כדי להכשיר את הפסולים השונים שהובאו לעיל.
יש לדון אם מותר לפתוח את נקב ההשקה בשבת, כיוון שבזה גורם הכשר לטבול בכלי, ולכאורה זה תלוי בשני הטעמים הנ"ל להכשיר טבילה בכלי על ידי נקב: לדעה שמועיל בתורת השקה, אין כאן תיקון של הכלי אלא תיקון של המים. וכתב הלחם ושמלה (סימן רא שמלה ס"ק צב), שמותר להכשיר מים לטבילה על ידי השקה בשבת מכמה טעמים: איסור מתקן בשבת שייך רק בכלי ולא במים; כיוון שיכול לטבול בים עצמו לא נחשב מתקן (כמו במתַקן הדס בשבת כשיש לו הדס אחר, ראו סוכה לג ע"ב ורש"י שם); האדם אינו מתקן אלא מסיר את המונע של פקק ההשקה, וממילא המקווה נכשר. לדעה שמועיל בתורת ביטול כלי, יש כאן תיקון של הכלי על ידי שאינו פוסל את הטבילה. ולפי זה לא יועיל הטעם הראשון של הלחם ושמלה, אלא רק שאר הטעמים.
מותר להיכנס בשבת לספינה, אף כשהיא במים, בתנאי שהיא קשורה לחוף (שלחן ערוך או"ח שלט, ז ובמשנה ברורה שם ס"ק לה).
כתב בשו"ת בית אפרים (יו"ד סימן נג) שאסור לסגור את נקב ההשקה לאחר הטבילה משום תיקון כלי. ויש להקל בתנאי שיסגור באופן רפוי ולא בחוזק, דהיינו שהפקק ינוע בתור חור ההשקה. וזה תלוי במחלוקת ראשונים שהביא המגן אברהם (סימן שיג ס"ק יא).
כך למשל ראינו באתר החברה תכשיט כזה שעליו חרוט הפסוק "גם כי אלך בגיא צלמות לא אירא רע כי אתה עמדי".
עיינו גם שו"ת במראה הבזק חלק ט תשובה מב, שם דנו באריכות בהיבטים רבים הנוגעים לצד ההלכתי של הליך פונדקאות.
תורת הרפואה עמ' 176–183.
בתשובה משנת תשנ"ז לרב יגאל שפרן, כמובא ברפואה מציאות והלכה לרב מרדכי הלפרין, תשע"ב – הלכות רפואה ופיקוח נפש סוף סימן ב, עמ' 28.
הרב אברהם שרמן, ישורון כא, עמ' תקלו.
אסיא פז-פח, עמ' 101–102.
ישורון שם, עמ' תקנז-תקסג.
חלק יט סימן מ.
שו"ת שבט הלוי חלק יא סימן רלו.
כן הביא הרב צבי רייזמן (בדברים שמסר לנו בכתב) מפי הרב שמואל אליהו, כשיטת אביו הגר"מ אליהו.
חוות בנימין כרך ב סימן סח אותיות ב-ג, ט; כרך ג סימן קח אות ב ס"ק ד-ו. הוא טען שלפני ארבעים יום מזמן ההפרייה כלל אי אפשר לדבר על ייחוס למישהי, מפני שמדובר ב"מיא בעלמא" (כדברי הגמרא ביבמות סט ע"ב).
עיינו בנשמת אברהם (תשע"ד) כרך ג עמ' לד-לה. ועיינו עוד רפואה מציאות והלכה (שם) פרק ה עמ' 24, ושם – תרומת חומר גנטי בטיפולי פוריות סימן כד פרק יז עמ' 294 בשם הגר"ח וואלקין, אך עיינו שם בהערה 12 וכמובא עוד להלן.
תחומין כרך ה עמ' 260–267.
חלק ה סימן שיט ד"ה והנה.
שם עמ' תקמד-תקמה. וראו עוד רפואה מציאות והלכה – תרומת חומר גנטי בטיפולי פוריות סימן כד פרק יז עמ' 294 הערה 12.
נשמת אברהם שם עמ' לז; רפואה מציאות והלכה – הלכות רפואה ופיקוח נפש (סימן ב פרק ה עמ' 23), ושם – תרומת חומר גנטי בטיפולי פוריות (סימן כד פרק יז עמ' 295). ועוד ראו במאמרו של הרב יהושע בן מאיר אסיא מא (עמ' 25–40), שדן בנושא זה על פי שיטות אחרונים יותר קדומים.
ומסיק שם: "וכתבתי אך ורק לעורר המעיינים והפוסקים... ואיך אנו נפסוק בשאלה חדשה שלא בא זכרה בש"ס ובפוסקים?!".
ולכן מחד גיסא אין להתיר את נישואיהם ליהודים ללא גיור, ומאידך גיסא יש מקום להקל בגיורם הן משום שאינו אלא מספק (ובכל מקום שיש ספק בהלכות גיור, בגיור זה מדובר ב'ספק ספקא'), הן משום שההימנעות מגיורם יש בה מכשול (להם שמא יהודים הם, ולאחרים שעלולים להינשא להם – ושמא אינם יהודים), והן משום שלגבי השאלה אם גיור הוא 'זכות' יש מקום לראותו כזכות גם משום שהוא מוציאו מן הספק ומשום שבמצוות חייב הוא מספק גם לולא הגיור. וכל זה יתבאר להלן בסימנים הבאים.
עיינו לקמן תשובה סה לגבי דברי החתם סופר.
לדרך זו גם לשון כמו "מוטב להישאר גוי", כמו שנקט השרידי אש, אינה מתפרשת דווקא כקביעה מוחלטת שמצד האמת מוטב היה לו להישאר גוי, אלא שבכלים ומדדים משפטיים שבהם נמדדות זכויות וחובות בעולם הזה הטלת חובות על אדם נחשבת 'חובה' אלא אם ברור שהאדם מרוצה ממנה. לכן אצל אדם שאינו מרוצה מחובות אלה (אף שאולי כלל אינו חש שזו 'חובה', שכן אינו מרגיש עצמו מחויב בה כלל והרי הוא אדיש אליה) – רואים אנו את הדבר מבחינת האדם כחובה במובנה המשפטי ואומרים שמבחינתו מוטב לו להישאר גוי, היינו כיוון שמצד האמת אכן הוטלו עליו חובות בגיור והוא מעדיף היה להישאר ללא חובות שאינו חפץ לקיימן (ולכן הוסיף השרידי אש על דבריו "מוטב לו להשאר גוי", ופירשם "ולא יהיה מחוייב במצוות").
מן הדין, אף אם הוא עצמו לא יכיר בהן. בדרך כלל מי שלא חונך לשמירת תורה ומצוות אינו מכיר בחיובו במצוות, ואינו רואה עצמו כמחויב בהן כלל, ולמרות זאת לסברת פוסקים אלה אין גיורו 'זכות' כיוון שאם יחול הגיורף תהיה האמת שהוא מחויב במצוות, וחובה כזו אינה נוחה לו.
נדון דידן הוא בבחינת שעת הדחק (וכפי שהוסבר כבר בתשובה נו הערה 3, וראו עוד להלן בתשובה סא), ולכן אף לכתחילה "שעת הדחק – כדיעבד דמי".
מדברי הדרכי משה, שכמותם משמע גם בב"ח, עולה שאכן יש מחלוקת בין המרדכי בשם הראבי"ה לר"ן. אכן לכאורה דברים אלה צריכים עיון, שהרי הראבי"ה שלל בפירוש רק מי ש"אינו רוצה" שיגיירוהו, וכלשון הב"ח שהגיור הוא "בעל כרחו", כאשר הר"ן הכשיר בפירוש רק "מעצמן", מבלי להזכיר שמדובר בעל כורחו, ואפשר שהר"ן היה מודה שאי אפשר לגייר בכפייה, אלא שדבריו הם בקטן שאין לו דעת ואין לו אב ואם המתנגדים או מסכימים, שכיוון שזכות היא לו – אפשר לגיירו. וייתכן שבמקרה כזה גם הראבי"ה יודה שאפשר לגיירו, ועל כל פנים אם גיירוהו – הגיור תקף, שהרי אם הוא 'שותק' אין זה בעל כורחו (והן הן דברי השבט הלוי המובא להלן). ואולי פוסקים הבינו אלו שלשון הראבי"ה "אינו רוצה" אין פירושה מתנגד אלא שאין לו רצון חיובי.
ומצד שני, אם גם הר"ן יודה שאי אפשר לבית דין לגייר בעל כורחו (ראו בהערה הקודמת), הרי שלא יהיה לנו יסוד לטעון מדבריו שיועיל גם גיור שאינו "זכות".
היינו שלדעת השבט הלוי מסתבר שמחלוקת הראשונים, אם בכלל יש מחלוקת על כך, היא אם הקטן 'שותק' ואף אביו ואימו שותקים או שאינם לפנינו – אם אפשר לגיירו או שמא צריכים רצון מפורש של הקטן או של אביו ואימו. אכן צריך בירור מה משמעותו של רצון זה. אולי אפשר להציע שסוברים שרק במקרה כזה אנו אכן בטוחים שזכות היא לו; מפני שאם עכשיו אינו רוצה – לא הוא ולא הוריו, איננו יכולים לשער שבוודאי לא תהיה לו התנגדות בעתיד, ועל כן לא נוכל לקבוע בוודאות שזו זכות לו.
לכאורה, אם מצב זה הוא "רק זכות גמורה להתירו בבת ישראל", אין צורך "שהאחראי עליו יבקש הדבר מבית הדין"! ונראה לפרש שעדיין יש לחשוש שמא מדובר במקרה מיוחד שבו אינה זכות, אבל כאשר האחראי יבקש את הדבר נוכל להיות בטוחים שאין בסיס לחשש כזה.
במקרה שלנו נראה שקטע זה אינו רלוונטי. שהרי מדובר כאשר ההורים בוודאי יקבלו ילד זה, ולפי מה שביררנו, בכל מקרה הוא יירשם כיהודי בכל הנוגע לזכויות אזרחיות.
יש לעיין בכוונתו כאן: הרי לפני כן אמר שיש לגיירם כבר עכשיו בקטנותם ואז לא יוכלו למחות אחר כך. וכאן העלה לכאורה אפשרות שלא נגיירם עד שיגדלו, ואז יהיה חשש שבית הדין לא יקבלם! אכן ייתכן ליישב את דבריו ולומר שלא חזר בו במאומה מהכרעתו להלכה, אלא שהוסיף להעיר עוד שאם למעשה אין מגיירים את הילד בקטנותו – מכל סיבה שהיא – מוטב שיגדל אצל שומרי מצוות, ולכן יש מקום להפנות את תשומת לב פקידי הרווחה שטובת הקטין דורשת למוסרו לבית של שומרי מצוות. ועוד אפשר ליישב שדבריו מכוונים גם כלפי האפשרות של גיור קטינים, שאף שהוא סובר לכאורה שזכות היא לקטן זה בכל אופן, מכל מקום לא ייבצר שיהיה בית דין שלא יסכים לגיירו, ועל כן טובת הילד היא שיימסר להורים שיוכלו בוודאי לגיירו.
אמנם עדיין יש לעיין בזה, שהרי באמצע המשפט הנ"ל כתב: "ורק מעלה עשו ביוחסין לחשוש למיעוט", ומשמע לכאורה שבספק שקול אין הדבר ברור לו – ותלוי לכאורה במובא לעיל מדברי האחרונים שדנו אם שייך בו "ספק דאורייתא לחומרא" או שמא לדידו לא שייך ורק לנו אסור להאכילו נבלות. אך מלשונו ומדבריו בסתם "שהאסופים חייבים במצוות" משמע שנקט כך כדבר פשוט גם במקרה של ספק שקול, וראו עוד תשובה נו (הערה 1).
הזכויות מבחינת היכולת להינשא וכמובא כבר בתשובה נו הערה 4, וכדברי הגר"א בקשי דורון, ויש להוסיף גם כנ"ל את הרצון הטבעי של כל אדם בזהות ותחושת שייכות ברורה – שאינו סיבה בעבור גוי להתגייר, אבל אצל מי שמעמדו מסופק רצון זה הוא ודאי סיבה לראות את הפיכתו למעמד ודאי כזכות.
ומסברה רחוק לומר שחובה היא מחמת דינים דרבנן שייחשבו כלפיו ספק דרבנן או מחמת ספקות דאורייתא שייחשבו ספק ספקא, וכל שכן אם נאמר כסברות השפת אמת והמרומי שדה, שלכאורה ייתכן לפיהן שכיוון שבידו להתגייר או כיוון שעל גויים לא נאמרו דיני הספקות – מן הדין אינו רשאי להקל אף באלה.
הן הזכות שבכניסה לכלל ישראל, הן הזכויות במובן של עולם הבא שמצידן, כאמור, לעולם מוטב להיות יהודי. וכמובן נוסף להן יש הזכויות השייכות בנדוננו אף לפי הביאור הראשון בדברי פוסקים אלה, וכאמור לעיל בהערה 5.
היינו שהרד"ך מעלה אפשרות שנגדיר מצב מסוים כזכות אם יש בו זכות רוחנית, גם כשהאדם עצמו אינו רוצה בו; אבל הוא ממשיך וטוען שאין לומר כך.
ואף לענין השיקול הסובייקטיבי ולשאלת אומדן דעתו ורצונו של האדם עצמו יש להוסיף שאם הוא מאמין במידה כלשהי בבורא עולם ובשכר ועונש (ולא מעט מהמוגדרים חילונים מאמינים בכך), הרי שהוא עשוי להאמין שירוויח בכך גם זכויות רוחניות ולרצות בהן (ולכשנדקדק בדבר יותר, הרבה מאותם יהודים אף משוכנעים שיזכו לשכר עבור מצוותיהם שבין אדם לחברו, ולא מעט מהם גם מאמינים בשכר מצוות שבין אדם למקום המעטות שאותן הם מקיימים, באופן חלקי או מלא, אלא שבעונש על שאינם מקיימים הם מפקפקים מתוך תפיסה שגויה של "הקב"ה ותרן", "וכי מה אכפת לו לקב"ה בין שוחט מן הצוואר לשוחט מן העורף" וכד', ואצל הללו ודאי שנתפס הגיור כזכות רוחנית ותועלת לענין שכר (ואדרבה, כל הספק שהעלו הפוסקים היה מצד המדד האובייקטיבי, ובנדון דידן שיש חיוב מספק בכל אופן – גם מצד מדד זה ייתכן שיש בגיור זכות וכנ"ל, אלא שבפן זה תלוי הדבר בשתי הדרכים בביאור דעתם של פוסקים אלה שלא ראו בגיור כזה 'זכות'.)
אלא שחידש הרא"ם לגבי הרצון הכללי להיות בכלל ישראל (על פי דברי הרמב"ם), שהוא גובר על הרצון הגלוי עתה (ועל זה חלק הרד"ך). חידוש זה נאמר לכאורה רק בכיוון אחד: אי רצון גלוי להיחשב כיהודי ולקיים מצוות יכול אולי שלא לסתור את הזכות האובייקטיבית בגלל 'רצון פנימי' שאנו מניחים שקיים ורק מודחק בגלל היצר הרע. לעומת זאת, כאשר אנו משערים שהאדם היה רוצה להיות יהודי (לו יכולנו לשאול אותו), לכאורה זה יספיק כל עוד אינו מביע התנגדות לכך (שהרי אין השערה סותרת שבתוך תוכו אינו רוצה להיות יהודי).
היינו שהבין בתוספות ש"אין להם להתמצע" פירושו שאינם יכולים להתערב. אבל לכאורה זו הבנה דחוקה בלשון התוספות.
לא ברור בדיוק למה.
ויש להוסיף כי גם החתם סופר המובא להלן בתשובה סה, נסובר שיש אופנים שאי אפשר לגר קטן למחות, לכאורה סובר להלכה שלא כדברי התוספות. שהרי אם באמת יש צורך בקבלה אקטיבית כשיגדל, אלא שהעדר המחאה כמוהו כקבלה, לכאורה היינו אומרים שלעולם יוכל ילד זה למחות, משום שבפועל משעה שמוחה מתברר שאין כאן קבלת מצוות.
הב"ח (יו"ד סימן רסח) נקט שלדעת הרמב"ם גם הקבלה אינה מעכבת. אך הב"ח עצמו נקט להלכה כדעת תוספות והרא"ש שהיא מעכבת (אף שלכאורה רואים מגר שנתגייר בין העכו"ם שאין ההודעה מעכבת), ויש שחלקו על הבנתו ברמב"ם, ונקטו שאף הרמב"ם מודה בחילוק שבין הודעה לקבלה.
ועיינו להלן שיש סברא שהאב הגוי נחשב 'בעלים' של בנו. לסברא זו ייתכן שהיכולת שיש ביד האב להתנגד לגיור בנו היא משום שהוא נחשב 'בעלים', וייתכן שבעלות זו אינה פוקעת גם כשהאב עצמו מתגייר ואינו נחשב עוד לאב הלכתי. ועיינו בנוגע לסברא זו בדברי הזכר יצחק (סימן ב) ובמבוא לזכר יצחק חלק ב מאת המהדיר הגר"ש שפירא, שהביא מדברי אביו הג"ר אליעזר שפירא זצ"ל שהאריך בענין זה. ולפי דרך זו ברור שכשאין 'אב' אין מניעה לגייר את הקטן משום כך, שהרי אין צורך שהאב דווקא יביא את בנו, אלא שלא יעכב מחמת הבעלות שיש לו. ובזכר יצחק שם צידד שאולי גם לענין גיור של ילד שאביו יהודי ואימו גויה תהיה משמעות לרצון האב, לגייר (ואולי שלא יוכל הקטן למחות כשיגדיל, לסברות שכשאביו מגיירו אינו יכול למחות, ראו להלן) או להתנגד לגיור, אף על פי שלהלכה אינו נחשב בנו, משום שייתכן שרק לעניני יוחסין אינו נחשב בנו, אבל לענין הבעלות שיש לאב – בעליו הוא. לפי דרך זו מתורצת הקושיה ממשפחה המתגיירת יחד. אמנם גם לפי דרך זו בפונדקאות או תרומת ביצית כשהאב הביולוגי הוא יהודי (וכך הדבר ברוב המקרים שבהם זוג הורים לילדי פונדקאות או תרומת ביצית מבקשים לגייר את ילדם), הרי שרצונו בגיורו של הילד מסייע לכך, אף שאין הוא 'אב' הלכתי לשאר הענינים.
בגמרא (סנהדרין פב ע"א) מסופר על זקנו של רבי פרידא שמצא גולגולת מושלכת בשערי ירושלים, שהיה כתוב עליה 'זאת ועוד אחרת', ואמר שזו גולגלתו של יהויקים שנאמר עליו (ירמיהו כב, יט) "קבורת חמור יקבר". המהרש"א (חידושי אגדות שם) דייק שגם בחמור שייך קצת 'קבורה', משום טומאת נבלות או משום סירחון, ולכן לא משליכים אותם ברחובות אלא שלא מקפידים להעמיק קבורתם, והכלבים סוחבים אותם מקברם. ודייק המנחת יצחק (חלק ז סימן קד) שכדי להוציא מ'קבורת חמור' צריך לפחות כיסוי שלושה טפחים, זאת לאור הגמרא (פסחים לא ע"ב) שציינה ש'חפישת הכלב' היא שלושה טפחים. גשר החיים (שם ה) פסק שבנפלים די בשלושה טפחים, והמנחת יצחק (שם) ציין שמקורו מהגמרא בסנהדרין (שם).
ראו לעיל הערה 1 בדברי גשר החיים, שכאשר חסרים מקומות קבורה ועושים קבר על קבר יש אומרים שדי בשלושה טפחים הפרש ביניהם.
חוזר המנכ"ל למשרד לשירותי דת למנהלי בתי עלמין ורשויות מקומיות, מופיע באתר האינטרנט של המשרד לשירותי דת.
גשר החיים (טז, ד) הנ"ל, וטעמם שזהו שיעור 'קומת אדם'. הדבר נהוג במיוחד באלו הקונים חלקת קבר מחיים, שיש שמבקשים מידות אלו.
בשו"ת בצל החכמה (חלק ג סימן עט) העלה שראוי לבטל מנהג כשיש לחשוש שיביא לידי תקלה, ולכן כתב שראוי לבטל המנהג במקום שנהגו הנשים לחפוף שעתיים לפני הטבילה (אלא די בשעה), שהדבר גורם שכל אחת צריכה לחכות זמן רב עד שתשלים חברתה את החפיפה, וזה גורם לנשים להימנע מלטבול. ואמנם הרב קוק (דעת כהן יו"ד סימן יח) כתב שהכבדה בעלמא אינה הצדקה לביטול מנהג, וראייתו מהגמרא (פסחים נ ע"ב): "בני ביישן נהוג דלא הוו אזלין מצור לצידון במעלי שבתא. אתו בנייהו קמיה דרבי יוחנן, אמרו לו: 'אבהתין אפשר להו, אנן לא אפשר לן'. אמר להו: כבר קיבלו אבותיכם עליהם, שנאמר (משלי א, ח): 'שמע בני מוסר אביך ואל תטש תורת אמך'". אך בנדון דידן הסיבה העיקרית לשינוי המנהג אינה מניעת ההכבדה מהמלווים אלא החשש שהכבדה זו תגרום בפועל לפגיעה בכבודם של הנפטרים, שזו המטרה המרכזית של מנהגי הקבורה השונים. במצב שבו אם ישמרו על המנהג ייפגע כבוד המת כתב המהר"ם שי"ק בתשובה (או"ח סימן צב) שיש לחוש לכבוד הנפטר, ולכן כתב שבמקום שבית הקברות רחוק וקשה לשאת בכתף את הנפטר, שהקפדה על המנהג לשאת את המת בכתף ולא בעגלה עלולה להביא אנשים להימנע מלבוא ולשאת את הנפטר, מותר לשאת אותו בעגלה (אף שהנשיאה בידיים כשלעצמה אכן מכובדת יותר ואינה רק מנהג, כיוון שבמצב כזה מכל מקום עלולה היא להחטיא את המטרה ולגרום את ההפך – פגיעה בכבוד המת), וכשיגיעו בסמיכות לקבר יורידוהו וישאוהו בכתף.
זה היה המנהג בארץ כמובא לעיל (הערה 1), ומדברי העמק שאלה שהובאו שם עולה כי זה היה המנהג הפשוט גם במקומות אחרים. מנהג זה יש בו משום כבוד המת ומניעת איסור של 'לועג לרש' כלפי המתים (וזאת לאורך זמן, ולא רק בעת הלוויה עצמה), על פי דברי העמק שאלה הנ"ל, בנוגע להיתר לומר פסוקים וקדיש בסמיכות לקבר – היתר שאנו מניחים שנהוג גם אצלכם – ועל כן ראוי שלא לשנות ממנהג זה על כל פנים אם אין בכך הכרח.
ובמקור ביביע אומר חלק ז יו"ד סימן לז (ותשובות נוספות בענינים אלה שם בסימנים לח–לט) וחלק י יו"ד סימן מז.
בטעם איסור פינוי המת כתב הכלבו (סימן קיד, הובא בבית יוסף יו"ד סימן שסג): "אין מעתיקין ממקום למקום שהבלבול קשה למתים מפני שמתיראים מיום הדין" (ומכל מקום הכלבו עצמו הזכיר שם כמה אופני היתר – והם יוזכרו גם להלן והובאו גם בעוד ראשונים ושנפסקו גם הם בשלחן ערוך). וכתב על כך הנודע ביהודה (שו"ת נודע ביהודה מהדורא קמא יו"ד סימן פט): "ודאי דאחר עיכול הבשר ואז כבר פסק הדין ליכא בלבול". אומנם אחרונים רבים חלקו על הנודע ביהודה בענין זה (ראו בשו"ת שיבת ציון לבנו של הנודע ביהודה סימן סג שהאריך לחלוק עליו, ומכל מקום המעיין שם היטב יראה שאף שפקפק בראיותיו של אביו, מכל מקום עיקרו הוכחותיו שלו אינן שיש 'חרדת הדין' גם לאחר י"ב חודש, אלא שמכל מקום יש איסור בפינוי גם אז מטעמים אחרים, ובכללם משום כבוד המת ומניעת ניוולו, ועיינו מענין זה להלן). אך יש גם שהסכימו עימו, ויש שנראה שתלו את הדבר בעיקר בעצם חלוף פרק הזמן של י"ב חודש ולאו דווקא בעיכול הבשר. וראו בעלי תמר על הירושלמי מועד קטן פרק ב ד"ה אין מפנין; שו"ת עין יצחק חלק א יו"ד סימן לד. וראו בהרחבה על המחלוקת – ומדברי עוד פוסקים רבים שעסקו בה – בשו"ת מלמד להועיל חלק ב יו"ד סימן קיט; אגרות משה יו"ד חלק ב סימן קסא; ציץ אליעזר חלק ה סימן כ; יביע אומר חלק ז יורה דעה סימן לז אות ג; גשר החיים חלק א פרק כו סעיף א אותיות ט–י. כאמור, הרב עובדיה יוסף הכריע (ביביע אומר שם ובחזון עובדיה אבלות חלק א) שבמקום שיש ספק אם מותר לפנות, אפשר לצרף את דעות המתירים ולפנות את המת לאחר שהתעכל הבשר.
שלחן ערוך יו"ד שסג, א
עיינו גשר החיים חלק א פרק כו סעיף א המפרט את כל ההיתרים. וראו תשובות רבות בענין בשו"ת במראה הבזק: חלק ב תשובה צא; חלק ג תשובות סד, ע, עב; חלק ד תשובות קכב-קכג; חלק ה תשובות צה-צו; חלק ז תשובות פ-פא.
שלחן ערוך שם.
כך מבואר בשלחן ערוך יו"ד שעה, ג, והוא על פי הירושלמי מועד קטן ג, ה. גם מהאמור במסכת שמחות (י, ח, ראו להלן) עולה בבירור שהפינוי המותר הוא אף מיד לאחר הקבורה הראשונה, וכך מבואר גם מתשובת הרשב"א (חלק א סימן שסט) שנפסקה להלכה בשלחן ערוך (יו"ד שסג, ב).
שלחן ערוך יו"ד שנז, א
ובמסכת שמחות (י, ח) הובא מקרה דומה, שלרבן גמליאל היה קבר שאול ביבנה שבו היו קוברים את המתים וכך פוטרים את הרבים, ואחר כך היו מעלים את הנפטר וקוברים אותו בירושלים. ואם היו עושים כך על מנת לפטור את הרבים, על אחת כמה וכמה כדי להימנע מהלנת המתאו כדי לקוברו בארץ ישראל או בקברי משפחתו וכדומה.
ההנחה היא כאמור שבדרך כלל לאחר י"ב חודש התעכל הבשר. מכל מקום הדעת נותנת שגם כאן אם ההערכה היא שהבשר התעכל קודם לכן – אפשר יהיה לסמוך עליה ולפנות את המת קודם לכן בתנאים האמורים לעיל (וכדינו של הפינוי לאחר עיכול מזורז שנעשה על ידי נתינת הסיד, כמבואר בתשובת הרשב"א שהוזכרה לעיל).
ראו בתשובה הקודמת וכן בחלק ב תשובה צא; חלק ג תשובות סד, ע, עב; חלק ד תשובות קכב-קכג; חלק ה תשובות צה-צו; חלק ז תשובות פ-פא.
בירושלמי (מועד קטן ב, ד) נאמר שאין להוציא מת מקברו על מנת לקוברו מחדש, ואפילו מקבר בזוי לקבר מכובד. וכך פסק השלחן ערוך (יו"ד שסג, א). לאיסור פינוי מת מקברו ישנם כמה טעמים: א. משום ניוול – בגמרא (בבא בתרא קנד ע"ב) נאמר: "שאלו את ר"ע מהו לבודקו? (דהיינו לפתוח הקבר ולבדוק המת אם הביא סימני בגרות בחייו) אמר להם, אי אתם רשאים לנוולו". וכתב הנודע ביהודה (מהדורה קמא יו"ד סימן קסד): "כי לדעתי הניוול נוגע גם לחיים שרואין סוף האדם לניוול כזה". וכן עיינו בשו"ת חכם צבי (סימן נ) הכותב, "לא כן אנכי עמדי דודאי פתיחת הגולל לאחר שנסתם יותר חמור דאית ביה משום ניוול... לפתחו ולראות ניוולו הוא יותר חמור"; ב. משום חרדת דין – הבית יוסף (יו"ד סימן שסג) כתב בשם הכלבו: "לפי שהבלבול קשה להמתים, לפי שמתייראין מן הדין... וזכר לדבר 'ישנתי אז ינוח לי' (איוב ג, יג)". וכן שמואל כעס על שאול שהעלוהו באוב: "למה הרגזתני להעלות אותי" (שמואל א כח, טו). אמנם יש אחרונים שסייגו טעם זה: 1. הנודע ביהודה (מהדורה קמא יו"ד סימן פט) כתב שטעם זה קיים דווקא כל עוד לא התעכל הבשר, אבל אחר כך אין לחוש לו. אך בשו"ת פרשת מרדכי (סימן כד) חלק וסבר שאף בעצמות יש חרדת הדין וכך שיבת ציון (סימן סג), ועין יצחק (יו"ד סימן לד); 2. המהר"ם שי"ק (יו"ד סימן שנד) כתב שלאחר י"ב חודש אין לחוש לחרדת הדין, אך רבים מהאחרונים חלקו עליו, אם במפורש ואם במשמע מדבריהם שדנו על חרדת הדין אף לאחר מאות שנים; 3. השרידי אש (חלק ב סימן ק) ציין למהר"ג ממיץ שסבר שמי שעדיין לא הגיע לגיל עשרים, כיוון שאין עונשין אותו למעלה, לא שייך לגביו 'חרדת הדין', ולכן פסק במקרה שהיו שני מתים, אחד גדול ואחד קטן, ששכחו להלבישם בכל התכריכים, שיש לפתוח את הקבר הקטן ולא את הגדול. והסכים עמו הכנסת יחזקאל (סימן לד), אך חלקו עליו החכם צבי (סימן מז) והנודע ביהודה (מהדורה תנינא סימן קסד); ג. ביזיון המת – הרא"ש (מועד קטן פרק , סימן יג) כתב: "גנאי גדול הוא למת לפנותו מקבר לקבר קודם שנתעכל הבשר", ואין זה מטעם 'ניוול', שהרי איסור ניוול קיים גם לאחר שהתעכל הבשר, ונראה שכוונתו לביזיון המת מפני סירחון הבשר; ד. חזקת מקום – המהר"ם שי"ק (יו"ד סימנים שנד-שנה) חידש טעם זה, בדומה למה שאמרו חז"ל בקרשי המשכן: קרש שזכה להיות בצפון לעולם בצפון וכו'; ה. ביטול מצוות לאבלים – הנודע ביהודה (מהדורה קמא יו"ד סימן פט) כתב: "נכון שלא לגרום אבלות לקרובים בליקוט העצמות, שנפטרים על ידי זה מכל קיום מצוות"; ו. ביזיון שאר מתים שנשארים קבורים שם – טעם זה מקורו בצוואת רבי יהודה החסיד (אות יא), ובאור זרוע (אבלות סימן תיט). אבל הפתחי תשובה (יו"ד סימן שסג ס"ק א) הביא דברי התפארת צבי (יו"ד סימן נט) שאין למנוע פינוי מת לקבר אחר מטעם שנמשך ביזיון לנשארים בבית הקברות הישן: "דאין מחויב לסבול בזיון בשביל חברו"; ז. סכנה לחיים – הציץ אליעזר (חלק ה סימן כ) הביא טעמים נוספים לאיסור, וביניהם טעם זה של סכנה לחיים, משום שבעוון חיטוט קברים באות צרות (וכך בשבות יעקב חלק ב סימן קג, ודעת כהן סימנים רג-רד); ח. הסגת גבול – בספרי (דברים פסקה קפח) אמרו: "מנין למוכר קבר אבותיו שעובר בלא תעשה תלמוד לומר לא תסיג גבול רעך, יכול אפילו לא נקבר בו אדם מעולם תלמוד לומר בנחלתך אשר תנחל הא אם קבר בו אפילו נפל אחד ברשות עובר בלא תעשה". וכן נאמר בתורה (במדבר י, כט) שמשה אמר ליתרו: "נוסעים אנחנו אל המקום אשר אמר ה' אותו אתן לכם", ודרשו חז"ל בספרי (במדבר פסקה עח): "אותו אתן לכם – ואין לגרים בו חלק. ומה אני מקיים והיה השבט אשר גר הגר אתו שם תתנו נחלתו (יחזקאל מז, כג)... אם אינו ענין לירושה תניהו ענין לקבורה ניתן לגרים קבורה בארץ ישראל". וביאר האור שמח (הלכות אבל יד, טו) שכוונת הספרי שאף שהגרים "לאו בני נחלה בארץ ישראל, גם להם ניתן קבורה". ומצאנו בגמרא (נדה נז ע"א) שהכותים (שלתקופה מסוימת נחשבו כגרים) לא היו קוברים נפלים בגלל שדרשו את הפסוק (דברים יט, יד) "לא תסיג גבול רעך אשר גבלו ראשונים בנחלתך", כל שיש לו נחלה – יש לו גבול, כל שאין לו נחלה – אין לו גבול, וסברו שלנפלים אין נחלה. אמנם הואיל ולמדו מהפסוק של הסגת גבול אף לגבי דברים אחרים, כגון בגמרא (שבת פה ע"א) דרשו את הפסוק לענין מומחיות יושבי הארץ בזריעת זרעים, ותוספות (שם ד"ה לא תסיג) כתבו שם שזה לאו שבכללות או רק אסמכתא, העלה האור שמח (שם) שהאיסור לפנות קבר אינו מדאורייתא.
השלחן ערוך (יו"ד שסג, א) מציין כמה אופנים שהתירו פינוי מת מקברו: א. לקברו בקברי אבותיו (ירושלמי שם); ב. להעלותו מחו"ל לארץ ישראל (רבנו ירוחם תולדות אדם וחוה נתיב כח חלק א); ג. כאשר מלכתחילה קברוהו רק באופן זמני (רבנו ירוחם שם); ד. הקבר אינו משתמר, כגון שהוא נמצא במקום שיש חשש שהעכו"ם יוציאוהו משם או שייכנסו מים לקבר (אור זרועאבילות סימן תכ). בפתחי תשובה (יו"ד סימן שסג, ס"ק א) בשם החכם צבי (סימן נ) כתב שמי שנקבר בקרקעות עכו"ם, מותר להוציאו ולקוברו בקברות ישראל. וטעמו משום החשש שהגוי יחרוש ויזרע על הקרקע של הקבר. וכן האגרות משה (יו"ד חלק ג סימן קמו) כתב שחמורה קבורת גוי ליד יהודי, ואפילו בדיעבד מפנים. וכן ביביע אומר (חלק זיו"ד סימן לו) פסק שאם נקבר גוי בבית קברות יהודי ואי אפשר לפנותו בגלל החוק, יעבירו את היהודים הקבורים אצלו למקום אחר.
מסקנת הפוסקים על פי הגמרא (כתובות קיא ע"א): "אמר רב ענן: כל הקבור בארץ ישראל – כאילו קבור תחת המזבח, כתיב הכא: (שמות כ, כ) 'מזבח אדמה תעשה לי', וכתיב התם: (דברים לב, מג) 'וכפר אדמתו עמו'". וכתב הרמב"ם (הלכות מלכים ה, יא) "וגדולי החכמים היו מוליכים מתיהם לקברם בא"י, צא ולמד מיעקב אבינו ומיוסף הצדיק". וביביע אומר (חלק ו יו"ד סימן לא) פסק שאין לפנות מת הקבור בארץ ישראל לקברות אבותיו בחו"ל, וכך פסק הילקוט יוסף (אבלות נב, ז; ועיינו שם ג-ו).
בשלחן ערוך (יו"ד שסג, א) על פי הירושלמי (מועד קטן ב, ד) מובא שאין מפנים את המת והעצמות אפילו מקבר בזוי למכובד, ובתוך שלו מותר אפילו מקבר מכובד לבזוי, שערב לאדם שיהא נח אצל אבותיו. וכן מצאנו בגמרא (נזיר מד ע"א) "מעשה שמת אביו של רבי צדוק הכהן בגינזק, ובאו והודיעוהו לאחר שלש שנים, ובא ושאל את רבי יהושע וארבעה זקנים עמו (אם מותר ליטמא לו כדי לפנותו לקברות אבותיו, רש"י ד"ה דתניא, תוספות ד"ה ובאו), ואמרו לאביו, בזמן שהוא שלם, ולא בזמן שהוא חסר" מוכח שאלמלא איסור כהונה – מותר לפנותו כדי לקברו בקברות אבותיו ונחלקו האחרונים: א. לדעת הט"ז (שם ס"ק ב), באר הגולה (שם), חתם סופר (יו"ד סימן שלא), מלמד להועיל (חלק ב סימן קיט) ההיתר הוא לפנותו לא רק לקברי אבותיו, אלא אף למקום ששוכבים שם בני משפחתו; ב. היד הלוי (יו"ד סימן ריב) אסר לפנות אדם לקוברו ליד קבר אשתו, שייתכן שההיתר נאמר רק באופנים הבאים: 1. דווקא בקברי אבות ולא שאר קרובים; 2. דווקא ביחס לזמנם שהיה חלקת קבר מיוחדת רק לבני המשפחה (ראו בבא בתרא ק ע"ב, וברשב"ם שם ד"ה המוכר קברו לעשות לו קבר). אמנם המהרש"ם (סימן שמג) דחה סברא זו: "שלא נגרעה חביבות המשפחה להיות קבורים ביחד, בעבור שיש גם קברים אחרים למרחוק", ובמיוחד לאור דברי הבית יוסף (יו"ד סימן שסד) שאיסור פינוי מת הוא רק איסור דרבנן משום כבוד המת; ג. המשפטי עוזיאל (חלק א יו"ד סימן ל) אסר לפנות מת ממקומו לקברי אבותיו – משום שלדעתו דווקא כשעתה קבור במקום שאין שם קברות ישראל נוהג דין זה, וציין כמה ראיות: א. בתורה (בראשית מט, כט-לא) יעקב מצווה את בניו לקברו בקברי אבותיו, וזה היה דווקא במצרים, מקום שלא היה בו קברות ישראל [וכך ביאר את הגמרא לגבי רבי צדוק, שגינזק היה מקום בודד או שנקבר בקברי גוים ולכן התירו]; ב. השלחן ערוך (יו"ד שסג, ב) אסר להוליך מת לקבורה מעיר שיש בה בית קברות לעיר אחרת, אלא רק מחו"ל לארץ ישראל, מוכח שבחו"ל עצמה אסור להוליך ממקום למקום, וכן בארץ ישראל אסור להוליכו ממקומו למקום אבותיו, ואם כך קודם שנקבר, קל וחומר לאחר שנקבר. וציין שני טעמים לדבר: 1. ביזיון המת; 2. ביזיון למתים האחרים שמסלקים אותו ממחיצתם. אמנם הכנסת יחזקאל (סימן מג) והכתב סופר (יו"ד סימן קפג) דחו סברא זו, לאור דברי הרשב"א בתשובה (סימן שסט) שאפילו אם האדם נקבר תחלה עם המתים שבעירו, מותר לפנותו כדי לקברו עם אבותיו, שכיוון שזה כבודו של המת, אין להשגיח בביזיון שאר מתים, וכל שכן במקרה שהמת בעצמו ציווה לעשות כן. ולמעשה בפוסקים מצאנו שלושה כיוונים: א. יביע אומר (חלק ז יו"ד סימן לח) כתב שאחרונים רבים התירו אף לקברי שאר קרובים, ואף בזמן הזה, ובמיוחד לאור דברי הבית יוסף (יו"ד סימן שסד) שאיסור פינוי מת הוא איסור דרבנן משום כבוד המת. וכך הכריע גשר החיים (חלק א פרק כו, א); ב. האגרות משה פסק (חלק ב יו"ד סימן קסא): "אין למחות באלו הרוצים לפנות לקבר משפחה, אף שאין שם אביו ממש, אבל למי ששואל ורוצה לעשות כהוגן וכהראוי לטובת המת, יש לומר לו שאין כדאי לפנות, ושמצערין להמת טובא ובפרט למתים שבזמן הזה במקומותינו שיש להם הרבה מה לירא מחרדת הדין ואין רוח חכמים נוחה מזה". ובמקום אחר הוסיף (יו"ד חלק א סימן רלו) שאף כשהחליטו לפנות, "לכל הפחות יחכו עד שיתעכל הבשר, ויישארו רק עצמות, שבמקרה זה סובר הנודע ביהודה (יו"ד מהדורה קמא סימן פט, ראו הרחבה לעיל הערה 1) "שליכא בלבול המתים מחרדת הדין"; ג. המחנה חיים (חלק ג יו"ד סימן מה; רבי חיים סופר, תלמיד החתם סופר, היה רב בהונגריה 1821–1866) ציין שיש מצווה על הבנים להביא את אביהם לקברי אבותיו, ובמקרה שהבן כהן, מותר לו אף להיטמא ולטפל בהבאת אביו לקברי אבותיו, וראייתו מהגמרא (נזיר מד ע"א) שהובאה לעיל. אמנם אין לכהן לפנות את אביו מקברו אם יש חשש שמא חסר מגופת אביו (גשר החיים חלק א פרק כו, ד, יד). וראו הרחבה בסעיף ב5 בגוף התשובה.
השרידי אש (חלק ב סימן ק) סייג שבמקרה שהאב קבור כבר אצל אבותיו אין להעבירו, שאף שנוח לנפטר שיבואו בניו להשתטח על קברו, מכל מקום אין לזוז מדברי הגמרא והפוסקים שדברו על החשיבות להיקבר ולנוח אצל אבותיו, והסתפק במקרה שרוצים לפנות את האם מקברי אבותיה. וזאת לאור הגרסאות בברייתא (שמחות יד, ו): "אביה אומר תיקבר אצלי, ובעלה אומר תיקבר אצלי, קוברין אותה אצל אביה, ואם יש לה בנים מבעלה קוברין אותה אצל בעלה, ואם היא אמרה קברו אותי אצל בניי קוברין אותה אצל בניה", שייתכן שדווקא כשהיא מצווה על כך קוברים אותה אצל בניה, אך כשלא ציוותה – תיקבר ליד אביה.
כך מתבטל החשש שהזכיר המהרש"ם (חלק ו סימן קכו), ראו להלן הערה 10.
לחוש לדעת הנודע ביהודה (מהדורה קמא יו"ד סימלק פט) שהובאה לעיל (הערה 1), שאיסור פינוי המת קיים דווקא כל עוד לא התעכל הבשר. וכך האגרות משה (יו"ד חלק א סימן רלו), וכן גשר החיים (חלק א פרק כו, ב) כתבו שצריכים לחכות עד כמה שאפשר שיתעכל הבשר ויפנו רק את העצמות.
באחרונים מצאנו שנחלקו בדבר: א. המהרש"ם (חלק ו סימן קכו) סבר שאסור לאדם לפנות את קבר אימו כדי לקוברה במקום שקנה לצורך עצמו, הואיל ועכשיו עדיין לא נחשב 'קבר אבותיו', והוסיף שגם ישנו חשש שבעתיד יעבור למקום אחר ולעיר אחרת, כך שבסוף לא ייקבר שם; ב. האור שמח (הלכות אבל יד, טו) סבר שאף מחיים נחשב קבר משפחה, וראייתו מקבורת אלעזר הכהן, שנאמר (יהושע כד, לג): "ויקברו אותו בגבעת פנחס בנו... בהר אפרים". והגמרא (בבא בתרא קיא ע"ב) דנה כיצד הייתה נחלה לפנחס בנו, ומסקנתה שהיה לו ירושה מאשתו או מאימו. ורואים מכאן שאף שפנחס היה עדיין בחיים, עדיין נחשב קבר משפחתו, והוא הדין לענין פינוי עצמות. אמנם האגרות משה (יו"ד חלק א סימן רלח) כתב שאין זו ראיה מוכרחת, שייתכן שלא היה באותו זמן קברים בשילה. למעשה הכרעת הפוסקים היא: א. האגרות משה (יו"ד חלק א סימן רלח) פסק שעקרונית ניתן לסמוך על האור שמח שהוזכר לעיל, ואין למחות באלו הרוצים לפנות אביהם לקבר משפחה, ובמקום אחר (יו"ד חלק א סימן רלו) הדגיש שההיתר הוא "דווקא אם כבר קנו קבר משפחה ולא אם עדין לא קנו ורצונם לפנות הוא רק כדי שיהיה קבור אצל אמם שהייתה אשתו שזה ודאי אסור גם להגאון אור שמח"; ב. הרב קוק (דעת כהן סימן רב) כתב שאין חילוק בין אם היו אבותיו ומשפחתו קבורים כבר שם, או שקנו שם קברים ועומדים לעשות כן, "שאף על פי שאבותיו עדיין אינם קבורים שם מותר, אם עתידים להקבר שם. ומסתבר הדבר שלא לחלק בכך" . היביע אומר (חלק ז יו"ד סימן לח) ציין לדברי הרב קוק, אך סייג שאם נקבר בארץ ישראל ורוצים לפנותו לקברי משפחתו בחוץ לארץ, כיוון שהקבורה בארץ ישראל היא מזבח כפרה, שנאמר "וכפר אדמתו עמו", מותר רק באופן שהנפטר ציווה על כך בעודו בחיים, שאז אין לעבור על דבריו.
הרב קוק כתב (דעת כהן סימן רב) שכשרוצה להוציא את הארון על ידי נכרים, אין איסור בדבר, שהם אינם מצווים על איסור פינוי המת.
בגמרא (ביצה ו ע"א) אמרו: "אמר רבא: מת ביום טוב ראשון – יתעסקו בו עממים, מת ביום טוב שני – יתעסקו בו ישראל". וכתב הרדב"ז (חלק א סימן תקז) שכבוד המת הוא שיתעסקו בו ישראל, ואפילו הוצאתו לקבורה צריכה להיות על ידי ישראל. ויש שלמדו זאת מהמדרש (בראשית רבה פרשה צו): "רבי יאשיה כשהיה נפטר מן העולם אמר למי שהוא עומד עליו קראו לי לתלמידי, אמר להם... אל תניחו לנכרי שיגע במטתי אלא מי שנטפל עמי בחיי יטפל בי במותי", וביארו שהכוונה 'נכרי' לגוי ממש ולא לאדם זר. וכך פסק גשר החיים (חלק א פרק יב, ב, ה).
שלחן ערוך יו"ד תג, ז. גשר החיים (חלק א פרק כו, ד, יג), הבחין בין מצב שהבשר קיים, שזה איסור גמור, למצב שהבשר כלה, שזה לא ראוי.
גשר החיים (חלק א פרק כו, ד, יד).
היביע אומר (חלק ו יו"ד סימן לא; חלק ז יו"ד סימן לח) פסק שאם נקבר בארץ ישראל ורוצים לפנותו לקברי משפחתו בחוץ לארץ, כיוון שהקבורה בארץ ישראל היא מזבח כפרה שנאמר "וכפר אדמתו עמו", מותר לפנותו רק באופן שהנפטר ציווה על כך בעודו בחיים, שאז אין לעבור על דבריו. וראו לעיל הערה 3.
מהרש"ם (חלק ג סימן רב).
גשר החיים (חלק א פרק כו, ב, ג).
ראו למעלה, הערה 1.
הר צבי יו"ד סימן רצו; גשר החיים חלק א פרק כו, ד, יב; ילקוט יוסף חלק ז סימן לה אות א. אמנם האגרות משה (יו"ד חלק א סימן רס) חולק וסובר שגם כשמפנים בתוך ארון יש בו דין ליקוט עצמות.
גשר החיים (חלק א פרק כו, ב, ב) סבר שבארון מכוסה אין ניוול למת.
עקרונית יש לקבור באדמה וזאת על פי הגמרא (סנהדרין מו ע"ב): "...אמר רבי יוחנן משום רבי שמעון בן יוחי: רמז לקבורה מן התורה מניין? תלמוד לומר 'כי קבור תקברנו', מכאן רמז לקבורה מן התורה". וכתב הטור (יו"ד סימן שסב): "פירוש שצריך לקוברו בקרקע ולא יתננו בארון ויניחנו כך". וכתב הב"ח (שם) שלא רק בארץ ישראל – שנאמר במפורש לגביה "וכפר אדמתו עמו", אלא אפילו בחו"ל יש ענין להיקבר בקרקע על פי הפסוק "כי עפר אתה ואל עפר תשוב". וכך פסק השלחן ערוך (יו"ד שסב, א), והוסיף שאפשר לתת את המת בארון ולקבור את הארון בקרקע, אבל מכל מקום יפה לקוברו בקרקע ממש. וכן מצאנו בירושלמי (כלאים ט, ג) שרבי כתב בצוואתו: "תהא ארוני נקובה בארץ", וביאר הש"ך (שם ס"ק א) שאף שהארון קבור בקרקע, מכל מקום לא יהיה הארון סתום מכל צד, אלא ייקבר המת בקרקע ממש, ואף בארון שלם אם "נותנים חרסית על פיו ועיניו, הוי במקום עפר בזמנם (=היינו שהיו קוברים בארון ונותנים עפר על פניו)... דאי אפשר לארונות שעושים עכשיו שלא יהיו נקובים בצדדים ובנקב סגי".
גשר החיים (חלק א פרק כו, ד, יב), וראו פירוט בסעיף ה בגוף התשובה.
ראו הרחבה לעיל בגוף התשובה סעיף ב5.
גשר החיים (חלק א פרק כו, ד).
גשר החיים (חלק א פרק כו, ד, ח); יחוה דעת חלק ד סוף סימן נט.
חזון איש יו"ד סימן ריג, ואגרות משה יו"ד חלק א סימן רס.
כתב סופר יו"ד סימן קעז.
"משום דמת וכל הנך הנקבר בו איסורי הנאה נינהו" (רש"י סנהדרין מז ע"ב ד"ה אמרי ליה לשמואל), משום שהוקש לעגלה ערופה ולעבודה זרה (סנהדרין מז ע"ב). למעשה מה שאסור מדאורייתא זה קבר בניין (שלחן ערוך יו"ד שסד, א), ובזמננו, הנדבכים שבונים על הקבר, ואבני האוהל או הקרשים המשמשים כאוהל בתוך הקבר (גשר החיים חלק א פרק כז, ג). גם בעפר שלוקח מחפירת הקבר והוחזר ומכסה בו מחמירים, וכן מחמירים במצבה שחוברה לקבר (רמ"א שם). ובערוך השולחן (שם סעיף ה) מחלק בין מצבה שעל הקבר לבין מצבה שהיא בצד הקבר.
אין קורין ושונין בו (רמ"א הנ"ל), אין הולכין בו בתפילין ובציצית מגולין, ולא יהלך עם ספר תורה בזרועו, וגם לא יתפלל בו. ואם הוא בריחוק ארבע אמות, או שיש מחיצה – מותר (שלחן ערוך יו"ד שסז, ב-ד).
רמ"א יו"ד שסח, א.
בדעת כהן הנ"ל פסק שכיוון "שאין יסוד לחייב בהוצאה מרובה להסיר הביזיון...נשאר כל חיוב הזה של ריבוי ההוצאה רק מצד מנהג של ישראל קדושים", ואם כן לא ניתן לחייב להשתתף בהוצאות, אלא שראוי להשתתף כל אחד ואחד לפי כוחו, "וזכות ישיני עפר הקדושים תעמוד לכל המסייעים בדבר מצווה רבה זו".
לגבי כמה מהנדונים ההלכתיים דלהלן ראו גם במראה הבזק כרך ה תשובה קג; כרך ט תשובה מא.
תוספתא שבת טז, יד (ובמהדורת ליברמן טו, יז), וראו עוד שם י, יד (במהדורת ליברמן ט, כב); טז , יא ואילך (במהדורת ליברמן פרק טו); יומא פב ע"א; רמב"ם הלכות שבת ב, א.
ראו יומא שם ובעיקר להלן פג ע"א; רמב"ם הלכות שבת ב, א, טז–כא; הלכות שביתת עשור ב, ח; שלחן ערוך אורח חיים שכח, ב–ג ואילך, ובעיקר בסעיף י; וכן בסימן שכט; מגן אברהם שכח ס"ק ב; סימן תריח. ראו עוד בהרחבה בשו"ת שבט הלוי חלק א סימן ס.
הגרש"ז אויערבאך, הובאו דבריו בנשמת אברהם הנ"ל (שם סעיף ב – ס"ק ג 2(ד), במהדורת תשס"ז כרך ב עמוד תקל; ובמהדורת תשע"ד כרך ב עמוד תקפה; שו"ת יחל ישראל חלק ב סוף סימן עו.
מרן הגר"ש ישראלי במאמרו בתחומין כרך א (תש"ם) עמ' 237–247, ריפוי כויות ע"י השתלת עור מן המת, שהובא מאוחר יותר גם בספרו חוות בנימין חלק א סימן כ; תורת הרפואה, עמ' 150–161 (והוסיף שבמיוחד יש להתיר במדינת ישראל, לפי שלמדינה ריבונית יש חובה לדאוג למלאי מספיק של אמצעים להצלה); הרב שלום משאש, תחומין כרך ז (תשמ"ו) עמ' 193–205, בנק עור לצורך ריפוי כויות (האמור לענין הצורך והשכיחות בימינו והמסקנות – שם עמודים 204–205. וראו תחומין שם, עמוד 207 ואילך, ובחוות בנימין הנ"ל – תגובת מרן הגר"ש ישראלי והמשך המשא ומתן בינו לבין הגר"ש משאש, ומכל מקום המסקנה המעשית של שניהם היא כאמור להתיר בנדון דידן). וסיים שם הרב משאש: "אמנם יפה עשתה מועצת הרבנות הראשית שהגבילה הדבר להצניע רק חמשים עורות ולא יותר, דאם לא כן חזרנו לחששות הנודע ביהודה שיבואו לנתח כל המתים. וזה צריך להיות בצנעה גדולה באופן שלא יהיה ניוול המת".
יש לציין שאין החולה צריך להקפיד על מעשי הרופא אם הרופא בין כה וכה עובר במזיד על איסורו להיטמא למתים. אין בזה איסור מצד 'לפני עיוור' ואף לא מצד איסור 'מסייע', במיוחד הואיל ו'מסייע' לו רק באופן פסיבי [על פי הערת הרב יעקב אריאל].
שהרי פוסקים בהשתלה כזו שמעיקר הדין אינה מטמאה בטומאת אוהל (ראו להלן הערה 23). אבל אם ההשתלה היא מעור של מת יהודי, בכל מקרה הרופא הכהן מיטמא עכשיו מעור השתל בטומאת אוהל, ואין נגיעתו בו מוסיפה שום טומאה [על פי הערת הרב יעקב אריאל].
שכבר דנו בו למעלה, הערות 9–12.
שהרי בשימוש זה נכנסים לכמה ספקות של איסורי תורה, כפי שדנו למעלה בהרחבה.
שהרי נוסף לצדדים להקל שבהערה הקודמת, יש להוסיף גם את הדעות שאין איסור הנאה ממת בחלק ממנו ש"יקום לתחייה" (לעיל הערה 15), וכמו כן שאין בחלק כזה חיוב קבורה (הערה 17).
כנ"ל בהערה הקודמת, וכשמדובר במת יהודי לא קיים אפילו ההיתר הדחוק שעל פי שיטת היראים וסיעתו.
שהרי גם אם נקל לגבי טומאת מגע על ידי כפפות וכדו' (כלעיל, הערה 12), עדיין יעבור הכהן על איסור טומאה למת משום משא המת, לדעת רוב הפוסקים הסוברים שגם מת נוכרי מטמא במגע ובמשא (כנ"ל בהערה 23).
הן משום שיש לראות אותו כחלק מן החי וכבטל אליו (כסברת הרב אונטרמן שהוזכרה לעיל כמה פעמים והפוסקים שהסכימו איתו; לענין טומאה יודו גם הפוסקים שחלקו לענין הנאה מן המת, משום שלגבי אסור ההנאה הדבר נחשב הנאה עקיפה מהמת עצמו ולא רק מאיבר זה, כאשר סברא זו אינה שייכת לגבי טומאה), והן משום שעתה הוא בלוע בגופו (ברוב ההשתלות, אם כי קיימים גם מקרים של השתלת איברים חיצוניים ולא בהם אמורים דברינו כאן) ו"טומאה בלועה אינה מטמאה" (חולין עא ע"א–ע"ב; עב ע"א; נדה מב ע"א–ע"ב; רמב"ם הלכות טומאת מת א, ח; כ, ב).
שהרי אין הוא נעשה חלק מהחי, כאמור בהערות הקודמות, וכמו כן אינו "בלוע".
עור ממת יהודי מטמא באוהל. לגבי עור ממת גוי – זה תלוי במחלוקת לגבי טומאת גוי באוהל וכמובא לעיל. עור ממת גוי מטמא במגע ומשא לכל הדעות, מלבד היראים וסיעתו, כמובא לעיל. נשיאתו של המושתל היא גם נשיאת העור. לענין מגע: מגע בעור עצמו – מגע הוא, אך מגע בגופו של המושתל ולא בשתל אינו אלא "טומאה בחיבורין" שאינה אלא מדרבנן ולענין תרומה וקודשים בלבד (ראו עבודה זרה לז ע"ב; נזיר מב ע"ב; רמב"ם הלכות טומאת מת ה, ב, ובכסף משנה ובלחם משנה שם ביארו מדוע פסק הרמב"ם כסוגיה בנזיר ולכאורה שלא כסוגיה בעבודה זרה. בסוגיה שם חילקו בין תרומה וקודשים לנזיר ועושה פסח, ולא הזכירו איסור טומאת כהנים, אך ממה שאמרו שלענין נזיר אינה טומאה אפילו מדרבנן משמע שהוא הדין לענין איסורי כהונה למי שסובר "כל טומאה שאין הנזיר מגלח עליה אין הכהן מוזהר עליה", ואף ללא טעם זה אין יסוד להעמיס בגזרה דרבנן את שלא התפרש בנכלל בה).
שהרי פחות מכזית אינו מטמא, כלמעלה, הערה 9.
ראו תחומין כרך כב עמודים 495–510 (מאמר המתיר ומאמר כנגד האוסר); מאמר מאת הרב דניאל וולף בספרו מנחה טהורה עמודים 275–299; שו"ת ציץ אליעזר חלק יב סימנים סב-סג (אמנם שם דן בכלי רכב ולא במטוס, אך הרבה מהדברים נכונים גם במטוס, ויש דברים שבהם מטוס קל יותר מרכב); חזון עובדיה אבלות חלק ב עמודים נ-נא בהוצאת מאור ישראל (אמנם שם דן בספק טס מעל קברים).
ישנם צדדים נוספים בין להתיר ובין לאסור, אך התמקדנו בעיקריים ביותר.
יש לציין שההיתר מבוסס על צירוף כל צדדי ההיתר יחד, ולא על פי אחד הצדדים בפני עצמו.
השגות הראב"ד על הרמב"ם הלכות נזירות ה, טו, כפי שהבין בדבריו המשנה למלך הלכות אבלות ג, א.
רש"י, ראב"ד, רמב"ן ורשב"א – הובאה שיטתם בערוך השולחן יו"ד סימן שעב סעיף ג: "דכל שיש פותח טפח לא אמרינן בוקעת ועולה בשום מקום". וסביר להניח שברוב הקברים, כיוון שנהוג לבנות בתוכם 'תקרה' מעל המת, יש חלל טפח ובפרט לאחר זמן, כאשר הבשר מתכלה.
אוהל הנמצא מעל הטומאה חוצץ בפני הטומאה (משנה אהלות ח, א: "אלו מביאים וחוצצים... שהן עשויין אהלים"), כלומר שכל מה שמעל האוהל או בתוכו לא נטמא (פירוש המשנה לרמב"ם שם).
"וכל כלי פתוח אשר אין צמיד פתיל עליו טמא הוא" (במדבר ט, טו).
לגבי הגדרת מטוס כרשות הרבים – לדעת הר"ש (טהרות ו, ו ד"ה אי זו רה"ר) כל מקום שיש בו שלושה בני אדם הוא רשות הרבים, ואם כן ודאי שמטוס מוגדר כרשות הרבים. אולם לדעת הרמב"ם יש לעיין, שהרי בתחילת הלכות שאר אבות הטומאה (כ, א) השווה בין רשות הרבים לענין טומאה לרשות הרבים לענין שבת, ולפי זה מטוס ייחשב רשות היחיד. אך אחר כך מפרט כמה יוצאים מן הכלל, שאף שלענין שבת נחשבים רשות היחיד, לענין טומאה נחשבים רשות הרבים (שם, ג), ואולי יש מקום לומר שגם מטוס נכלל בדבריו.
על פי הצל"ח (ברכות יט ע"ב ד"ה ורוב ארונות) "ספק טומאה ברשות הרבים – טהור" נכון גם לגבי איסור טומאת כהן.
שו"ת מנחת שלמה חלק א סימן צא אות כד. הרב פרופ' אברהם שטינברג באנציקלופדיה הלכתית רפואית, ערך "נוטה למות (א)", עמוד 144, כתב: "באופן עקרוני יש חובה להמשיך בכל הטיפולים הממלאים צרכים טבעיים של החולה, כגון אוכל, שתיה וחמצן... דבר זה חייבים לעשות גם נגד רצונו של החולה". נראה ברור מהקשר הדברים שהכוונה היא שיש חובה גם להתחיל לספק דברים אלה, ולא רק "להמשיך" את נתינתם אם כבר התחילו לתת אותם.
בגלל היותו "ממלא צורך טבעי של החולה". בשו"ת אגרות משה (חו"מ חלק ב סימן עג) כתב: "וחולה מסוכן שאינו יכול לנשום צריך ליתן לו חמצן (אקסידזשען) אף שהוא באופן שא"א לרפאותו, שהרי הוא להקל מיסוריו, דהיסורין ממה שא"א לנשום הם יסורים גדולים והחמצן מסלקן".
ראו בדברי הרב פרופ' אברהם שטינברג שם עמוד 144–145.
שהרי זוהי עצם הגדרת הוראת הדנ"ר, שלא לחברו למכשירים כמו הנשמה מלאכותית.
ראו בענין זה במקורות שהביא הרב פרופ' אברהם שטינברג באנציקלופדיה הלכתית רפואית שם, עמוד 148–151.
אכן לגבי כוס של עיקרין הובאה במאירי סברא שקולתה של כוס עיקרין נובעת (גם) מכך שהסירוס הנגרם על ידה אינו ודאי, אבל אין מקום לדמות את נדוננו לדברי המאירי: א. במאירי מדובר על שתיית כוס של עיקרין לצורך תועלת רפואית אחרת, ובסירוס הוא דבר שאינו מתכוון או פסיק רישא, ועל זה יש מקום לומר שאם זה לא ודאי, שוב אין זה פסיק רישא. מה שאין כן כשהפעולה נעשית למטרה של עיקור, שברור שהאפשרות שהיא תיכשל אינה יכולה להתיר את עשייתה במכוון (כך מסתבר אפילו אם היה מדובר בספק שקול, ואין כאן מקום לספק דרבנן, כיוון שאין ספק אם הדבר אסור או לא אלא יש עשיית איסור במכוון והספק הוא אם אכן יצליחו בכך, ונוסף לכך – כאן הרי אין ספק שקול אלא רוב שהאיסור ייעשה); ב. קשירת החצוצרות מביאה בשעתה לעיקור ודאי ולא ספק, אלא שלפעמים לאחר זמן המקום יתרפא (ואכן עיקור זמני יש בו צד קולא, לדעת רוב הפוסקים, אך זה כשוודאי שמדובר בעיקור זמני ולא בספק גרידא, ובוודאי שלא בעיקור שבדרך כלל הוא קבוע וזו גם המטרה, אלא שלפעמים הוא נכשל ומועיל רק באופן זמני).
כאן יש מקום לשקול 'רווח' זה מאחר שאינו מהווה נימוק לעצם הניתוח ולהיתר הסירוס אלא רק לבחירת צורתו, כשכמובן מאידך גיסא עומד השיקול של אפשרות התיקון – לא מההיבט ההלכתי אלא מההיבט של האפשרות לתיקון אם וכאשר האישה תתחרט בעתיד, כמתואר בשאלה.
גם סירוס זכר שאיסורו מן התורה מתייחס הן לאשכים הן לגיד והן לחוטי הזרע (ראו בתשובה הנ"ל) אסור מהתורה אף שניתן כיום לשאוב זרע ישירות מהאשכים ולבצע IVF ללא צורך בגיד ובחוטי הזרע, וכידוע קיימת גם אפשרות של שיבוט שבה גם האשכים 'מיותרים'...
במקרה שבשאלה – אישה בת 37 שיש לה כבר שבעה ילדים והשמיני בדרך – ספק גדול אם הענין רלוונטי גם במישור של האפשרות שתרצה להרות בעתיד (ובמנותק מהשיקול ההלכתי). אם היא תתחרט יהיה זה מן הסתם רק לאחר פרק זמן מהלידה הקרובה ומהניתוח, היינו כנראה בגיל ארבעים ומעלה. ספק אם יימצא רופא שיסכים לבצע הליך של IVF על הסיכונים הכרוכים גם בו לאישה כדי לאפשר ילד תשיעי לאישה בת ארבעים ויותר (ואף ספק אם הלכתית נכון יהיה לעשות כך).
זאת על פי דבריהם של הרב ב' וגם של האישה עצמה. וראו הערה 3.
על פי צילום הכתובה שהומצא לנו.
רב אורתודוקסי אחד אמר שהרב א' כיהן כרבם של שלושה בתי כנסת קונסרבטיביים באזור. לפי דברי הרב ב', הרב א' אמנם היה מעורב בבית הכנסת בזמנו, ונתנו לו שם תואר כבוד של 'אחד מרבני בית הכנסת', אבל למעשה הרב ב' עצמו היה 'הרב' שם. בכל מקרה, ברור שהיה לרב א' קשר לקהילה הקונסרבטיבית בתור מנהיג רוחני.
מר ו' (הנזכר בהערה הקודמת) אמר שהכיר את הרב ב' היטב וילדיהם שיחקו יחד בשבת. הוא העיד שהרב ב' בוודאי לא נסע בשבת, אפילו לבית כנסת; אמנם הרב ב' לא היה מוחה באנשי קהילתו שכך עשו. הרב ב' עצמו אמר שהיה מורה למי ששואל אותו שמותר לנסוע ברכב לבית כנסת בשבת, כנהוג אצל הקונסרבטיבים.
ראו לקמן תשובה פב.
ראו לקמן תשובות פג-פד.
ראו לקמן תשובה פה.
אמנם במגיד משנה (הלכות איסורי ביאה יג, יז) כתב: "זה פשוט שאין הודעת המצוות מעכב דיעבד". וכן לכאורה מוכרח מהגמרא בשבת (סח ע"א-ע"ב) שדנה אם "תינוק שנשבה לבין הנכרים וגר שנתגייר בין הנכרים ועשה מלאכות הרבה בשבתות הרבה" חייבים חטאת אחת או פטורים מכלום. מזה לכאורה רואים שייתכן גיור כשר גם כאשר הגר אף פעם לא למד הלכות שבת. וכתב בשו"ת מלמד להועיל (יו"ד סימן פז ד"ה ועתה ניחזי אנן): "אמנם לי אכתי הדבר צריך עיון, דהא כתב ה"ה פי"ג מה' א"ב הי"ז זה פשוט דאין הודעת המצות מעכב, ואיך יקבל המצות אם אינו יודע המצות, וא"כ משמע דגם קבלת המצות אינו מעכב בדיעבד, ואין לי פנאי לעיין כעת בזה".
ויש להוסיף שהרי הגוף ה'פוסק' לתנועה הקונסרבטיבית (The Committee on Jewish Law and Standards of the Conservative Movement in North America) הוציא לפני עשרות שנים (הרבה לפני הגיור שאנו דנים בו) מה שקראו לו 'פסק הלכה' שהכריע ברוב דעות שעדיף לנסוע בשבת לבית כנסת מאשר להישאר בבית. ועל כן, למר ג' היו סיבות לטעות ולחשוב שהוא עושה מה שנכון לעשות.
שהרי הרב ב' אמר שהסיכוי שהוא היה הדיין השלישי קטן, הואיל ובאותה התקופה השתמשו בו רק כאשר מר ג' לא היה זמין. ויש לדון אם להחשיב זאת כרוב שהולכים אחריו בדיני איסור והיתר. שהרי ברוב הגיורים שערך הרב ב' באותה התקופה, המגייר השלישי היה מר ג', אשר כבר ביררנו שלענ"ד היה כשר בדיעבד. ראו בהערה הבאה.
כל אדם צריך להקפיד ולהיזהר מאוד בתחום של שמירת מחשבותיו. היכולת לחשוב, ועוד יותר היכולת לחשיבה מופשטת שמשמעותה חיבור בין שכל לדמיון, היא שהופכת את האדם לנזר הבריאה. באמצעות כלים אלה האדם יוצר קשר עם בוראו. לכן כל דבר שעלול להביא את האדם לידי הרהורי עברה יש להתרחק ממנו תכלית הריחוק. אמנם, יש לזכור ולהדגיש כי עיסוק מרובה מדי בשמירת המחשבות עלול להביא את התוצאה ההפוכה. גם מזה יש להישמר מאוד. לכן למרות ההיתר שמקורותיו יובאו להלן, כתבנו 'מעיקר הדין' כדי לסייג, שהרי אם השמיעה מביאה אותו להרהור – אסור (ויש שאסרו אף בכל מקרה כדלקמן). ראו בבא מציעא צא ע"א ורש"י שם ד"ה ואפילו (וכן ברש"י עבודה זרה כ ע"ב ד"ה בעבידתיה). וכן בנמוקי יוסף בבא מציעא נג ע"א מדפי הרי"ף ד"ה ואפילו משום.
וראו עוד בענין זה בשו"ת שרידי אש (חלק א סימן ח; [במהדורה הישנה חלק ב סימן יד] בקצרה, ובפירוט רב שם סימן עז [במהדורה ישנה חלק ב סימן ח] אות ו ואילך, ובמקורותיו), ומו"ר הרב רבינוביץ (שו"ת מלומדי מלחמה סימן קטז) כתב שבשירה בציבור "שאין אשה שרה לבדה ואין אפשרות לכוון להנות מקולה" - "יש מחמירים", "אבל אין כאן עבירה שצריך למחות עליה", והוסיף, בהסתמך על דברי השרידי אש שבשירי קודש "נהגו רבים להתיר גם לכתחילה". אם כי אין היתר זה מוסכם, ועיינו בשו"ת ציץ אליעזר (חלק יד סימן ז) ובשו"ת משנה הלכות (חלק יא סימן נג).
ולדעת הגרנ"א רבינוביץ מטעם זה יש להורות להם לקנות טבעת חדשה, וזאת על מנת ללמדם שהנישואין האזרחיים אינם נישואין על פי ההלכה.
וכן הורה הגרז"נ גולדברג.
נעיר, שהמנהג הקדום ככל הנראה היה שאדם אחד מברך את כלל הברכות, כך עולה ממקור הסוגיה בכתובות ח ע"א: "לוי איקלע לבי רבי בהלוליה דר"ש בריה, בריך חמש. רב אסי איקלע לבי רב אשי בהלוליה דמר בריה, בריך שית".
כך כתב בשו"ת אגרות משה (אבהע"ז חלק א, סימן צד). ובשו"ת הרמב"ם (מהדורת בלאו סימן רפח) כתב: "ברכות של נישואין שכל אחד מהן על ענין בפני עצמו ומי שחסר אחת משבע ברכות מברך אותה כשזכרה ואין להן סדר" (וראו בבאר היטב אבהע"ז סימן סב ס"ק א).
לדעת רש"י (כתובות ח ע"א ד"ה שמח תשמח) – הברכות "שוש תשיש" ו"שמח תשמח" נחשבות כברכות הסמוכות לחברתן, ולכן אינן פותחות ב'ברוך'. ולדעת התוספות (שם ד"ה שהכל), אף הברכות הראשונות ("שהכל ברא לכבודו", "יוצר האדם") מוגדרות כברכות הסמוכות לחברתן, אך מתחילות בברוך היות שהן ברכות קצרות, ולולא הפתיחה היו נראות כהמשך הברכה הקודמת.
הקלו לחלק את הברכות על בסיס התפיסה שברכה הסמוכה לחברתה אינה טעונה מעיקר הדין הזכרת שם ומלכות: שו"ת אגרות משה אבהע"ז חלק א, סימן צד; שו"ת יביע אומר חלק ד אבהע"ז סימן ז; שו"ת ציץ אליעזר חלק ו סימן ב; שו"ת משנה הלכות חלק ד סימן רד. ברם, יש שהחמירו על יסוד התפיסה המחמירה של ברכה הסמוכה לחברתה, ראו בעיקר בשו"ת הר צבי או"ח חלק א סימן מד.
ראו שו"ת הרמב"ם סימן רפח; ספר התניא סימן צא. וראו בשו"ת יביע אומר הנזכר שמכריע להקל על יסוד תשובה זו.
כן פסק הרמב"ם (הלכות אישות כד, יח), וכן נפסק בשלחן ערוך (שם).
שלחן ערוך שם.
לשון הרמב"ם (שם): "ואם היה מאמינה וסומכת דעתו על דבריה חייב להוציאה" (וכעין לשונו גם לשון השלחן ערוך שם). וכתב המגיד משנה (וכן משמע בביאור הגר"א לשלחן ערוך שם ס"ק כט) שהרמב"ם למד שאם הוא מאמין לאשתו, היא אסורה מדברי רבא (קידושין סו ע"א) שאם יש עד אחד שמעיד שאישה זינתה והוא נאמן בעיני הבעל כשני עדים, הבעל חייב לגרשה, וראו לשון השלחן ערוך ורמ"א (אבהע"ז קעח, ט). וראו גם בשו"ת אבני נזר (אבהע"ז סימן כח) ובשו"ת אגרות משה (אבהע"ז חלק ג סימן ל) שנקטו כדבר פשוט שהנאמנות הנדרשת כדי לאוסרה היא נאמנות בעיני הבעל "כבי תרי", היינו כשני עדים (וראו בדבריהם המובאים בהערה הבאה).
מהרי"ק (שורש פב), מובא ברמ"א (אבהע"ז קטו, ז) לענין נאמנות עד אחד בענין זה. ובשו"ת אבני נזר (שם), שו"ת אגרות משה (שם) ושו"ת מנחת יצחק (חלק י סימן קכט) נקטו שהוא הדין לגבי אישה שאמרה "טמאה אני לך" שנאסרת רק אם הבעל אכן מאמין לדבריה (כשני עדים) מצד נאמנותה בעיניו בכל ענין, ולא מצד ראיות או סברות אחרות שמחמתן הוא מאמין לדבריה אלה דווקא.
אגרות משה (שם) וזה לשונו: "דאף שהוא מלתא דכסיפא לה אמדו חכמים דעת האשה שבשביל רצונה להנשא לאחר תאמר דבר שקר כזה אף שהוא גנאי לה", והמשיך וביאר שלכן "אינו כלום מה שהבעל אומר שמאמינה מטעם סברתו דאי אפשר שתבדה על נפשה דבר שהוא גנאי לה אף בשביל רצונה להנשא לאחר, דהרי הוא כמכחיש דברי חז"ל".
על פי האגרות משה הנ"ל, והוא כתב "שהוא דבר רחוק לידע דבר כזה".
שו"ת חתם סופר (אבהע"ז חלק א סימן עח) ואגרות משה (שם).
ראו פתחי תשובה (אבהע"ז סימן קטו ס"ק כח) בשם ברית אברהם ועל יסוד דברי הרמ"א (שם קעח, ט וראו בהערה הבאה), וכתב כך אף כלפי אופן שבו יש לכאורה 'רגליים לדבר' לדבריה שנאסרה לבעלה, אלא שבהמשך דבריו פקפק בכך. וראו עוד פסקי דין רבניים (חלק יב עמוד 89) שצירפו סברא זו בנידונם.
מבואר בגמרא (גיטין פח ע"ב): "היה רבי טרפון אומר: כל מקום שאתה מוצא אגוריאות של עובדי כוכבים, אף על פי שדיניהם כדיני ישראל, אי אתה רשאי להיזקק להם, שנאמר: 'ואלה המשפטים אשר תשים לפניהם', לפניהם ולא לפני עובדי כוכבים, דבר אחר: לפניהם – ולא לפני הדיוטות!". איסור זה נפסק להלכה ברמב"ם (הלכות סנהדרין כז, ז) ובשלחן ערוך (חו"מ כו, א) בתוספת חריפה: "כל הדן בדייני גויים ובערכאות שלהן, אף על פי שהיו דיניהם כדיני ישראל, הרי זה רשע וכאילו חרף וגדף והרים יד בתורת משה רבינו".
בדרשות הר"ן (דרוש יא) חילק בין משפט הסנהדרין שדנה לפי חוקי התורה לבין משפט המלך שדן לפי צורכי המדינה. רואים מדבריו שיש אפשרות למלכות להתקין מערכת ענישה, שאינה דנה על פי דין תורה, אלא על פי צורכי המקום והזמן. על פי זה כתב מרן הגר"ש ישראלי זצ"ל (עמוד הימיני סימן ח) שיש תוקף לחוקי המדינה בימינו, אמנם דווקא בתחום הפלילי (ובכלל זה דיני תעבורה) אך לא בתחום האזרחי. וכן רואים מדברי הגר"ד ליאור (תחומין ג, עמוד 248), שיש תוקף גם לחוקים שהם נגד דין תורה, כגון הכשרת ראיות פסולות וכד' (אמנם הוא סייג את דבריו שגם בתחום הפלילי אין חופש מוחלט, כגון לפטור גנב מתשלומים כיוון שהוא נכנס למאסר), ובניגוד לגר"מ אליהו (תחומין שם, עמוד 243) שהסתפק בדבר.
הגר"מ אליהו (תחומין שם עמוד 244), כיוון שזוהי הזרוע היחידה המבצעת את הגבייה. לעומת זאת בשו"ת שערי עזרא (חלק א סימן קיז, עמוד שלג) פסק שהאיסור קיים גם בפנייה להוצאה לפועל ללא נתינת רשות מבית דין. באוסף פסקי דין של הרבנות הראשית, עמוד נה, פסק בית הדין הגדול בנשיאות הגרי"א הרצוג זצ"ל שהדבר מסופק, ואף שלא רצה להורות היתר בזה, גם לא רצה לדון את מי שעשה כן כהולך לערכאות. ראו עוד במסמך מדיניות בית הדין ארץ חמדה גזית: 'הסתייעות בהוצאה לפועל' (אתר בית הדין), שבו נקבע שמותר לפנות להוצאה לפועל גם ללא היתר מבית הדין במקרה של חוב ברור.
בחידושי ר' עקיבא איגר (על השלחן ערוך, חו"מ סימן ג) הביא בשם המהרש"ך (חלק ב סימן רכט) שבמקום שהמנהג לדון בפני בית דין של סוחרים, מנהג מבטל הלכה. ועל פי זה התיר בשו"ת ציץ אליעזר (חלק יא סימן צג) לדון בפני המפקח על הבתים המשותפים, כיוון שבזמננו הוא דן על פי שיקול דעתו והמנהג ולא על פי מערכת חוקים מסודרת, ולכן אין בו דין ערכאות.
על פי דברי הציץ אליעזר הנ"ל היה מקום לדון להתיר בזמננו גם בבתי הדין לעבודה. וכן הסתפקו בדבר בפסקי דין רבניים (כרך יא, עמוד 265), במיוחד שההלכה נותנת תוקף למנהג המדינה ביחסי העבודה, וחלק נכבד ממשפטי העבודה על פי חוקי המדינה נידון על פי המנהג וההסכם, וכן הסתפק בזה הגר"מ אליהו (תחומין שם). אמנם בשו"ת תשובות והנהגות (חלק ד סימן דש) כתב שהדבר אסור, כיוון שעיקר סמכותם של בתי הדין לעבודה היא מכוח חוקי המדינה, ולכן יש לדון בבית דין רבני והוא יפסוק על פי המנהג.
כסף הקדשים (חו"מ כו, ב).
כן כתב הגר"ע יוסף (שו"ת יחווה דעת, שם), מצד איסור מסייע ביד עוברי עברה ואין שליח לדבר עברה. אך לייצג נתבע כשהתובע כפה אותו לדון בבית משפט, מותר כדי להציל עשוק מיד עושקו. וכן כתב לאסור בשו"ת משנה הלכות (חלק ו סימן שיג), וגם תשובת הגרצ"פ פראנק שהובאה בציץ אליעזר (לעיל) מתייחסת לעורך דין.
כפי שכתב ביחווה דעת (שם), האיסור הוא מצד מסייע ידי עוברי עברה, שהוא איסור דרבנן (תוספות שבת ג ע"א ד"ה בבא; רא"ש שבת פרק א סימן א). ולכן במקום שהדבר נתון בספק, ניתן להקל מצד ספק דרבנן לקולא.
אף על פי שלחצו ידיים, ללחיצה זו אין דין של 'תקיעת כף' שנחשבת כשבועה משום שהיא לא נעשתה דרך שבועה אלא כדרך הסוחרים המסכימים על המקח (שלחן ערוך יו"ד רלט, ב). וכן אין קניין 'סיטומתא' בלחיצת יד בעסקת נדל"ן משום שלא נהגו שלחיצת יד תיחשב קניין בקרקעות (ראו ש"ך חו"מ סימן רא ס"ק א ונתיבות המשפט סימן רא ביאורים ס"ק א וחידושים ס"ק ב).
בבא מציעא, קח, ע"א; שלחן ערוך חושן משפט חו"מ קעה, ו.
נוסף לדיון על תוקף החוק מחמת דינא דמלכותא, לדעת הרב אברהם שפירא (תחומין ג, עמוד 238) יש לחוקי מדינת ישראל תוקף גם מכוח תקנות הקהל, כי המחוקקים בימינו הם נבחרי ציבור. ולכל השיטות בגדרי דינא דמלכותא יש לחוק תוקף הלכתי.
השלטון מוסמך לקנוס גנבים, וזהו עיקר תפקידו, וכפי שכתב מרן הגר"ש ישראלי (עמוד הימיני סימן ח בסופו): "ולשם ביעור העבריינים והעבריינות הוא שניתן תפקיד למלך מצד בית הדין בישראל. כלשון הרמב"ם (מלכים פ"ד ה"ט): 'ותהי מגמתו לשבור זרוע הרשעים, ולהילחם מלחמות ה', שאין ממליכים מלך תחילה אלא לעשות משפט ומלחמות. הרי מבואר שתפקיד המלך לעשות משפט, היינו לשבור זרוע הרשעים... שבכל מה שנוגע לשבירת זרוע הרשעים בין שהוא בעניני ממונות, בין בעניני נפשות, הרשות בידו". [אף מרן הגר"ש ישראלי עסק שם במשפט פלילי שבו התובעת היא המדינה, גם כאן מדובר במהות בענין פלילי שנועד להסדרת חיי החברה, אלא שהמדינה מעדיפה לתת לאזרח ולעורך הדין את היכולת לתבוע.]
החוק הסמיך את בית המשפט לדון בענינם של כל הנוגעים בדבר, ואין הצדדים יכולים ללכת לבוררות ללא הסכמת כל המיוצגים. ולכן בית הדין אינו יכול לפסוק לגבי הנתבעים האחרים על פי חוק הבוררות. ומכיוון שאין אפשרות לתבוע תביעה ייצוגית אלא בבית המשפט, מותר לתבוע, כי במקום שלא ניתן לתבוע בבית דין ניתן לפנות לערכאות (שלחן ערוך חו"מ כו, ב).
שלחן ערוך חו"מ כו, ב, וכסף הקדשים שם.
2פאת השולחן (לרבי ישראל משקלוב, בית ישראל סימן ה ס"ק נו) דן בדברי הגמרא בפסחים (נב "עב) שרב ספרא הוציא פירות שביעית לחו"ל. ואכן תוספות שם (ד"ה רב ספרא) הקשו קושיה זו ותירצו שני תירוצים: א. מותר להוציא לסחורה מותרת; ב. רב ספרא הוציא בשוגג. אך פאת השלחן יישב שייתכן שרב ספרא חלק על משנה זו ולדעתו היא סוברת כרבי שמעון בן אלעזר, וכפי שיוסבר להלן, וכך הלכה (אך בבית רידב"ז סימן ה ס"ק יח חלק על דברי פאת השלחן שדחה דברי התוספות מהלכה, ודחה את ראייתו לכך). וכן כתב הרב קוק (שבת הארץ, קונטרס אחרון סימן כג. והעלה אפשרות לומר שכן הלכה, ואפשרות נוספת שהדבר מוטל בספק ולכתחילה מחמירים אך בדיעבד או בשעת הדחק – וציין שנדון דידן הוא שעת הדחק – מקילים). גם הגר"מ פיינשטיין (אגרות משה או"ח חלק א סימן קפו; חלק ה סימן מב) כתב שלדעת הר"ש (שביעית ו, ה לפי סברתו הראשונה, ולא כתירוצו שלכתחילה מודה תנא קמא לר"ש בן אלעזר) האיסור להוציא פירות שביעית לחו"ל כלל לא נפסק להלכה, כיוון שהאיסור תלוי במחלוקת רבי שמעון בן אלעזר ורבנן (תנא קמא או רבי, בהתאם לגרסאות השונות בתוספתא) אם חייבים לבער את פירות השביעית דווקא בארץ או שאפשר לבערם בחו"ל, ואין הלכה כרבי שמעון בן אלעזר, ולכן אין הלכה ככל המקורות האוסרים.
מכוח הסברא שכל האיסור הוא רק משום שכשהגיע הזמן על הפרי להתבער בארץ דווקא. אכן סברא זו מועילה רק בהנחה שהאתרוגים לא יתקיימו עד זמן ביעורם (אם הם חייבים בביעור וכנ"ל), וכיוון שברוב המקרים יש להניח שלא ייאכלו אף לאחר החג, ייתכן שאף יתקיימו עד זמן הביעור (אם לא ייזרקו באופן שבעצמו עשוי להיות בעייתי מצד "לאוכלה ולא להפסד").
מדברי הרמב"ן (ויקרא כה, ז) עולה שאין חובה לבער פירות של אוצר בית דין כשמגיע זמן הביעור. והחזון איש (שביעית סימן יא אות ז) האריך בביאור הדברים. מתוך דברים אלו כתב הרב פנחס עפשטיין (ראב"ד בד"ץ העדה החרדית בשנים תש"ח-תשכ"ח, מובא במשנת יוסף סימן כו) שכיוון שאוצר בית דין אינו צריך ביעור, לכן אין איסור להוציא לחו"ל.
ציץ הקודש (סימן טו) דייק מתוספות בפסחים שהאיסור הוא רק לאכול בחו"ל ולא להשתמש בפירות בחו"ל.
כמבואר במבי"ט (חלק א סימן כא). וכן כתבו כתב סופר (יו"ד סימן עז והאריך בראיות לזה); פירות שביעית (לרב ישראל מינצבערג, רבה של העיר העתיקה בירושלים טרם נפילתה בתש"ח; סימן ט); פרי הארץ (הנ"ל, סימן כא אות ג), אגרות משה (או"ח חלק א סימן קפו); מנחת שלמה (חלק א סימן מד) ועוד.
עיקר דין ההבלעה מבואר במשנה (סוכה לט ע"א): "מבליע לו דמי אתרוג בלולב". וכתב ציץ הקודש (חלק א סימן טו) בשם מהרי"ל דיסקין, וכן נקטו רבים, שבזמננו אפשר למכור בהבלעה גם אגב ההדסים (שכן אין בהם קדושת שביעית בזמננו, ראו לעיל הערה 5), ויש לדון בזה בהרחבה במקום אחר.
כתב הרב ישראל מינצבערג (פירות שביעית סימן י): "הנה בלאווין דשמיטה נאמר בלשון נוכח ובפועל יוצא, לא תזרעו ולא תקצרו, אבל העשה של ושבתה הארץ שבת לד', נאמרה בלשן נסתר, שנאמרה לכל ישראל, שמוטל עליהם לראות להחזיק ביד הגבורי כח הרוצים לשבות בשנה השביעית ממלאכתן בשדות, ולקיים המצווה כמאמרה...".
הרמב"ם כתב לענין תרומה (הלכות תרומות יא, ב), שאסור לעשות שיכר מתמרים של תרומה. פאת השולחן (סימן כד אות ד) כתב שהוא הדין שאסור לעשות שיכר מתמרים של שביעית. אבל ערוך השולחן כתב (שביעית סימן כד סעיף ט) שמותר לעשות שיכר משעורים ויין שרף מדגן, "כיון שדרך העולם בכך". הרב זילבר (ברית עולם ה, כה) הסכים עם פאת השלחן לאיסור, וחלק במפורש על ערוך השלחן. [ויש לעיין בהקשר זה בדברי הרב קוק (משפט כהן סימן פה). הוא התיר בפירות שביעית לעשות שינוי ה"נהוג על פי רוב", ויש לעיין אם דרש ששימוש זה יהיה השימוש של רוב הפירות (כך משמע מדבריו שם סימן פד), או שמא מצריך שרוב האנשים עושים כך בפועל, או שהיו עושים כך אם הייתה להם כמות גדולה של פירות.]
מקור הדברים הוא המשנה בשביעית (ח, א): "כלל גדול אמרו בשביעית... כל שאינו מיוחד לא למאכל אדם ולא למאכל בהמה, חשב עליו למאכל אדם ולמאכל בהמה נותנין עליו חומרי אדם וחומרי בהמה, חשב עליו לעצים הרי הוא כעצים, כגון הסיאה והאזוב והקורנית". היינו שיש צמחים שייעודם אינו ברור מראש. לפעמים משתמשים בהם למאכל אדם או בהמה ולפעמים לצורכי הסקה. במקרה כזה מעמדם של הצמחים נקבע על פי הייעוד שבדעת האדם המלקטם בשעת לקיטתם. וראו במנחת שלמה (מהדורת תניינא, מהדורת תש"ס סימן קיח). ייתכן שגם באשכוליות כאלה, שמחמת חמיצותן אינן בהכרח מיועדות למאכל רגיל, נגדיר את מעמדן על פי דעת המלקט בשעת הלקיטה.
כן כתב הרב מרדכי אליהו (מאמר מרדכי שמיטה עמוד פג; שו"ת מאמר מרדכי חלק ה עמוד עז אות טז), ש"פרי שידוע שאם לא יעבור עיבוד בדרך שונה מהרגיל יזרק ויפסד... מותר לעבד אותו כדי שלא ילך לאיבוד". הוא נימק (שם בהערה 13 / הערה כא): "כי אם יאבד ללא פעולה זו – זוהי דרכו". גם הרב יעקב אריאל כתב (באהלה של תורה חלק ג עמוד 244): "ונראה לי לחדש ולומר שאם יש עודפי פרי, שאם לא יעשו מהם מיץ ייפסדו בלאו הכי – מותר. ואף על פי שההפסד שם הוא ממילא ואילו עשיית מיץ היא מעשה בידים, בכ"ז [=בכל זאת] י"ל שגם גרם ממילא אינו רצון התורה, ומי שמציל מהפסד ממילא אינו מפסיד פירות שביעית; אדרבה, הוא מציל אותם. כי המושג הפסד הוא מושג יחסי". אמנם בספר שמיטה של הרב מנחם בורשטין (מהדורת תשע"ה פרק יד סעיף ד עמוד 416 הערה 6) כתב (כנראה על עיבוד בדרך לא רגילה, כשבלי זה הפירות ייזרקו וייפסדו): "והגר"ש ישראלי הורה שניתן להקל רק בגרמא".
במשנה בשביעית (ח, ב) ישנה השוואה בין דיני שביעית לדיני תרומה ומעשר ואמרו במשנה: "קלה מהן שביעית שניתנה להדלקת הנר" (בניגוד לתרומה, שמותר להדליק בה את הנר רק אם היא טמאה), ובתורת כהנים (בהר פרשה א, הובא גם בירושלמי שביעית ז, א) מובא המקור מהפסוק לדין זה: "תהיה כל תבואתה לאכול – לרבות הדלקת הנר". וכן פסק הרמב"ם (הלכות שמיטה ה, א) שמותר להדליק נר בשמן הקדוש בקדושת שביעית. רש"י (סוכה מ ע"א) ביאר שלומדים מהפסוק הנאה של הדלקת הנר, משום שזה דבר ש'הנאתו וביעורו שוה' בדומה להנאת אכילה. כלומר, שההנאה מגיעה מהשמן הקדוש בקדושת שביעית בזמן שהשמן כלה, בניגוד להנאות אחרות, שבאות רק אחרי שהשמן כלה, כמו עצי הסקה, שההנאה היא החום שמגיע אחרי השריפה, ולא בעת השריפה. לדעת הרב קליערס (תורת הארץ פרק ח, אותיות מה-נ), יש ללמוד מהפסוק שגם ירק שלקטו לאכילה מותר להשתמש בו להדלקת נר. ולעומת זה, כל נר שמדליקים אותו שלא לשם הנאה מאורו, אסור להדליקו בשמן שביעית, כגון הדלקת נר ביום (לדבריו יש מקום לדון בימינו אם מותר להדליק נרות שבת בשמן שביעית, כאשר אור החשמל דולק, כך שהדלקת הנרות היא יותר לכבוד מאשר לאור) .
בית רידב"ז (על פאת השולחן סימן ה אות ט) פסק שאין להדליק בשמן שיש בו קדושת שביעית, כיוון שנר חנוכה "לא ניתן להנאה", ומותר להדליק נר בשמן שביעית רק כשנהנים ממנו. כך גם פסק הרב מאיר אריק (אמרי יושר סימן ק), וכך גם הרב יוסף שלום אלישיב (קובץ תשובות חלק ג סימן קב, וליקוטים שביעית פרק שמיני), והרב חיים קנייבסקי (דרך אמונה הלכות שמיטה ה, ח) בשם תורת הארץ (דבריו הובאו בהערה 1). ראו עוד במשנת יוסף (סימן כו, דברים נוספים יש בתשובה לדברי הרב עמאר המתיר בקובץ יבולי השדה א, ומופיעה גם בקובץ זכור לאברהם עמודים שפב–תכח), ובמאמרו של הרב אושינסקי בעלון המעין (חלק מב/, ב, עמודים 48–52)
הרב שלמה זלמן אויערבאך (מנחת שלמה חלק א סימן מב) דן בדברי תורת הארץ (הנ"ל) ודחה את דבריו. טענתו העיקרית היא שאחרי שהותר להדליק בשמן שביעית, לא צריך לבדוק בכל הדלקה לאיזה צורך מדליקים, אלא הותרה ההדלקה ככלל, לכל צורך שהוא. גם בשבט הלוי (חלק א סימן קפד, אות א) תמה על האוסרים בספרים אלו וכתב טעמים דומים להתיר. וכתב עוד שגם מותר להשתמש בנר חנוכה בתשמישים שלא צריכים עיון, ולכן אין זה נחשב שהנר אינו להנאה בכלל (טעם זה דחה הרב שלמה זלמן, כיוון שאסור להדליק את נר חנוכה לצורך תשמישים אלו אלא לצורך המצווה), אלא שכתב למעשה כיוון שהם אוסרים, יש להחמיר כמותם. גם האור לציון (שביעית עמוד מב) התיר מטעם שנחשבת הדלקה לצורך. וכן התיר הרב מרדכי אליהו (תחומין כא עמוד 11 ואילך) מטעם דומה לטעמו של הרב שלמה זלמן אויערבאך, וכך גם התיר הרב שלמה משה עמאר (שם הערה 2). לעומתם בילקוט יוסף (שביעית סימן טו סעיף סב) התיר להשתמש בשמן שביעית רק אם אין שמן אחר (וראו עוד ביביע אומר חלק ג יו"ד סימן יט).
כתב הרב שלמה זלמן אויערבאך (מנחת שלמה חלק ג סימן קכב אות א) שיש להתיר הדלקת נר חנוכה בשמן שביעית כאשר מדליקים גם שמש. והטעם הוא שכאשר יש שמש – מותר להשתמש לאור כל הנרות, ויש כאן הנאה. ואף שאסור להשתמש לאור הנרות, זה רק משום היכר; ואם יש היכר – מותר להשתמש לאור כל הנרות והגרי"ש אלישיב (לעיל הערה 2) חילק בין אדם שמניח את הנרות בתוך ביתו, שאז מותר כיוון שנהנה מהם, לבין אדם שמניח את הנרות מחוץ לבית, שאז אסור כיוון שמראה שאינו רוצה להשתמש בהם כלל.