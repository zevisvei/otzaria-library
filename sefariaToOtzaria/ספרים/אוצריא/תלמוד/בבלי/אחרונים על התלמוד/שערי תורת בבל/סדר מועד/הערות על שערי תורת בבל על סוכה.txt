וגמגם על פי' רש"י דמשמע דמפרש אף בגדולה (ע"ש).
ובאופן זה בסוכה גדולה אם היה נשאר בה כדי שיעור סוכה סמוך לכותל האמצעי ה"ז כשרה.
וצ"ל שאין חושבים אורך האדם לענין סוכה אלא מראשו ועד יריכיו, ואין היריכים בכלל, דאם היו חושבים מראשו ועד סוף רגליו יהיו ראשו ורובו כעשרה טפחים (עי' בהגהות הרש"ש לעיל ג א).
ועי' ברא"ש כאן שכתב דאפשר דהאיסר הוא של נחושת.
ומה שאמרו שם ע"ז דטומאה בוקעת ועולה בוקעת ויורדת ־ עי' מ"ש על כך התוס' שם.
[הערותיו של המחבר זצ"ל על הרמב"ם עדיין לא נמצאו. וחבל על דאבדין:]
ובלי ספק שהביאו בתוספתא שם המעשה בר' יוחנן, שאין לה ענין כל עיקר להלכות סוכה אלא כדי להודיענו, שר' יוחנן בן החורנית היה מתלמידי שמאי. ומזה נבין הוכחתם של ב"ה לב"ש מר"י בן החורנית במשנתנו. וכ"כ במנחת בכורים שם, וכ"ה דעת רז"פ בדרכי המשנה, ולהוציא מדעת התוס' ביבמ' טו ב ד"ה אמר ויוחסין וסה"ד ערך ר' צדוק וספר דד"ו ח"א רפי"ט.
ואיני יודע למה מחק רש"י תיבה זו.
ואולי ט"ס כאן, וצ"ל: ולקחתם לכם ביום הראשון כתיב ואפי' בשבת. a
[וכן שיער אפטוביצר בהוספות ותיקונים לראבי"ה, עמ' 104. ועי' ר"ש ליברמן, ירושלמי כפשוטו, עמ' 278, ועי' דברי המחבר זצ"ל בשערי תורת א"י, עמ' 197.]
וראיתי בס' דורות הראשונים ח"ג דף ס"ד שכתב, דבזמן השמדות והגזרות שהיו בא"י בזמן רב אשי, אשר נחרבו העיירות, ובתי הועד שוממו, חשבו בני א"י עצמם כנגררים אחר בני בבל, ולא דחי נמי לדידהו. ובהכרח צריך לפרש כן, שהרי בימים ההם ידעו היטב מנהג א"י, ועל כן אין שום סתירה בין שתי מסקנות הגמרא בסוכה, והנה בדף מד ע"א מתרצינן משנתנו לפי זה. אבל הכוונה בזה לומר שאם היתה סתירה לזה ממשנתינו ומפורש בה דבא"י גם בזמן הזה דחי לא היה אפשר לשנות מנהגם מהמפורש במשנה, ולכן אמרינן דממשנתינו אין ראיה ע"כ. וכמה מן הדוחק יש בדבריו ויפה היה אלמלא לא נאמרו משנאמרו.
ופלא שבס' שבילי אמונה נתיב יו"ד פ"א עירב ובילבל אותם וכתב ז' רועים הם אברהם יצחק יעקב משה דוד משיח ואליהו וח' נסיכי אדם הם אדם שת מתושלח ישי שמואל צפניה עמוס ומיכה.
ופירוש זה מיוחס לפנינו בטעות להרמב"ם.
והוא ע"פ מס' כלה רבתי פ"ח (ע"ש), אלא שלפנינו שם בדבר השני הנוסח: כי אתית לצלויי רהוט כאיניש דאזיל בתר מלכא.
וכך כתב מהרש"א בח"א סנהדרין קו ב, דהאגדה דמכות יא א, דכתב שם אחספא, חולקת על הדרשה הנ"ל, שכתב רש"י באבות, ונעלם ממנו באותה שעה פי' רש"י כאן.