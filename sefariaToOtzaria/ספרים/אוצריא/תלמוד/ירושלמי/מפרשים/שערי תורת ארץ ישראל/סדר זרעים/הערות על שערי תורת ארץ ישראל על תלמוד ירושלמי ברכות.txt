וכפי הנודע היו בזמן האמוראים אנשים אשר אומנותם היתה לשנות הברייתות בעל־פה הרבה פעמים עד שהיו רגילים בהן והם היו נקראים אצלם "תנאים" כמו שמצינו בבבלי לרוב תני תנא קמיה דפלוגי האמורא ותנאים אלו לא היו חכמים גדולים עד שהיה למשל אצלם "תני תנא ולא ידע מאי אמר", "התנאים מבלי עולם" (סוטה כ"ב א') וכ"כ בדורות הראשונים ח"ב עמוד 106.
עי' נדה פ"ג ה"ב ר' חייה רובה אזל לדרומא שאלון ליה ר' חמא אבוי דר' הושעיה ובר קפרא, וכן בנו ר' הושעיה היה יושב בדרום כדאיתא בשביעית פ"ה ה"ג וביצה פ"ג ה"ד אייתי ר' הושעיה מתניתא דבר קפרה מדרומא ובכתובות פ"א ה"ה "כלתו של ר' הושעיה נכנסה מעוברת" ושם מבואר שכן היה המנהג ביהודה ויהודה היינו דרום כדמוכח בסוף הוריות, ועוד למטה בהלכה שלפנינו דר' הושעיא רובא שאל בשלום אבלים בשבת כמנהג מקומו ושם מבואר דבדרום שואלין.
וגם כל הפיוטים שנתיסדו בא"י חיברו יחד ברכת את צמח דוד ובונה ירושלים כמו פיוטי הקליר לפורים ולת"ב וכן בסליחות לעשרה בטבת ולי"ז בתמוז ובתפלה לכל תענית צבור (כל אלה במחזור מנהג רומניא) ועוד בקרובה לצום אסתר (שבס"ס עמודי העבודה) חתם אלקי דוד ובונה ירושלים.
וע' בהגהות מרדכי מגילה פרק הקורא עומד בשם סדר ר' עמרם שלא חילק אלא שכתב בכל שעה מתחילין בשים שלום ע"כ ובאמת שכן מבואר בסדר ר"ע שלפנינו בערבית של יוהכ"פ שאומר שים שלום.
ושוב ראינו דאפשר לקיים גירסת השאילתות ר' אשי וגם רבינא הוא האחרון אלא שר' גזא היה בימי ר' יוסף בבחרותו כבן עשרים שנה ובימי רבינא ור' אשי כבר היה בן שבעים או שמונים שנה.
ויותר נראה דריבר"ב דחולין שם הוא האחרון.